Прем’єр-міністр України Денис Шмигаль обговорив із керівником МАГАТЕ Рафаелем Гроссі подальші кроки, необхідні для демілітаризації Запорізької АЕС.

Про це глава уряду написав у Телеграмі, передає Укрінформ.
"Проговорили кроки, необхідні для демілітаризації Запорізької АЕС. Підкреслив, що потрібно якнайшвидше припинити незаконні дії росії щодо української станції", - зазначив Шмигаль.

Він підкреслив, що демілітаризація Запорізької АЕС — пункт №1 мирного плану Президента Володимира Зеленського.
Гроссі повідомив Шмигалю про наміри МАГАТЕ найближчим часом направити технічні постійні місії на всі атомні станції в Україні. Незалежні експерти організації будуть працювати на Запорізькій, Рівненській, Хмельницькій, Південноукраїнській, Чорнобильській АЕС.

«Це значно підвищить технічну й технологічну безпеку. Місії мають на меті убезпечити станції та фіксувати всі можливі спроби зовнішніх впливів, зокрема обстріли з боку російського агресора», - підкреслив Шмигаль.

Як повідомляв Укрінформ, Прем'єр-міністр України Денис Шмигаль разом із дружиною Президента Оленою Зеленською та представниками уряду перебуває у Франції з робочим візитом.
Фото: Денис Шмигаль/ФБ