Кабінет Міністрів призначив Сергія Ткачука на посаду першого заступника голови Державної служби України з питань безпечності харчових продуктів та захисту.

Як передає Укрінформ, про це в Телеграмі повідомив представник уряду у Верховній Раді Тарас Мельничук.
За його словами, "Кабінетом Міністрів України призначено Ткачука Сергія Петровича першим заступником голови Державної служби України з питань безпечності харчових продуктів та захисту".
Як зауважив Мельничук, на Ткачука тимчасово покладено виконання обов’язків голови Держпродспоживслужби.
Як повідомлялося, до останнього часу на посаді т.в.о. голови Державної служби з питань безпечності харчових продуктів та захисту споживачів перебувала Ольга Шевченко.
Фото: adm-km.gov.ua