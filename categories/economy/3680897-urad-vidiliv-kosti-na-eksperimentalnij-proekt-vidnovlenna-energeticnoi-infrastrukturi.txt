Уряд виділив 5 млн грн на експериментальний проєкт з будівництва та ремонту енергетичної інфраструктури.

Як передає Укрінформ, про це Прем'єр-міністр Денис Шмигаль повідомляє у Телеграмі.
"Відновлюємо українську енергетику за принципом "краще, ніж раніше". Уряд виділив із резервного фонду держбюджету 5 млн грн на реалізацію експериментального проєкту з будівництва та ремонту енергетичної інфраструктури", - зазначив Шмигаль.
Кошти спрямують до Державного агентства відновлення та розвитку, яке працюватиме в координації з Міненерго, ДСНС, Генштабом ЗСУ та операторами критичної інфраструктури.
"Мета – відновлювати об’єкти енергетики так, щоб вони відповідали вимогам безпеки воєнного часу. Очікуємо вже найближчим часом побачити конкретні результати цієї роботи", - наголосив Шмигаль.
Як повідомляв Укрінформ, уряд виділить понад 10,2 мільярда дотацій для постраждалих від війни областей.
Фото: Денис Шмигаль, Телеграм