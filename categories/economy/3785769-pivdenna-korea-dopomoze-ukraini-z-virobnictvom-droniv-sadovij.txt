Мер Львова Андрій Садовий заявив, що Південна Корея допоможе Україні виробляти більше безпілотників високої якості,

Про це Садовий заявив за результатами робочого візиту до Південної Кореї, передає Укрінформ.
"Маємо хороший контакт з виробниками дронів. Зв'язуємо їх з нашими виробниками. Дронів буде більше, і вони будуть вищої якості", - повідомив він.

За словами міського голови, корейський бізнес зацікавлений інвестувати в Україну. Зокрема, у Львові планується створити ще один індустріальний парк - "за корейські гроші, для корейського бізнесу".
Крім того, за підтримки південнокорейських партнерів на базі лікарні Святого Луки буде збудовано ще один медзаклад.
Садовий наголосив: Південна Корея підтримує Україну, бо розуміє важливість нашого протистояння з Росією, яка співпрацює з КНДР.
Міський голова Львова зазначив, що такі закордонні візити дуже важливі для залучення інвестицій в Україну. Він додав, що на поїздку не було витрачено бюджетних коштів, вона відбулася за рахунок сторони, яка приймала.
Як повідомлялося, корейська промислова компанія Ssangyong готова допомагати з проєктами відбудови в Україні.