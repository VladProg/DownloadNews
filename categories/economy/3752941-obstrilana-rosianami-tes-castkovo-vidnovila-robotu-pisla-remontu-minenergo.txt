Енергетики підключили до енергосистеми теплоелектростанцію у прифронтовому регіоні, яка напередодні зазнала обстрілу.

Як передає Укрінформ, про це повідомляє Міністерство енергетики.
"На одній з ТЕС енергетики ліквідовують пошкодження, спричинені ворожим обстрілом. Після відновлювальних робіт станція частково відновила генерацію електроенергії і підключена до енергосистеми України", - йдеться у повідомленні.
Через бойові дії залишається знеструмленою частина абонентів у Донецькій, Запорізькій, Сумській, Харківський, Херсонській, Чернігівській областях.
У Херсоні залишаються знеструмленими близько 10,3 тисячі споживачів. Енергетики продовжуватимуть відновлювальні роботи у мікрорайоні Острів, вже заживлено мешканців кількох п’ятиповерхівок.
Повідомляється також, що через негоду знеструмлено 6 населених пунктів в Одеській області. Без світла понад тисяча споживачів. Місце пошкодження мереж встановлено, тривають відновлювальні роботи.
Як повідомлялося, 24 серпня через російський обстріл одна із електростанцій компанії "ДТЕК Енерго" припинила виробництво електроенергії.