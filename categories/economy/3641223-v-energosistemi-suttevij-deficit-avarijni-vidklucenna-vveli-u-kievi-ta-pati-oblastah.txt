Станом на 11:00 26 грудня в енергосистемі України зберігаються суттєвий дефіцит потужності.

Як передає Укрінформ, про це повідомляє НЕК «Укренерго» у Фейсбуці
«Станом на 26 грудня дефіцит потужності в енергосистемі залишається суттєвим. Також наявні обмеження у системі передачі електроенергії внаслідок значних пошкоджень магістральних мереж масованими атаками росіян. У зв’язку з цим до всіх областей доведені ліміти споживання», – йдеться у повідомленні.
Зазначається, що через перевищення лімітів споживання введені аварійні відключення у Дніпропетровській, Запорізькій, Харківській, Львівській, Київській областях та у м. Києві.
На об’єктах генерації та електромережах тривають ремонтні роботи. Через масштабність та складність пошкоджень відновлення обладнання та функціонування низки ключових об’єктів вимагає значного часу.
Як повідомлялося, у ніч на 19 грудня росія здійснила чергову масовану атаку дронами-камікадзе. Повітряні сили збили 30 дронів із запущених 35.
Регулярні масовані атаки на українську енергетичну інфраструктуру тривають із 10 жовтня.