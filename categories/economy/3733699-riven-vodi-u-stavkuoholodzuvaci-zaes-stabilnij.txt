Ситуація на Запорізькій АЕС станом на 10 липня 2023 року залишається стабільною та контрольованою.

Як передає Укрінформ, про це повідомляє НАЕК "Енергоатом" у Телеграмі.
«Попри підрив російськими окупантами греблі Каховської ГЕС, ситуація залишається стабільною та контрольованою. Станом на 09:00 10 липня фіксується незначне зниження рівня води у ставку-охолоджувачі. Наразі він становить 16,50 м», – йдеться у повідомленні.
Зазначається, що рівень води в каналі ТЕС, звідки за необхідності підживлюється ставок ЗАЕС, – на рівні 11,08 м. Як зауважили в Енергоатомі, протягом останнього часу рівень води в каналі суттєво не падає, його показники вже не залежать від Каховського водосховища.
Як повідомлялося, енергоблок №4 на Запорізькій АЕС російські загарбники планують перевести у стан «гарячого зупину».