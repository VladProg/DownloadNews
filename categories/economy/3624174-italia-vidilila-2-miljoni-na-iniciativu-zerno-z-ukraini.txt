Глава МЗС Італії Антоніо Таяні заявив, що уряд виділив два мільйони євро на гуманітарну ініціативу Grain from Ukraine.

Як передає Укрінформ, про це повідомляє ANSA.
“Я підписав рефінансування Двостороннього надзвичайного фонду. Підтримка Всесвітньої продовольчої програми. Два мільйони євро, які дадуть поштовх ініціативі «Grain from Ukraine». Важливий проєкт, який допомагає перевозити українську пшеницю найбіднішим країнам”, - сказав Таяні.
Він додав, що незважаючи на труднощі, пов’язані з війною, Україна стає головним героєм допомоги мільйонам людей, які живуть у скрутному становищі.
“Італія не може не бути на її (України — ред.) боці”, - зазначив міністр.
Як повідомляв Укрінформ, у 90-ті роковини початку Голодомору 1932-33 рр. Україна запустила ініціативу Grain from Ukraine, у межах якої до середини наступного року близько 60 суден з українським зерном планується направити до найбідніших країн Африки.
Фото: ОПЗ