У червні нафтогазові доходи федерального бюджету Росії склали 528,6 млрд рублів, що менше на 26,4% у річному вимірі та на 7,4% порівняно з показниками травня.

Про це керівник Офісу Президента Андрій Єрмак повідомив у Телеграмі, передає Укрінформ.
“Нафтогазові доходи рф падають навіть попри намагання обходити санкції. У червні нафтогазові доходи федерального бюджету становили 528,6 мільярда рублів. Це менше на 26,4% у річному вимірі та на 7,4% порівняно з травнем”, - зазначив Єрмак.
Як повідомлялося, Президент Володимир Зеленський закликав ЄС почати роботу із запровадження 12 пакета санкцій Європейського Союзу проти Росії,у тому числі проти «Росатома».