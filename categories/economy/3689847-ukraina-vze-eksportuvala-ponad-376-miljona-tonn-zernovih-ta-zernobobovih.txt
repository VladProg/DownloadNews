За дев'ять місяців поточного маркетингового року (з 1 липня 2022 року по 31 березня 2023 року) Україна експортувала 37, 639 млн т зернових та зернобобових культур.

Як передає Укрінформ, про це повідомляє пресслужба Міністерства аграрної політики та продовольства.
Зазначається, що у поточному маркетинговому році Україна експортувала: 12,88 млн т пшениці, 2,276 млн т ячменю, 17,5 тис т жита та 22,163 млн т кукурудзи.
Водночас з липня 2021 року по 31 березня 2022 року Україна експортувала 44,943 млн т зернових та зернобобових, у тому числі: 18,399 млн т пшениці, 5,643 млн т ячменю, 161,9 тис т жита та 20,439 млн т кукурудзи.

У березні 2023 року з України були експортовані 5,341 млн т зернових та зернобобових (у березні торік - 1,428 млн т), зокрема 1,542 тис т пшениці (у березні торік - 307 тис т), 226 тис т ячменю (7 тис т), 1 тис т жита (у березні 2022 року Україна не експортувала жито) та 3,559 млн т кукурудзи (1,108 млн т).

У 2022/2023 МР Україна експортувала 154 тис. т борошна (у 2021/2022 МР - 88,5 тис. т).
Як повідомляв Укрінформ, від початку роботи «зернового коридору», з 1 серпня 2022 року по 26 березня 2023 року, Україна експортувала 25,9 млн т продукції АПК.