Україна та Велика Британія обговорили питання щодо євроінтеграційних зобов’язань України, пріоритетні реформи, в тому числі приватизацію, та розвиток ключових галузей.

Як передає Укрінформ, про це повідомляє пресслужба Мінекономіки за підсумками зустрічі першого віцепрем’єр-міністра України – міністра економіки України Юлії Свириденко з надзвичайним і новноважним послом Сполученого Королівства Великої Британії та Північної Ірландії в Україні Мартіном Гаррісом.
"Перший віцепрем’єр-міністр розповіла про інструменти, які уряд використовує для підтримки бізнесу. Зокрема, йдеться про програму доступного кредитування «5-7-9», грантові програми для створення чи розвитку бізнесу, в тому числі з акцентом на переробку для полегшення логістики. В цьому контексті британська сторона націлена і надалі підтримувати лібералізацію торгівлі з Україною, збільшення товарообігу та створення сприятливих умов для українських експортерів", - йдеться у повідомленні.
Крім того, для полегшення роботи іноземного бізнесу в Україні важливо розвивати ринок страхування воєнних ризиків. Велика Британія працює над інструментом страхування свого бізнесу, який зацікавлений інвестувати в Україну, а також зацікавлені надати допомогу із запустку міжнародного пулу перестрахування воєнних ризиків.
«За підтримки країн G7, G19, Європейської Комісії ми працюємо над інструментами страхування від воєнних ризиків для міжнародних агенцій. Зокрема, ми співпрацюємо з MIGA, DFC, EBRD, Експортно-кредитними агентствами низки країн, в тому числі Великої Британії, та маємо вже кілька успішних кейсів страхування інвестиційних ризиків на мільйони доларів», - зазначила Свириденко.
Окремо сторони обговорили питання щодо євроінтеграційних зобов’язань України, пріоритетні реформи, в тому числі приватизацію, та розвиток ключових галузей. Посол Мартін Гарріс зазначив, що Велика Британія готова надати необхідні консультації та підтримку Україні у ключових питаннях.
Як повідомлялося, Велика Британія виділить Україні експортне фінансування у розмірі 190 млн фунтів стерлінгів для закупівлі ядерного палива.
Фото: Мінекономіки