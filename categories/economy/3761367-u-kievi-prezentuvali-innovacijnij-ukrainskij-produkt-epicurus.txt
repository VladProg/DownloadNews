У Києві пройшла презентація українського інноваційного продукту Epicurus, що є багатофункціональною платформою для інвесторів та трейдерів.

Захід відбувся в Укрінформі.
Так, головний виконавчий директор International Trade Group Максим Рибін презентуючи Epicurus як багатофункціональну платформу для інвесторів та трейдерів зазначив, що головним пріоритетом при розробці даного продукту стала його прозорість.

«Ми хочемо, щоб усе було оподатковано, щоб у людей були прозорі, легальні гроші та легальні дивіденди», - зазначив він.
Рибін також додав, що через складнощі в національному законодавстві Epicurus буде легалізовано в Литві, яка має більш сприятливі умови у цій сфері.
Менеджер з розвитку International Trade Group Данило Ларозоренко більш детально розповів про складові продукту.

«Безпека, масштабування, доступність – три головні фактори нашої системи», - зазначив він.
Лазоренко також зауважив, що в основі проєкту покладено принцип «інвестування у три кліки», що робить процес інвестування максимально доступним для звичайних людей.
«Немає компанії, які юридично можуть дати гарантії та забезпечити безпеку людей, які вкладають у криптовалюту і цифрові активи. Ми пишаємося тим, що хочемо першими цього досягти», - резюмував Лазоренко.
Співвласник International Trade Group Ігор Порох охарактеризував основні тренди на ринку серед яких - AI, FinTech, GameFI.

Водночас він заявив, що штучний інтелект можна буде застосовувати у банківській сфері та медицині, тоді як «до 2030 року капіталізація сфери FinTech збільшиться до 1,5 трлн. доларів США».
Учасники заходу також повідомили, що випробувати продукт зможе кожен охочий після жовтня 2023 року, після того, як у Лісабоні (Португалія) відбудеться основна презентація Epicurus на Web Summit 2023, що є одним з найбільших світових техномайданчиків.