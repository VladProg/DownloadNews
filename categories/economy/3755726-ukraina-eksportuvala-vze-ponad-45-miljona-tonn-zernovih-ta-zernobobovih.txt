Україна у 2023/2024 маркетинговому році (з 1 липня по 1 вересня 2023 року) експортувала 4,521 млн т зернових та зернобобових культур.

Як передає Укрінформ, про це повідомляє пресслужба Міністерства аграрної політики та продовольства України.
Зазначається, що у поточному МР Україна вже експортувала: 1, 992 млн т пшениці, 480 тис. т ячменю, 0,6 тис. т жита та 2,039 млн т кукурудзи.
Для порівняння, за перші два місяці 2022/2023 МР Україна експортувала 3,964 млн т зернових та зернобобових, у тому числі: 1,139 млн т пшениці, 310 тис. т ячменю, 0,5 тис. т жита та 2,498 млн т кукурудзи.
У серпні 2023 року Україна експортувала 2,247 млн т зернових та зернобобових (у серпні торік - 2,264 млн т), у тому числі: 1,171 млн т пшениці (у серпні торік - 763 тис. т), 185 тис. т ячменю (161 тис. т), 886 тис. т кукурудзи (1,331 млн т). У серпні цього року Україна не експортувала жито, тоді як за аналогічний місяць торік було експортовано 0,5 тис. т.
У 2023/2024 МР Україна експортувала 23,9 тис. т борошна (за перші 29 днів 2022/2023 МР експортовано 11,9 тис. т).
Як повідомляв Укрінформ, Україна експортувала у 2022/2023 маркетинговому році (з 1 липня 2022 року по 30 червня 2023 року) майже 49 млн т зернових та зернобобових.
Фото: ОПЗ