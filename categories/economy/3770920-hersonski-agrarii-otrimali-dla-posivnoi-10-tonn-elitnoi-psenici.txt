Херсонські аграрії в межах програми підтримки фермерів отримали для посівної 10 тонн елітної пшениці.

Про це у Фейсбуці повідомляє Херсонська ОВА, передає Укрінформ.
«10 господарств Херсонщини зможуть засіяти 50 га розмінованих полів, а вже наступного сезону зібрати для посіву 250 т власного насіння озимої пшениці», – йдеться в повідомленні.
Зазначається, що посівний матеріал під урожай наступного року аграрії отримали завдяки співпраці Херсонської ОВА з компанією Lidea в межах програми підтримки фермерів, які постраждали від бойових дій «Разом до посівної».

Як повідомлялось, навесні аграрії Херсонщини отримали від благодійників 1 091 посівних одиниць соняшнику.