Фонд гарантування вкладів фізичних осіб розпочав процедуру ліквідації АТ «Айбокс банк» та АТ «Банк Форвард».

Як передає Укрінформ, про це повідомляє пресслужба Фонду гарантування.
"Розпочато процедуру ліквідації АТ «Айбокс банк» строком на три роки з 8 березня 2023 року до 7 березня 2026 року включно", - йдеться в повідомленні.
Також розпочата процедура ліквідації АТ «Банк Форвард» строком на три роки з 8 березня 2023 року до 7 березня 2026 року включно.
Як повідомляв Укрінформ, Нацбанк вирішив відкликати банківську ліцензію в акціонерного товариства «Айбокс банк» і ліквідувати його. Частка фінустанови становила 0,1% від активів платоспроможних банків, тож її виведення з ринку «не вплине на стабільність банківського сектора України». Також Національний банк ухвалив рішення від 7 березня: відкликати банківську ліцензію та ліквідувати АТ "Банк Форвард".