Нині в Україні готовність до опалювального сезону становить 88%.

Про це повідомив міністр розвитку громад і територій Олексій Чернишов, передає Укрінформ із посиланням на Мінрегіон.
"Залишився місяць до початку опалювального сезону. Ретельна підготовка до опалювального сезону в Україні тривала все літо та продовжується зараз. Наразі стан готовності вже 88%", - сказав Чернишов.
Він закликав регіони повністю завершити підготовку до 6 жовтня.
За даними Мінрегону, станом на 22 вересня через російську агресію уражено 349 об’єктів критичної інфраструктури у сфері теплопостачання, а саме: 335 котельні (332 пошкоджено та 13 зруйновано), 11 ТЕЦ (7 пошкоджено і 4 зруйновано) та 3 ТЕС. У плановому режимі держава фінансує роботи із відновлення Охтирської та Чернігівської ТЕЦ та системи централізованого теплопостачання у Кременчуці.
Як повідомлялося, НЕК "Укренерго" закликає генеруючі компанії забезпечити безперебійну роботу енергоблоків теплових електростанцій.