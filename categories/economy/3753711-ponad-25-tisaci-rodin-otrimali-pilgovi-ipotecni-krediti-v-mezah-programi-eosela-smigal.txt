У межах урядової програми єОселя від початку її старту понад 2,5 тисячі родин отримали пільгові іпотечні кредити на суму 3,6 млрд грн.

Про це Прем’єр-міністр Денис Шмигаль повідомив у Фейсбуці, підбиваючи підсумки минулого тижня, передає Укрінформ.
“Понад 2,5 тисячі родин отримали пільгові іпотечні кредити на суму 3,6 млрд грн в межах урядової програми єОселя від її старту”, - зазначив Шмигаль.
Також він додав, що вже понад 10 тисячам власників квартир та будинків погоджено виплати на ремонти за програмою єВідновлення.
Як повідомлялося, програма "єОселя" почала свою роботу в жовтні минулого року. Реалізовують єОселю Мінекономіки, Мінцифри, «Укрфінжитло» та Дія.
Фото: КМУ