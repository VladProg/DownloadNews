У квітні ДТЕК Енерго запустив лаву-гігант із запасами більш як у мільйон тонн вугілля.

Як передає Укрінформ, про це повідомляє ДТЕК у Фейсбуці.
«Завдання перед гірниками стоїть нелегке – в умовах війни зберегти необхідні для підтримання стійкої роботи українських теплоелектростанцій темпи і обсяги видобутку вугілля. Для цього тут працюють вдень та вночі. А в квітні запустили нову лаву-гігант. Її запаси – понад 1 млн тонн. Тож роботи по видобутку тут непочатий край – принаймні на найближчі півтора роки», – наголосив генеральний директор ДТЕК Енерго Ільдар Салєєв.
Зазначається, що для української енергосистеми майбутня зима не обіцяє бути легшою за попередню.
Як повідомлялося, ДТЕК Енерго з початку 2023 року ввів у роботу вісім нових вугільних лав, ще три лави компанія планує запустити у травні.
Фото: dtek.com