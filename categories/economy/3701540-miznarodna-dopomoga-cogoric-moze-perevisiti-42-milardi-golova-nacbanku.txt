У Національному банку очікують, що обсяг міжнародної допоми у поточному році може перевищити 42 млрд доларів США, що сприятиме зростанню міжнародних резеревів до 35 млрд дол.

Про це на брифінгу сказав голова Національного банку України Андрій Пишний, повідомляє кореспондент Укрінформу.
"Загалом у цьому році обсяг надходжень від міжнародних партнерів може перевищити 42 млрд дол. Надходження від партнерів, зокрема, сприятимуть зростанню міжнародних резервів до більш ніж 35 млрд дол. США наприкінці цього року", - сказав Пишний.
Він підкреслив, що це посилить спроможність Національного банку й надалі підтримувати курсову стійкість та поступово пом’якшувати валютні обмеження.
Як повідомляв Укрінформ, Україна отримає доступ до 115 млрд дол. довгострокової підтримки завдяки Міжнародному валютному фонду та країнам G7.