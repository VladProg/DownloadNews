Середня ціна на скраплений газ у мережах автозаправних станцій зменшилась на 11 копійок на літрі – до 21,89 грн/л.

Як передає Укрінформ, про це повідомляє enkorr.
Зазначається, що відучора найбільше – 50 коп/л – автогаз утратив на АЗС мережі VostokGaz, там він здешевшав до 21,49 грн/л. Найменше – 2 копійки на літрі – на станціях «БРСМ-Нафти», де сьогодні на стелах 21,28 грн/л.

Мережі «Автотранс», «Кворум», «Укрнафта» цін на скраплений газ не змінювали.
Найдорожче автомобільний газ сьогодні можна купити на АЗС Socar – за 23,11 грн/л (-0 грн/л), найдешевше – за 19,45 грн/л – традиційно на станціях мережі «Авантаж 7».
Як повідомлялось, стрімке здешевлення автогазу спостерігається вже кілька місяців. Так, якщо впродовж січня автогаз здешевшав на АЗС у середньому на 9,3%, то в лютому – ще на 10%. У лютому середня ціна автогазу становила 24,04 грн/л.