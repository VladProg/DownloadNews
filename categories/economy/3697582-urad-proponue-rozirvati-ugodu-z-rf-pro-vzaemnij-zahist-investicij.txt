Кабінет Міністрів підтримав припинення дії угоди між Україною та рф про заохочення та взаємний захист інвестицій.

Як передає Укрінформ, про це в Телеграмі повідомив представник уряду у Верховній Раді Тарас Мельничук.
"Схвалено проєкт Закону «Про припинення дії Угоди між Кабінетом Міністрів України і Урядом Російської Федерації про заохочення та взаємний захист інвестицій». Законопроєктом передбачено припинення дії Угоди між Кабінетом Міністрів України і Урядом РФ про заохочення та взаємний захист інвестицій, вчиненої 27.11.1998 у Москві та ратифікованої Законом України від 15.12.1999", - йдеться в повідомленні.
Як повідомляв Укрінформ, Верховна Рада припинила дію угоди між Кабінетом Міністрів України та урядом російської федерації про порядок перетину українсько-російського державного кордону жителями прикордонних регіонів двох держав.