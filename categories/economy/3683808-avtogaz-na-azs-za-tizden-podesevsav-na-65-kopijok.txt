За тиждень середня ціна скрапленого газу на АЗС у середньому знизилась на 65 копійок — до 22,31 грн за літр.

Як передає Укрінформ, про це повідомляє enkorr.
Зазначається, що на АЗС ОККО і WOG автогаз подешевшав на 0,67 грн і 0,73 грн, до 23,08 і 22,96 грн/л відповідно.

У мережі «Укрнафти» ціна на продукт зменшилась на 30 копійок, до 21,95 грн/л. На станціях «Авіас», KLO, Amic і Chipo цінники встановлено на рівні 21,51 грн/л (-53 копійки), 20,99 грн/л (-70 копійок), 21,22 грн/л (-30 копійок) і 21,85 грн/л (-57 коп.) відповідно.
Найдешевше автогаз можна купити на станціях «Авантаж 7», за 19,95 грн/л, де він за тиждень втратив 0,5 грн.