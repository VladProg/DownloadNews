Із прогнозованих понад 79 мільйонів тонн урожаю цього року Україна на власні потреби вистачить 25%, решту буде спрямовано на подолання голоду у світі.

Про це під час ІІ Міжнародного саміту Grain from Ukraine заявив Прем'єр-міністр України Денис Шмигаль, передає Укрінформ.
«Цьогорічний прогноз урожаю в Україні — понад 79 млн тонн. Для внутрішніх потреб достатньо 25%, решту спрямовуємо туди, де є загроза голоду», - йдеться в повідомленні.
Очільник уряду підкреслив, що український аграрний експорт був і буде стабілізуючим фактором на світовому ринку продовольства.
Він додав, що в межах президентської ініціативи Grain from Ukraine вже направлено 170 тис. т продовольства до Ефіопії, Сомалі та Кенії.
Ще 25 тис. т продуктів харчування готуються до відправки у Нігерію.
Як повідомлялося, на продовження роботи програми "Зерно з України" (Grain from Ukraine) наразі вже акумульовано 100 млн доларів.