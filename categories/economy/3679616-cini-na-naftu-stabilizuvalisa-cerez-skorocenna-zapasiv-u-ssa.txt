Ціни на нафту стабілізувалися у середу, 8 березня, оскільки галузеві дані показали несподіване скорочення запасів сирої нафти в США.

Як передає Укрінформ, про це повідомляє enkorr.
Ф'ючерси на нафту Brent піднялися на 18 центів, або 0,1%, до 83,22 доларів за барель, тоді як ф'ючерси на американську нафту West Texas Intermediate (WTI) підвищилися на 4 центи до 77,62 доларів за барель.
Згідно з даними Американського інституту нафти, запаси сирої нафти в США скоротилися приблизно на 3,8 мільйона барелів за тиждень, що закінчився 3 березня.