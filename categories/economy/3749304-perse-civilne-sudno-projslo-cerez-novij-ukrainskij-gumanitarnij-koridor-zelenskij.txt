Президент Володимир Зеленський заявив, що перше цивільне судно пройшло через новий український гуманітарний коридор, вийшовши з Одеського порту, і зараз прямує до Босфору.

Про це ідеться в його Твіттері, передає Укрінформ.
“Щойно Україна зробила важливий крок до відновлення свободи судноплавства в Чорному морі. Перше цивільне судно пройшло через новий український гуманітарний коридор, вийшовши з Одеського порту. Зараз воно прямує до Босфору”, - зазначив Зеленський.
Він нагадав, що раніше Україна офіційно повідомила Міжнародну морську організацію про роботу коридору.
“ІМО вкотре підтвердила суверенні права України на регулювання навігації та закликала Росію припинити погрози й дотримуватися міжнародних конвенцій. Море має бути безпечним для всіх. Це принципово для України та наших партнерів. Свобода й безпека мореплавства – фундаментальні принципи міжнародних відносин”, - наголосив Президент.

Щойно Україна зробила важливий крок до відновлення свободи судноплавства в Чорному морі. Перше цивільне судно пройшло через новий український гуманітарний коридор, вийшовши з Одеського порту. Зараз воно прямує до Босфору.

Раніше Україна офіційно повідомила Міжнародну морську…
— Володимир Зеленський (@ZelenskyyUa) August 16, 2023

Як повідомляв Укрінформ, 10 серпня 2023 року Україна оголосила нові тимчасові маршрути для торговельних суден, що йдуть до/з чорноморських морських портів України, але попередила, що на всіх маршрутах зберігається військова загроза та мінна небезпека з боку Російської Федерації.

Фото: ОП