Бюро економічної безпеки з початку війни ініціювало арешт російських та білоруських активів на 44 млрд грн.

Як передає Укрінформ, про це повідомляє пресслужба БЕБ.
"З початку повномасштабної війни Бюро економічної безпеки України ініціювало арешт активів росії та білорусі (фізичних та юридичних осіб) на 44 млрд грн", - ідеться в повідомленні.
Детективи БЕБ здійснюють досудове розслідування у 22 кримінальних провадженнях щодо правопорушень в економічній сфері, найчастіше це ухилення від сплати податків.
Наразі майно орієнтовною вартістю 1 млрд грн передано до АРМА, з яких на 238 млн грн уже реалізовано в дохід держави.
Як повідомляв Укрінформ, Бюро економічної безпеки рекомендуватиме включити до санкційного списку 23 юридичні особи, діяльність яких пов’язана з росією чи білоруссю.