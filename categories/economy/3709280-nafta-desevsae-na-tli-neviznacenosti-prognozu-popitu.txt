Нафта продовжує дешевшати у понеділок, 5 травня, після зниження за підсумками минулого тижня, що став четвертим поспіль.

Я передає Укрінформ, про це повідомляє enkorr.
Вартість липневих ф'ючерсів на сорт Brent на лондонській біржі ICE Futures становить $73,55 барель, що на $0,62 (0,84%) нижче за ціну на закриття попередньої сесії. У п'ятницю ці контракти здешевшали на $0,81 (1,1%), до $74,17 за барель.
Ціна ф'ючерсів на нафту WTI на червень на електронних торгах Нью-Йоркської товарної біржі (NYMEX) знизилася на $0,58 (0,83%), до $69,46 за барель. У п'ятницю вартість контрактів зменшилася на $0,83 (1,2%), до $70,04 за барель.
За підсумками минулого тижня Brent здешевшала на 1,5%, WTI – на 1,8% на тлі проблем, що зберігаються в американському банківському секторі, й невизначеності навколо стелі держборгу США.
Перемовини у Вашингтоні щодо підвищення ліміту на держпозики тривають, при цьому міністр фінансів США Джанет Йеллен попередила, що кошти федерального уряду можуть закінчитися вже 1 червня.
«Настрій на нафтовому ринку залишається негативним і характеризується невизначеністю прогнозу попиту й побоюваннями щодо стелі держборгу США. Швидше за все, ринок чекатиме на перегляд очікувань попиту в щомісячному прогнозі Міжнародного енергетичного агентства», – написав Уоррен Паттерсон з ING Groep.
Тим часом кількість нафтових бурових установок, що діють, в США минулого тижня знизилася на дві одиниці й становила 586 од., повідомила нафтосервісна компанія Baker Hughes.