Міжнародний валютний фонд виділив 1,4 мільярда доларів США додаткової підтримки Україні.

Про це Президент України Володимир Зеленський повідомив у Твіттері, передає Укрінформ.
"Провів телефонну розмову з директором-розпорядником МВФ Крісталіною Георгієвою. Подякував за виділені $1,4 мільярда додаткової підтримки. Обговорили майбутню співпрацю задля зміцнення фінансової стабільності України", – зазначив глава Української держави.
Як повідомляв Укрінформ, 9 вересня Рада ЄС схвалила надання Україні €5 мільярдів макрофінансової допомоги.
24 лютого російська федерація розпочала новий етап війни проти України – повномасштабне вторгнення. російські загарбники обстрілюють та бомбардують мирні міста й села України, катують і вбивають мирне населення. Сили оборони України чинять запеклий опір російським загарбникам.