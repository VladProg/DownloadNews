Верховна Рада ухвалила у другому читанні закон, який обмежує продаж цигарок та алкоголю в магазинах duty-free.

Про це у Телеграмі повідомив голова Комітету Верховної Ради України з питань фінансів, податкової та митної політики Данило Гетманцев, передає Укрінформ.
«Парламент також підтримав законопроєкт №9315 про внесення змін до Митного кодексу України та інших законів України щодо протидії незаконному обігу тютюнових виробів у другому читанні», - йдеться у повідомленні.
Гетманцев нагадав, що документ розроблений з метою руйнування схеми ухилення від оподаткування ПДВ та акцизним податком під виглядом здійснення операцій з продажу тютюнових виробів магазинами безмитної торгівлі.
Законопроєктом пропонується на період до припинення чи скасування воєнного стану в Україні заборонити поміщення у митний режим безмитної торгівлі та продаж (постачання) магазинами безмитної торгівлі, а також розміщення у них товарів за товарними позиціями 2401–2404 згідно з УКТ ЗЕД.
На думку народного депутата Ярослава Железняка, із набранням законом чинності, державний бюджет отримає додатково 5-7 млрд грн надходжень.
Як повідомлялося, тимчасова слідча комісія (ТСК) Верховної Ради з питань незаконного обігу тютюнових виробів ініціювала заборону на виробництво і продаж сигарет для duty-free через виявлені порушення законодавства.
Фото: Мінфін