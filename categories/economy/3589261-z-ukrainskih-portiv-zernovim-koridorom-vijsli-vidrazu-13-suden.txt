У рамках «зернової ініціативи» із портів Великої Одеси вийшли 13 суден з агропродукцією для країн Африки, Азії та Європи.

Як передає Укрінформ, про це у Фейсбуці повідомило Міністерство інфраструктури України.
«9 жовтня з портів «Одеса», «Південний» та «Чорноморськ» вийшли 13 суден з 230,7 тис. тонн агропродукції для країн Африки, Азії та Європи», - зазначається у повідомленні.
Серед них балкери Argonaut, на борту якого 71 тис. тонн пшениці для Індонезії, Ali A (7 тис. тонн пшениці для Лівану) та Mehvet Bey (8 тис. тонн сої для Єгипту).
Як додали у Мінінфраструктури, з початку роботи «зернового коридору» 305 суден експортували 6,8 млн тонн українського продовольства до країн Азії, Європи та Африки.
Як повідомляв Укрінформ, напередодні у рамках «Зернової ініціативи» вирушили сім суден з українським зерном. За день до цього вийшов «зерновий караван» із трьох суден.


Фото: Міністерство інфраструктури України