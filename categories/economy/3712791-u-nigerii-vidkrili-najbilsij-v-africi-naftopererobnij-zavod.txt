У Нігерії відкрили найбільший в Африці нафтопереробний завод Dangote, який має допомогти у подоланні хронічного дефіциту пального в країні.

Про це повідомляє BBC, передає Укрінформ.
Як зазначається, Нігерія є великим виробником нафти, але більша її частина експортується, натомість країна змушена імпортувати очищене пальне і часто стикається з дефіцитом пального.
Цю проблему має вирішити нафтопереробний завод, який належить найбагатшій людині Африки Аліко Данготе. Вартість заводу становить 19 мільярдів доларів, його будівництво тривало майже 7 років.
Планується, що підприємство зможе виробляти близько 650 тис. барелів нафтопродуктів на день - цього більш ніж достатньо для забезпечення потреб країни. Комплекс також включає електростанцію, глибоководний порт і завод з виробництва добрив.
Як повідомляв Укрінформ, країни Північної Африки суттєво збільшили імпорт нафти й нафтопродуктів з Росії.
Фото: NIGERIA PRESIDENCY