Прем'єр-міністр Денис Шмигаль обговорив з Президентом Європейської Комісії Урсулою фон дер Ляєн створення фінансової координаційної платформи та підтримку України.

Як передає Укрінформ, про це Шмигаль повідомив у Твіттері.
"Під час зустрічі з Урсулою фон дер Ляєн подякував за готовність ЄС виділити 18 млрд євро у 2023 для допомоги українцям. Обговорили створення фінансової координаційної платформи та відновлення України", - написав Шмигаль.
Він додав, що стійка та довгострокова підтримка партнерів наближає нашу перемогу у війні.
Як повідомляв Укрінформ, Президент Володимир Зеленський наполягає на заснуванні «фінансового Рамштайну» для підтримки фінансової стабільності України та відновлення зруйнованої російськими військами інфраструктури. Також Шмигаль заявив, що проведення регулярних зустрічей у запропонованому Президентом Володимиром Зеленським форматі «фінансового Рамштайну» потрібні для оперативної координації зусиль щодо допомоги Україні.
Фото: Твіттер Дениса Шмигаля