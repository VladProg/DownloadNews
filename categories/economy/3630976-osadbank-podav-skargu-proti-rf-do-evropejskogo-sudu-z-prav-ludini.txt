АТ «Ощадбанк» подало проти росії скаргу до Європейського суду з прав людини.

Як передає Укрінформ, про це повідомляє пресслужба банку.
«8 грудня 2022 року Ощадбанк завершив складну експертно-юридичну роботу та подав скаргу проти рф до Європейського суду з прав людини», - йдеться в повідомленні.
Як зазначають у банку, внаслідок збройної агресії рф українським компаніям та громадянам було завдано значних матеріальних збитків. Ощадбанк не став винятком, багато його відділень зазнали руйнацій та пошкоджень, а сам банк – значних втрат. Системна робота банку з документації воєнних злочинів дала змогу застосувати міжнародно визнані юридичні механізми, спрямовані на відновлення справедливості та покарання агресора.
Як повідомляв Укрінформ, Верховний суд Франції залишив у силі рішення Міжнародного Арбітражу про стягнення з рф 1,1 мільярда доларів з відсотками на користь АТ «Ощадбанк».