Кабінет Міністрів тимчасово поклав виконання обов’язків голови Державного космічного агентства на першого заступника Володимира Беня.

Про це у Телеграмі повідомив представник уряду у ВР Тарас Мельничук, передає Укрінформ.
“Кабінетом Міністрів України тимчасово покладено виконання обов’язків Голови Державного космічного агентства України на Беня Володимира Петровича (першого заступника Голови ДКА)”, - йдеться у повідомленні.
Крім того, уряд звільнив Іллю Данилюка із посади члена Національної комісії зі стандартів державної мови та погодив звільнення Володимира Паська з посади голови Надвірнянської районної державної адміністрації Івано-Франківської області.
Як повідомлялося, 9 грудня Кабінет Міністрів ухвалив рішення щодо звільнення Володимира Тафтая з посади голови Державного космічного агентства.
Фото: Hromadske