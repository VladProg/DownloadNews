Реальний ВВП України у четвертому кварталі 2022 року скоротився на 31,4% порівняно з аналогічним періодом 2021 року.

Як передає Укрінформ, такі оперативні дані оприлюднила Державна служба статистики.
«Реальний ВВП у IV кварталі 2022 року зменшився порівняно з попереднім кварталом на 4,7% (з урахуванням сезонного фактору), а порівняно з IV кварталом 2021 року – на 31,4%», - йдеться в повідомленні.

У Держстаті нагадали, що за підсумками третього кварталу 2022 року скорочення ВВП сягнуло 30,8%, другого – 37,2% проти аналогічних періодів 2021 року.
Як повідомлялося, за оцінками Міністерства економіки України, падіння ВВП у лютому 2023 року становить 26% (±2%), у січні – 32% (±2%). Попередньо Мінекономіки оцінило падіння ВВП України за 2022 рік на рівні 30,4% (±2%).