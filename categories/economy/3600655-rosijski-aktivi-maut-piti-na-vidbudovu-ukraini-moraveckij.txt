російські активи, заморожені за кордоном, мають бути використані для відновлення України.

Про це прем'єр-міністр Польщі Матеуш Моравецький сказав сьогодні у Берліні на Міжнародній конференції експертів з відновлення України, що відбувається під егідою Німецького головування G7 та Європейської комісії, повідомляє кореспондент Укрінформу.
“російські активи, як російської держави, так і олігархів, які заморожені у Швейцарії та інших країнах. Звісно, що ці активи можуть збільшуватися, але саме цей гаманець потрібно використовувати для компенсації, для відновлення України”, - сказав він.
Глава польського уряду закликав продовжувати працювати щодо питання інтеграції України до ЄС.
За його словами, підтримка України є “найкращою гарантією для нашої власної безпеки”.
Як повідомлялося, сьогодні, 25 жовтня, у Берліні відбувається Міжнародна конференція експертів з відновлення України, яка залучила найкращих фахівців з усього світу. Ці експерти мають представити стратегію повоєнної відбудови України, яка стане основою для конкретних програм з реконструкції та відновлення України за участю міжнародного співтовариства.