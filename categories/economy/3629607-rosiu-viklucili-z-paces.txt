російську федерацію виключили з Парламентської асамблеї Організації Чорноморського економічного співробітництва (ПАЧЕС).

Про це член української делегації, народний депутат Олександр Маріковський (парламентська фракція "Слуга народу") повідомив у Фейсбуці.
"Щойно ми — депутати від Верховної Ради України, що зараз воюємо на найбільш проросійському міжнародному майданчику - асамблеї ПАЧЕС, витравили тварюк з цієї організації. Ми командою на чолі з Анною Пуртовою щойно зробили неймовірне! Емоційно послали услід за крейсером "москва", — йдеться у дописі.

Як повідомлялося, Парламентська асамблея Організації Чорноморського економічного співробітництва (ПАЧЕС) була створена 26 лютого 1993 року. До її складу входять 12 країн: Албанія, Азербайджан, Болгарія, Вірменія, Греція, Грузія, Молдова, Румунія, Росія, Сербія, Туреччина та Україна.