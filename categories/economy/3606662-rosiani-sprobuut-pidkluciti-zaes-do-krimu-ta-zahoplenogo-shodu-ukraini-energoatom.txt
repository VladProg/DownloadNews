Обстріли та пошкодження двох останніх високовольтних ліній зв‘язку Запорізької атомної електростанції з енергосистемою України є черговою спробою загарбників перепідключити атомну станцію до російської енергосистеми.

Як передає Укрінформ, про це НАЕК "Енергоатом" повідомляє у Телеграмі.
"Вчорашні обстріли та пошкодження двох останніх високовольтних ліній зв‘язку тимчасово окупованої Запорізької АЕС з енергосистемою України є черговою спробою рашистів перепідключити атомну станцію до російської енергосистеми", - наголосили в компанії.
Найближчим часом росіяни намагатимуться відремонтувати та підключити лінії зв’язку ЗАЕС у напрямку тимчасово окупованих Криму та територій на сході України, підкреслили в Енергоатомі.
Як повідомляв Укрінформ, Запорізька атомна електростанція через ворожі обстріли повністю знеструмлена. 2 листопада внаслідок обстрілів пошкоджено дві останні високовольтні лінії зв‘язку ЗАЕС з українською енергосистемою. О 23:04 станція перейшла в режим повного знеструмлення. Увімкнулись усі 20 дизель-генераторів.