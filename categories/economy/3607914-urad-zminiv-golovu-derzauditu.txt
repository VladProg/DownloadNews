Кабінет Міністрів звільнив Геннадія Пліса з посади голови Державної аудиторської служби

Про це повідомив у Телеграмі постійний представник Кабінету Міністрів у ВР Тарас Мельничук, передає Укрінформ.
"Звільнено Пліса Геннадія Володимировича з посади голови Державної аудиторської служби України", - йдеться у повідомленні.
Зазначається, що на цю посаду уряд призначив Аллу Басалаєву.
Як повідомлялося, 29 квітня 2020 року ексзаступника міністра фінансів Геннадія Пліса призначено на посаду голови Державної аудиторської служби за контрактом про проходження державної служби на період дії карантину. У квітні 2021 року уряд перепризначив його на 5-річний термін.