Глобальний провайдер телекомунікаційних послуг Veon, що базується в Амстердамі (Нідерланди), продасть свій російський бізнес Vimpelcom місцевому менеджменту за 2,2 мільярда доларів.

Про це повідомляє Reuters, передає Укрінформ.
Зазначається, що Veon управляє брендом Beeline через Vimpelcom у росії, на цей ринок припадає близько половини доходу групи.
У компанії очікують, що операція буде завершена до 1 червня.
Veon також керує Beeline у Казахстані та Київстар в Україні.
Як повідомляв Укрінформ, Президент Володимир Зеленський наголосив, що для України важливо, щоб світові бренди і компанії пішли з російського ринку та прийшли до нашої держави.
За даними дослідників із Єльського університету, після початку повномасштабної агресії проти України понад 1000 іноземних компаній повідомили про скорочення своєї діяльності на території росії або повний вихід із російського ринку.