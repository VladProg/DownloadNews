ПриватБанк із 1 грудня 2022 року підвищує ставки за всіма основними видами депозитних вкладів у гривні.

Як передає Укрінформ, про це повідомляє пресслужба банку.
"Депозитні вклади у гривні в ПриватБанку стають більш доходними... З 1 грудня банк підвищив ставки за всіма основними видами депозитних вкладів - вони діятимуть як для нових вкладів, так і для тих, що продовжуються на відповідні строки", - сказав член правління з питань роздрібного бізнесу Дмитро Мусієнко.
Відтепер вклади у ПриватБанку на срок від 10 до 12 місяців приноситимуть 9% річних доходу, на строк від 6 місяців - 8% річних, а “короткі” трьохмісячні депозити - 7% річних.
Найбільш вигідні умови ПриватБанк пропонує вкладникам, які розмістять кошти на вклади терміном 18 та 24 місяців - для них ставка доходу складе 14% річних.
Також найвищу процентну ставку 14% річних встановлено по вкладах “Слава Героям” для військовослужбовців, що отримують через ПриватБанк цільові виплати від держави.
Як повідомляв Укрінформ, Національний банк України у червні 2022 року підвищив облікову ставку з 10 до 25%.