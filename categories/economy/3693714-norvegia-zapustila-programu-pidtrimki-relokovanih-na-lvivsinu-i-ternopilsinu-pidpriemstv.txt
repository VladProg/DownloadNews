Норвезька рада у справах біженців розпочала програму підтримки власників бізнесу, які переїхали з територій ведення активних бойових дій до Львівської або Тернопільської областей.

Як передає Укрінформ, про це Міністерство з питань реінтеграції тимчасово окупованих територій України повідомляє у Телеграмі.
Як зазначається у повідомленні, заявку на отримання гранта можна подати до 20 квітня.
Основні умови для подання заявки: підприємство має потенціал для створення нових робочих місць; діяльність бізнесу позитивно впливатиме на розвиток громади, в яку його переміщено.
Заповнити анкету на участь у конкурсі можна за посиланням.
Як зауважили в Мінреітеграції, якщо бізнес сімейний, заявка може бути подана тільки від одного члена сім’ї.
Для отримання додаткової інформації слід звертатися за телефоном гарячої лінії: 0 800 302 007 або за електронною адресою: ua.info@nrc.no.
Як повідомляв Укрінформ, Міністерство економіки України підписало Меморандум про взаєморозуміння з Норвезькою радою у справах біженців щодо надання фінансової допомоги релокованим підприємствам.