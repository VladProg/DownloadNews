Міністерство аграрної політики та продовольства України підвищило прогноз валового виробництва зернових та олійних культур в Україні у 2023 році до 79,1 млн тонн.


Як передає Укрінформ, про це повідомляє пресслужба міністерства.
Зазначається, що у 2023 році українські аграрії можуть зібрати близько 57,5 млн т зернових культур та 21,6 млн т олійних культур.
Погодні умови сприяли майже рекордній врожайності зернових культур (до 52,1 ц/га) що дозволяє значно збільшити обсяги виробництва врожаю, незважаючи на те, що загальна площа посівних ярих і озимих зернових цьогоріч була меншою на 980 тис. га, ніж торік, й становила 10 895 тис. га.
За попередніми оцінками Мінагрополітики, у 2023 році аграрії зможуть зібрати: 21,7 млн т пшениці, 5,7 млн т ячменю та 28,5 млн т кукурудзи.
Врожай соняшнику прогнозується на рівні 13 млн т. Ріпаку, як прогнозується, аграрії зберуть рекордну кількість за останні роки – 4 млн т. Рівень виробництва соєвих бобів може становити 4,6 млн т.
У міністерстві нагадують, що на початку весни 2023 року загальний валовий збір на поточний рік прогнозувався на рівні 63,5 млн т, що було на 13% менше по відношенню до показника 2022 року. У червні, після початку жнив, прогноз був підвищений до 68 млн т, що було на 7% менше показника 2022 року. На початку вересня,, завдяки сприятливим погодним умовам, прогноз було збільшено до 76,7 млн т.
Як повідомляв Укрінформ, на початку весни 2023 року загальний валовий збір на поточний рік прогнозувався на рівні 63,5 млн т, що було на 13% менше по відношенню до показника 2022 року. У червні, після початку жнив, прогноз був підвищений до 68 млн т, що було на 7% менше показника 2022 року. У серпні Мінагрополітики змінило прогноз в позитивну сторону до 76,7 млн т, що на 5% більше показника 2022 року.