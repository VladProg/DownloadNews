Ціни на нафту у четвер, 10 серпня, стабільні після впевненого зростання напередодні.

Як передає Укрінформ, про це повідомляє enkorr.
Жовтневі ф'ючерси на Brent дешевшали на лондонській біржі ICE Futures на $0,04 (0,05%), до $87,51 за барель. У середу Brent здорожчала на $1,38 (1,6%) – до $87,55 за барель, максимуму з 23 січня.
Вересневі ф'ючерси на WTI на цей час дешевшали на Нью-Йоркській товарній біржі (NYMEX) на $0,02 (0,02%), до $84,38 за барель. За попередню сесію контракт здорожчав на $1,48 (1,8%), до $84,4 за барель, що є найвищим значенням із листопада минулого року.
Міненерго США повідомило про зростання запасів нафти й зменшення резервів нафтопродуктів у країні, а також про збільшення завантаженості нафтопереробних підприємств.
Підтримку ринку продовжують надавати побоюватися скорочення пропозиції у зв'язку зі зниженням видобутку Саудівською Аравією й Росією.
Експерти очікували зростання обсягів нафти на 2,3 млн барелів, зменшення обсягів бензину на 200 тис. барелів і підвищення дистилятів – на 386 тис. барелів.
Комерційні запаси нафти в Штатах минулого тижня збільшилися на 5,85 млн барелів, запаси бензину знизилися на 2,66 млн барелів, дистилятів – зменшилися на 1,71 млн барелів, повідомило Міненерго країни.