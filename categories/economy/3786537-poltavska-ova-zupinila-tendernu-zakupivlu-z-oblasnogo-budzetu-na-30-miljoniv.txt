Полтавська ОВА зупинила тендерну закупівлю на понад ₴30 мільйонів з обласного бюджету.

Про це повідомила Полтавська ОВА у Фейсбуці, передає Укрінформ.
Зазначається, що адміністрація продовжує аналізувати тендерні закупівлі в області.
"Виявлено чергову спробу непрозорого освоєння понад ₴30 мільйонів з обласного бюджету", - повідомив начальник ОВА Філіп Пронін.
За його словами, наразі спробу припинено, всі матеріали спрямують правоохоронцям на засіданні групи «Прозорість і підзвітність».
"Кожна гривня має бути спрямована максимально ефективно на пріоритетні цілі. Підзвітність, прозорість, жодних подвійних стандартів", – наголосив Пронін.
Як повідомляв Укрінформ, Прем'єр-міністр Денис Шмигаль заявив, що антикорупційні ініціативи до 2027 року стануть одним із ключових напрямків єдиного плану реформ.