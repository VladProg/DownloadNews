Національний банк ухвалив рішення відкликати банківську ліцензію та ліквідувати АТ "Банк Січ".

Як передає Укрінформ, про це повідомляє пресслужба НБУ.
Національний банк України, керуючись вимогами статті 15 Закону України "Про Національний банк України", статті 77 Закону України "Про банки і банківську діяльність", статті 44 Закону України "Про систему гарантування вкладів фізичних осіб", зважаючи на пропозицію Фонду гарантування вкладів фізичних осіб, ухвалив рішення від 06 жовтня 2022 року № 495-рш про відкликання банківської ліцензії та ліквідацію АТ "БАНК СІЧ" з 10 жовтня 2022 року.
Як повідомлялося, Національний банк 9 серпня відніс АТ "Банк Січ" до категорії неплатоспроможних через невиконання зобов'язань перед НБУ.