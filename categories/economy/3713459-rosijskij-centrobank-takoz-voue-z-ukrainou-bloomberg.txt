Після вторгнення в Україну президент Володимир Путін дедалі більше переводить російську економіку на воєнний лад. Центральний банк РФ бере у цьому активну участь.

Як передає Укрінформ, про це повідомляє агенція Bloomberg.
Як зазначається, керує банком заступник голови ЦБ РФ військовий офіцер Сергій Бєлов. Він, зокрема, відповідає за так звані польові установи банку.
У Центробанку РФ діє майже 90 таких виїзних офісів, що працюють поблизу передових військових частин. Вони задовольняють банківські потреби військових від відкриття поточного рахунку чи зняття готівки до грошових переказів та, навіть, випуску власних платіжних карток.
На відміну від формальної очільниці ЦБ РФ Ельвіри Набіулліної та інших високопосадовців, Бєлов не перебуває під міжнародними санкціями. Він випускник економічної академії міністерства оборони РФ, раніше керував відділом Центрального банку в Севастополі.
Діяльність Бєлова розширилася після того, як РФ окупувала частини чотирьох областей східної та південної України. Цього року ухвала уряду уповноважила "польові установи" розпоряджатися бюджетними коштами для мешканців окупованих територій. Також у лютому він був присутній на нараді в окупованому Маріуполі з питань фінансових послуг.
Як повідомляв Укрінформ, група американських конгресменів закликала президента Джо Байдена передати Києву заморожені у зв'язку із санкціями активи російського Центробанку.