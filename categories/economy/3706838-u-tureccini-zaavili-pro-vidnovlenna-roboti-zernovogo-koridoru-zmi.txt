«Зерновий коридор» відновив роботу в результаті зусиль з боку Туреччини.

Про це повідомляє турецький державний телеканал TRT Haber з посиланням на джерела у Міністерстві національної оборони Туреччини, передає Укрінформ.
“У результаті ініціативи Туреччини перевірки (суден - ред.) почалися знову, і "зерновий коридор" знову запрацював”, - повідомляє телеканал.
Раніше Міністерство розвитку громад, територій та інфраструктури України повідомило про те, що російська федерація відмовилась реєструвати та проводити інспекції суден, що прямують "зерновим коридором" на вхід до морських портів України.
Міністр аграрної політики та продовольства України Микола Сольський в ефірі телемарафону "Єдині новини" сказав, що роботу "зернового коридору" фактично заблоковано на 90% через дії російської сторони.
Фото: TRT Haber