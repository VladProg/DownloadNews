Турецька сторона прагне добитися від москви відтермінування платежів за російський газ з 2024 року, щоби пом’якшити економічні збитки від підвищення цін на енергоносії.

Про це повідомляє в понеділок інформагентство Bloomberg, передає Укрінформ.
«Турецький державний імпортер енергії Boru Hatlari ile Petrol Tasima AS (Botas) прагне відкласти деякі платежі до 2024 року»,- зазначається в повідомленні.
При цьому підкреслюється, що переговори по оплаті є приватними. Вони відбулися після укладення угоди між двома країнами, яка дозволяє Botas оплачувати 25% своїх зобов'язань в рублях, а не в доларах США.
Між тим, рішення російської сторони по цьому питанню поки невідоме.
Як повідомлялося, раніше угорська енергетична компанія MVM отримала згоду російського «газпрому» про відтермінування на три роки платежів за газ, які мали бути сплачені впродовж ближчих шести місяців угорською стороною.