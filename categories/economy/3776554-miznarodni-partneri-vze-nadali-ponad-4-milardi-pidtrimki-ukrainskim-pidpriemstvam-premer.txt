За різними програмами міжнародні партнери надали українським підприємствам понад 4 млрд євро підтримки.

Про це сказав Прем’єр-міністр Денис Шмигаль на засіданні уряду в п’ятницю, повідомляє Укрінформ.
“Наші союзники також підтримують український бізнес і нашу економіку. За різними програмами міжнародні партнери надали українським підприємствам понад 4 млрд євро підтримки”, - повідомив Шмигаль.
За його словами, найбільше коштів українському бізнесу надали Європейський банк реконструкції і розвитку, Європейський інвестиційний банк, Міжнародна фінансова корпорація, державний банк уряду Німеччини та Агентство США з міжнародного розвитку USAID.
Як повідомлялося, Прем’єр-міністр Денис Шмигаль повідомив, що від початку року Україна залучила майже 34 мільярди доларів зовнішнього фінансування від союзників.