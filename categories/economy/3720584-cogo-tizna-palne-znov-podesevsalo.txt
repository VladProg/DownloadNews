Середні роздрібні ціни на дизпальне протягом тижня зменшилися на 16 коп./л, до 43,43 грн/л, на бензин марки А-95 — на 13 коп./л, до 44,92 грн/л, і на бензин А-95 із покращеними показниками – на 5 коп./л, до 47,64 грн/л.

Як передає Укрінформ, про це повідомляє enkorr.
Зазначається, що мережа «Авантаж» пропонує дизельне пальне за 39,50 грн/л (-1 грн/л проти 2 червня), а стандартний бензин марки А-95 — за 40,50 грн/л.
Ціни на ДП на станціях Chipo за тиждень знизилися в середньому на 72 коп./л і становлять 40,00 грн/л, на «п’ятірку» — 41,40 грн/л (-52 коп./л). При цьому в столичному регіоні мережі бензин А-95 і ДП коштують 39 грн/л.

Мережа VST зназила ціну на дизпальне на 0,98 грн/л, до 38,70 грн/л, що є найнижчою ціною на цей ресурс по країні.
Відкоригували ціни у бік зменшення також AMIC, «БРСМ-Нафта» і «Укр-Петроль».