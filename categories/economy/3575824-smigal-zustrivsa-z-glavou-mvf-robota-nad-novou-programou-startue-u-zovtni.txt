Місія МВФ розпочне роботу над новою спеціальною програмою з Україною вже в жовтні.

Як повідомляє Урядовий портал, про це домовилися Прем'єр-міністр України Денис Шмигаль та керівниця Міжнародного валютного фонду Крісталіна Георгієва 20 вересня в Нью-Йорку, передає Укрінформ.

"Під час робочого візиту в Нью-Йорк (США) Прем’єр-міністр України Денис Шмигаль обговорив перспективи двосторонньої співпраці з Директором-розпорядником Міжнародного валютного фонду Крісталіною Георгієвою", - зазначається у повідомленні.
Глава українського уряду розповів про заходи зі стабілізації внутрішньоекономічної ситуації в Україні, переведення економіки на «воєнні рейки» та вчасне подання до парламенту державного бюджету на 2023 рік.






Прем'єр-міністр України Денис Шмигаль провів зустріч із керівницею Міжнародного валютного фонду Крісталіною Георгієвою / Фото: Денис Шмигаль, Фейсбук

























У контексті наступних кроків у двосторонній співпраці Денис Шмигаль та Крісталіна Георгієва обговорили започаткування нової спеціальної програми. Сторони домовилися, що місія МВФ розпочне роботу з цього питання вже у жовтні.
Крісталіна Георгієва також запевнила, що Міжнародний валютний фонд залишається непохитним партнером України.
Фк повідомляв Укрінформ, МВФ змінив керівника місії в Україні - з 20 вересня Гевін Грей замінить на цій посаді Іванну Владкову Холлар.