Прем’єр-міністр Денис Шмигаль переконаний у тому, що найбільше в майбутньому виграють ті країни, які першими інвестуватимуть в Україну.

Як передає Укрінформ із посилання на Телеграм глави уряду, про це Шмигаль сказав на бізнесконференції Rebuild Ukraine.
“Найбільше в майбутньому виграють ті, хто першим інвестує в Україну. Під час виступу на бізнесконференції Rebuild Ukraine, організованій Канадою, закликав канадські компанії вже зараз долучатися до відбудови нашої країни. Цивільна й енергетична інфраструктура України продовжує зазнавати ударів з боку російських терористів. Наголосив на важливості допомоги з боку канадського бізнесу в забезпеченні критичних потреб держави”, - зазначив Прем’єр-міністр.

За його словами, також пріоритетними напрямками інвестицій є безпека і ВПК, аграрний сектор, енергетика, ІТ та нова інфраструктура.
“Ведемо перемовини з IFC та MIGA про страхування військових ризиків, аби активізувати залучення інвестицій. Суверенні облігації в розмірі 500 млн канадських доларів, які випустив уряд Канади, також стане важливим інструментом зміцнення України. Дякуємо Канаді та канадським компаніям за підтримку й зацікавленість у відновленні нашої країни”, - підкреслив він.
Як повідомлялося, під головуванням Шмигаля 23 листопада відбулася онлайн-нарада з керівниками дипломатичних місій та установ України за кордоном щодо забезпечення обладнанням та комплектуючими для відновлення пошкоджених внаслідок збройної агресії рф об'єктів енергетики України.