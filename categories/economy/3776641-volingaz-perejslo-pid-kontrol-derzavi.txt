АТ «Волиньгаз» перейшло під контроль держави та увійшло в Групу Нафтогаз.

Як передає Укрінформ, про це повідомляє Група Нафтогаз.
"АТ “Волиньгаз” - це 17-те обласне газорозподільне підприємство, яке перейшло під контроль держави з початку року. Зміни були зумовлені необхідністю вирішення стратегічних енергетичних завдань, що стосуються надійного захисту критичних об’єктів, а також швидкого відновлення інфраструктури в разі ворожих атак", - йдеться у повідомленні.
"Волиньгаз" забезпечує розподіл газу до бюджетних організацій та понад 250 тисяч осель області. Тарифи на послуги розподілу та особові рахунки для мешканців області поки що залишаються незмінними. Про зміну реквізитів Нафтогаз буде інформувати додатково.
Як повідомлялось, раніше до НАК «Нафтогаз України» увійшли АТ «Вінницягаз», АТ «Дніпрогаз», АТ «Дніпропетровськгаз», АТ «Донецькоблгаз», АТ «Івано-Франківськгаз», АТ «Житомиргаз», АТ «Київоблгаз», АТ «Криворіжгаз», АТ «Кіровоградгаз», АТ «Львівгаз», АТ «Миколаївгаз», АТ «Сумигаз», АТ «Харківміськгаз», АТ «Харківгаз» АТ «Хмельницькгаз» та АТ «Черкасигаз».