НАК "Нафтогаз України" у 2022 році сплатила понад 90 млрд грн податкових платежів.

Про це голова правління НАК "Нафтогаз України" Олексій Чернишов заявив в ефірі телемарафону "Єдині новини", передає Укрінформ.
"У 2022 році Нафтогаз сплатив понад 90 млрд грн різних видів податкових платежів. В цьому році ми не плануємо, що ця сума буде меншою", - сказав Чернишов.
Він нагадав, що компанія вийшла із дефолту, в якому перебувала із липня 2022 року.
Як повідомлялося, за січень-серпень 2023 року Група Нафтогаз сплатила до державного та місцевих бюджетів понад 61 млрд грн податків.
У 2021 році "Нафтогаз України" сплатила 116 млрд грн податків та зборів, що на 12,6% перевищує показник 2020-го.