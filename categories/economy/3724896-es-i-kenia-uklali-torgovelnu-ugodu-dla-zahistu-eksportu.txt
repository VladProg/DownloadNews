Європейський Союз у понеділок підписав Угоду про економічне партнерство з Кенією, яка гарантуватиме безмитний доступ кенійської сільськогосподарської продукції на найбільший експортний ринок.

Як передає Укрінформ, про це повідомляє Reuters.
"Протягом 25 років тарифи на європейські товари, що ввозяться до Кенії, будуть знижені", - заявили офіційні особи на церемонії підписання угоди в столиці Кенії Найробі.
За словами представників обох сторін, переговори щодо угоди тривали сім місяців, що робить її однією з найшвидших угод, які ЄС коли-небудь укладав.
Маючи сьому за величиною економіку в Африці, Кенія є великим експортером чаю, кави, квітів, фруктів і овочів. На ЄС припадає 21% її загального експорту.
"Окрім торгівлі, угода покликана стимулювати інвестиції та виробництво", - сказав у своїй промові президент Кенії Вільям Руто.
Тепер угода передається на ратифікацію до парламентів обох сторін.
Зазначається, що Кенія також веде переговори про торговельну та інвестиційну угоду зі Сполученими Штатами, яку, за словами її міністра торгівлі, планується підписати наступного року.
Як повідомляв Укрінформ, Організація Об’єднаних Націй заявила, що підрив греблі на річці Дніпро в Україні матиме величезний вплив на глобальну продовольчу безпеку, призведе до зростання цін на продукти харчування.