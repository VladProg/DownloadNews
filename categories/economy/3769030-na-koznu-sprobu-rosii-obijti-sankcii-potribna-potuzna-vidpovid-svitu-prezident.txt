Президент Володимир Зеленський наполягає, аби на кожну спробу російських загарбників обійти міжнародні санкції та міжнародне право була потужна реакція світу.

Про це він зазначив у вечірньому відеозверненні, повідомляє Укрінформ.
“Вважаю, що на кожну спробу Росії обманути санкційні режими та міжнародне право потрібна потужна відповідь світу”, - сказав Зеленський.
Глава держави підкреслив, що будь-які злочинці, тим паче такі, як у Москві, розуміють лише мову сили та невідворотності покарання.

Відео: Офіс Президента
Як повідомлялося, на зустрічі глав МЗС країн-членів ЄС у Києві Президент Володимир Зеленський заявив про необхідність активізації посилення санкцій проти Росії та контролю їх обходу агресором, а також розширенні санкційних обмежень проти Ірану.
Фото: ОП