З портів Великої Одеси вийшли ще три судна із 61-ю тисячею тонн агропродукції для Азії та Європи.

Як передає Укрінформ, про це Міністерство інфраструктури України повідомило в Фейсбуці.
Наразі в портах Великої Одеси під обробкою 23 судна, на них завантажують 856 тис. тонн української агропродукції.
За інформацією відомства, по “зерновому коридору” рухається три судна під завантаження 85,5 тисяч тонн агропродукції.
З 1 серпня з портів Великої Одеси вийшли 504 судна, які експортували 12,27 млн тонн українського продовольства до країн Азії, Європи та Африки.
Як повідомлялося, 22 липня на пропозицію Організації Об’єднаних Націй Україна, Туреччина та генеральний секретар ООН Антоніу Гутерреш підписали розраховану на 120 днів Ініціативу про безпечне транспортування зерна та продуктів харчування з портів "Одеса", "Чорноморськ" та "Південний".
Перше судно з українським продовольством вийшло з порту Одеси 1 серпня.
17 листопада Україна, ООН і Туреччина домовилися про продовження "зернової ініціативи" ще на 120 днів.
Фото: Міністерство інфраструктури України