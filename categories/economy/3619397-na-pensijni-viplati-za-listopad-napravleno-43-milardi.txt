Пенсійний фонд України спрямував на виплати пенсій за листопад 43 млрд грн. Уповноважені банки зарахували клієнтам 100% профінансованих сум.

Про це Пенсійний фонд України повідомив у Фейсбуці, передає Укрінформ.

«Станом на 21 листопада на пенсійні виплати спрямовано 43 млрд грн, в тому числі 9,3 млрд грн – на виплату пенсій через АТ “Укрпошта”, 33,7 млрд грн – через уповноважені банки», - йдеться в повідомленні.
Наголошується, що уповноваженими банками зараховано на рахунки пенсіонерів 100% профінансованих сум.
За повідомленням АТ “Укрпошта”, станом на 20 листопада доставлено 81,8% профінансованих сум.
Крім того, у ПФУ повідомляють, що за заверненнями у листопаді надали 527 тис. пенсійних послуг.
Як повідомлялося, у січні-жовтні 2022 року до Пенсійного фонду України (ПФУ) надійшло 492,9 млрд грн, що на 18,3% більше аналогічного показника минулого року.