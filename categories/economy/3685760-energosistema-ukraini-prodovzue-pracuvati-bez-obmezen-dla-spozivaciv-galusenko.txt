На Житомирщині та Київщині можливі обмеження електропостачання через ремонти мережевої інфраструктури.

Про це повідомив міністр енергетики України Герман Галущенко, передає Укрінформ з посиланням на пресслужбу Міненерго.
«Генерація має необхідні обсяги потужності для повного забезпечення потреб споживачів електроенергії по всій країні. На Житомирщині та Київщині можливі обмеження електропостачання через ремонти мережевої інфраструктури», - зазначив міністр.
Галущенко додав, що протягом останньої доби відновлено електропостачання для близько 3,5 тисяч абонентів у Донецькій та орієнтовно 2 тисяч у Харківській областях.
Як повідомлялось, загальна сума внесків до Фонду енергетичної підтримки України вже становить 190 млн євро. Кошти спрямовано на закупівлю обладнання, палива, послуг для задоволення критичних потреб українських енергетичних компаній.