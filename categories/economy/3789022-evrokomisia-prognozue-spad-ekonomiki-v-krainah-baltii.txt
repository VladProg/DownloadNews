Згідно з новими прогнозами Єврокомісії, цьогоріч на Литву, Латвію та Естонію очікує спад економіки.

Про це передає Укрінформ із посиланням на прогноз Єврокомісії.
Для Латвії ЄК прогнозує спад у 0,2% цього року. У попередньому прогнозі очікувалося зростання ВВП на 1,4%. Наступного року для Латвії прогнозують зростання ВВП на 2,4%. Очікується, що цього року інфляція становитиме 9,3%, наступного - 3,2%.
У Литві Єврокомісія очікує спад на 0,4% цього року і зростання економіки на 2,5% в 2024. Інфляція у Литві цього року оцінюється у 8,8%, а наступного року на рівні 2,9%.
Для Естонії цього року прогнозується скорочення ВВП на 2,6%. При цьому Єврокомісія очікує на зростання ВВП Естонії на 1,9% наступного року. Згідно з прогнозом, інфляція в 2023 становитиме 9,4%, а 2024 року знизиться до 3,5%.
Загалом щодо Європейського Союзу, ЄК очікує зростання економіки на 0,6% цього року та на 1,3% наступного. Найбільш стрімкий спад ВВП у 2023 році прогнозується в Естонії, Ірландії (-0,9%), Угорщині (-0,7%) та Люксембурзі (-0,6%), а найбільше зростання очікується на Мальті (+4%), у Хорватії (+2,6%) та Греції (+2,4%).