Українські аграрії вже намолотили майже 16,6 млн тонн зерна.

Про це Прем'єр-міністр Денис Шмигаль сказав на засіданні уряду, передає Укрінформ.
«Українські аграрії вже намолотили майже 16,6 млн тонн зерна, найбільше в Миколаївській та Одеській областях. Ми чітко розуміємо, що продовольства вистачить і для внутрішніх потреб України, і на експорт», - повідомив Шмигаль.
За його словами, Українська держава й надалі буде одним із ключових гарантів глобальної продовольчої безпеки. І в цьому розраховує на допомогу партнерів – потрібно більше ППО та стійкі сухопутні логістичні шляхи з високою пропускною здатністю, зазначив глава уряду.
Як повідомлялося, Україна активно шукає нові шляхи для транспортування зерна після виходу Росії із зернової ініціативи та обстрілів нею портової інфраструктури на півдні.