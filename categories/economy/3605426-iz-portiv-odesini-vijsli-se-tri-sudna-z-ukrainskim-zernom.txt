Із морських портів Одещини 1 листопада вийшли три судна з українським зерном.

Як передає Укрінформ, про це повідомляє речник Одеської обласної військової адміністрації Сергій Братчук у Телеграмі з посиланням на Твіттер Міноборони Туреччини.
«Три кораблі з зерном у вівторок, 01.11.2022 р., залишили українські порти», - йдеться у повідомленні.
Як повідомлялося, генеральний секретар ООН Антоніу Гутерреш веде активні переговори щодо відновлення участі росії в зерновій угоді.
Напередодні рф звинуватила Україну і Британію в «теракті проти кораблів чорноморського флоту» й заявила про вихід із зернової ініціативи.
31 жовтня з портів «Одеса», «Чорноморськ» та «Південний» вийшли 12 суден з агропродукцією до країн Африки, Азії та Європи.