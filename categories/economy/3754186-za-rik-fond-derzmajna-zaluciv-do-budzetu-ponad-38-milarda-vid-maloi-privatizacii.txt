З часу відновлення приватизації Фонд державного майна України провів понад 400 аукціонів, на яких залучив більше 3,8 млрд грн.

Про це пресслужба ФДМУ повідомляє у Фейсбуці, передає Укрінформ.
«За рік з моменту відновлення приватизації наша команда провела понад 400 аукціонів та залучила понад 3,8 млрд гривень до державного бюджету», - йдеться в повідомленні.
Серед проданих активів найбільше інвестицій було залучено від продажу готелю «Ермітаж» в Києві. За нього змагалися 39 підприємців, внаслідок чого фінальна вартість збільшилася у 15 разів – з 21,2 млн до 311 млн грн.
Ще 211 млн грн принесла продаж підприємства «Укроборонресурси», вартість якого зросла в ході торгів у 12 разів.
За «Рівнеторф» інвестор запропонував 205 млн грн, збільшивши стартову ціну у 4,3 раза.
Виставлений вперше в історії України на приватизацію морський порт Усть-Дунайск був проданий за 201 млн грн.
Найбільшим продажем минулого року став Львівський ювелірний завод, за який переможець сплатив 185 млн грн.
Загалом п’ятірка найдорожчих об’єктів малої приватизації принесла у держбюджет 1,1 млрд грн.
Як повідомлялося, Фонд державного майна України та ТОВ «Еліксир Україна» підписали акт приймання-передачі єдиного майнового комплексу ДП «Морський торговельний порт Усть-Дунайськ», аукціон з продажу якого відбувся в січні 2023 року.