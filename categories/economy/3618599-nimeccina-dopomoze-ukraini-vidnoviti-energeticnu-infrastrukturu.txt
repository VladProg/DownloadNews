Німеччина допомагатиме Україні відновити об'єкти енергетичної інфраструктури, яку обстрілює росія.

Про це заявила міністр розвитку Німеччини Свенья Шульце, передає Укрінформ із посиланням на ARD.
Йдеться про постачання генераторів, ремонт ліній електропередач, магістральних водопроводів та газопроводів.
"Ми зробимо все можливе, щоб Україна вистояла у цій війні", – додала Шульце в інтерв'ю.
Як повідомлялося, на відкритті V німецько-українського бізнес-форуму канцлер Олаф Шольц заявив, що Німеччина підтримує повноцінне членство України в ЄС у майбутньому, тому відбудова країни має відбуватися з урахування цієї перспективи.
Фото: DW