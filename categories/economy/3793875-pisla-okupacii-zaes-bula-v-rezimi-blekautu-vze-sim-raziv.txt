З моменту окупації росіянами Запорізька АЕС переходила в режим блекауту 7 разів.

Про це в ефірі марафону "Єдині новини" повідомив в.о. голови Держатомрегулювання Олег Коріков, передає Укрінформ.
"Вже 7 разів було повне знеструмлення атомної станції, а це може призвести навіть до аварії з викидом радіоактивних речовин за межі ЗАЕС", - сказав Коріков.
Він нагадав, що росіяни використовують приміщення ЗАЕС для укриття та ремонту своєї воєнної техніки.


Як повідомлялося, експерти МАГАТЕ зафіксували пуски ракет, скоріш за все, з реактивної системи залпового вогню з близької відстані від окупованої росіянами Запорізької АЕС.
ЗАЕС перебуває в окупації із 4 березня 2022 року. За цей час росіяни неодноразово порушували принципи ядерної безпеки, розміщуючи на території ЗАЕС військову техніку, мінуючи територію та тероризуючи персонал станції. Рішення МАГАТЕ про повернення ЗАЕС під контроль Енергоатома загарбники ігнорують.