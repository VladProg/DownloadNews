У неділю виробництво електроенергії у Фінляндії досягло нового рекордного рівня.

Як передає Укрінформ, про це повідомляє Yle.


Зазначається, що вдень 8 січня виробництво електроенергії у країні сягнуло 13 100 мегаватів.


За даними системи моніторингу електроенергії мережевого оператора Fingrid, увечері в суботу цей показник становив 12 700 МВт.


Попередній рекорд – 12 656 МВт – було встановлено у 2004 році, нагадує видання.


За словами Арто Пахкіна, голови диспетчерської Fingrid, зростання вітроенергетики та запуск АЕС "Олкілуото-3" дозволять у майбутньому регулярно ставити нові рекорди.
Як повідомляв Укрінформ, наприкінці вересня внаслідок несправності на атомній електростанції "Олкілуото-3" третій реактор було виведено з режиму виробництва енергії.
Фото: DPA