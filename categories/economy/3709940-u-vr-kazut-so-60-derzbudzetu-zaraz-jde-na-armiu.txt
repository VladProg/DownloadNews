Наразі 60% Державного бюджету України спрямовано на армію.

Про це заступник голови Комітету Верховної Ради з питань національної безпеки, оборони та розвідки, голова української делегації в Парламентській Асамблеї НАТО Єгор Чернєв поінформував у інтерв’ю Укрінформу.
«Наразі 60% бюджету спрямовано на армію», - зазначив народний депутат.
За його словами, левова частка цих грошей іде на зарплати військових, їх забезпечення, озброєння, боєкомплекти.
«Але разом із тим, попри війну, ми реформуємося і поступово переходимо на стандарти НАТО», - додав Чернєв.
У цьому контексті він зауважив, що деякі стандарти потребують додаткового фінансування, а деякі потребують змін усередині Збройних сил або Міністерства оборони.
Водночас заступник голови Комітету ВР з питань національної безпеки, оборони та розвідки висловив думку, що Україна впорається із адаптацією до стандартів НАТО власним силам, без фінансової допомоги від міжнародних партнерів.
Як повідомлялося, Верховна Рада 3 листопада 2022 року ухвалила закон «Про Державний бюджет України на 2023 рік».