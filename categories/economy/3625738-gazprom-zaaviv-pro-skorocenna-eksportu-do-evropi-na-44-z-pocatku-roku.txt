російський газовий монополіст Газпром у січні-листопаді 2022 року скоротив експорт газу до європейських країн на 44,5%, або на 76,3 млрд кубометрів.

Як передає Укрінформ, про це повідомляє в ТГ-каналі пресслужба газового монополіста.
Уточнюється, що за точку відліку беруться показники 2021 року. У повідомленні йдеться про постачання до «країн далекого зарубіжжя», але з контексту можна зрозуміти, що йдеться про країни Європи.
Водночас заявляється про зростання експорту газу до Китаю «газопроводом «Сила Сибіру» в рамках двостороннього довгострокового контракту між «Газпромом» та CNPC».
Раніше повідомлялося, що на середину вересня падіння експорту газу Газпрому становило 38%.