Глава Представництва Європейського Союзу в Україні Матті Маасікас привітав ухвалення Верховною Радою закону про посилення ролі Антимонопольного комітету.

Як повідомляє Укрінформ, це посол ЄС заявив у Твіттері.
“Я вітаю ухвалення Верховною Радою закону №5431 про конкуренцію. Рішучий крок у намаганнях України наблизитися до європейських правил і практик. Він підвищує незалежність Антимонопольного комітету, додає повноваження щодо боротьби з антиконкурентною практикою на ринку”, - зазначив Маасікас.
Як повідомлялося, 9 серпня парламент ухвалив у цілому законопроєкт “Про внесення змін до деяких законодавчих актів України щодо вдосконалення діяльності Антимонопольного комітету України”.