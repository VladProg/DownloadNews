Українські аграрії станом на 13 жовтня 2023 року зібрали вже 52,5 млн т нового врожаю зернових та олійних культур.

Як передає Укрінформ, про це повідомляє пресслужба Міністерства аграрної політики та продовольства України.
Зазначається, що збір зернових та зернобобових культур проведено на площі понад 7,737 млн га при врожайності 46 ц/га. Загалом вже намолочено понад 35,597 млн т зерна.
Українські аграрії станом на 13 жовтня намолотили: понад 22,21 млн т пшениці зі 4,694 млн га (врожайність – 47,3 ц/га), 5,863 млн т ячменю зі 1,504 млн га (врожайність – 39 ц/га) та 396,8 тис. т гороху зі 154,4 тис. га (врожайність – 25,7 ц/га).
Кукурудзи намолочено понад 5,863 млн т зі 884,4 тис. га (врожайність – 66,1 ц/га). Гречки зібрано 188,8 тис. т зі 127,7 тис. га (врожайність – 14,8 ц/га). Проса намолочено 162,4 тис. т зі 72 тис. га (врожайність – 22,6 ц/га). Інших зернових та зернобобових культур намолочено 929 тис. т зі 300,5 тис. га.
В Україні станом на 13 жовтня зібрано 16,883 млн т олійних культур зі 6,761 млн га. Ріпаку намолочено 4,005 млн т зі 1,396 млн га (врожайність – 28,7 ц/га).
Соняшнику вже зібрано 9,042 млн т насіння з понад 3,898 млн га (врожайність – 23,2 ц/га). Сої намолочено 3,776 млн т із понад 1,466 млн га (врожайність – 25,8 ц/га).
Станом на 13 жовтня в Україні вже накопано 4,602 млн т цукрових буряків зі 96,4 тис. га при врожайності 477,4 ц/га. Найбільше цукрового буряку зібрали аграрії Вінниччини – понад 1,479 млн т.
Як повідомляв Укрінформ, Міністерство аграрної політики та продовольства України прогнозує, що валове виробництво зернових та олійних культур в Україні у 2023 році становитиме 79,1 млн т.