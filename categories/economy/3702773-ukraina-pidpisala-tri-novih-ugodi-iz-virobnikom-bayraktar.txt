Україна за підсумками участі в міжнародній виставці авіаційної техніки Teknofest 2023 у Туреччині підписала три нові угоди із компанією Baykar - виробником безпілотників Bayraktar.

Про це повідомив міністр з питань стратегічних галузей промисловості України Олександр Камишін у Телеграмі, передає Укрінформ.
"Є важливий результат - три нові угоди з турецьким виробником Baykar для українських виробників. Деталі, звісно, не розповім, але запевняю, що ці контракти дають нашій країні експортну виручку і зброю нового покоління", - написав глава Мінстратегпрому.
Як повідомляв Укрінформ, у березні цього року турецький безпілотний винищувач Kızılelma, розроблений компанією Baykar, успішно пройшов нові випробування.