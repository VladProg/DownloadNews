Україна точно забезпечила себе продовольством на наступний рік.

Про це Прем’єр-міністр України Денис Шмигаль сказав на засіданні уряду у п’ятницю, передає кореспондент Укрінформу.
«Ми продовжимо підтримку агросектору, який так само показав неймовірну стійкість. 80 млрд грн ми видали 38 тисячам наших аграріїв за ці місяці війни. Ми допомогли вчасно провести найскладнішу в історії України посівну. Завдяки цьому зібрали вже понад 60 млн тонн врожаю. І Україна точно забезпечила себе продовольством на наступний рік», - сказав Шмигаль.
За його словами, завдяки «зерновій ініціативі» було експортовано 15 млн тонн продукції, а через дунайські порти України понад 10 млн тонн.
Як повідомляв Укрінформ, 30 грудня кабмін провів останнє чергове засідання уряду цього року.
Фото: Урядовий портал