Європейські компанії досі транспортують російську нафту, незважаючи на встановлену цінову межу.

Як повідомляє Укрінформ, про це пише Bloomberg із посиланням на звіт розташованого у Гельсінки Центру дослідження енергії та чистого повітря.
“Росія досі покладається на європейські послуги для транспортування своєї нафти, незважаючи на те, що ціни на російські поставки перевищують цінову межу, встановлену Групою семи”, - йдеться у матеріалі.
Зазначається, що близько двох третин сирої російської нафти та пального транспортується суднами, які застраховані або належать компаніям у державах Групи семи й союзниках, що запровадили цінову межу. “Це показує, що Москва досі активно використовує європейську транспортну сферу”, - стверджує Bloomberg.
Цінове обмеження було встановлене для того, аби залишити російську нафту на світовому ринку, однак суттєво знизити доходи Кремля. “Окрім використання європейських суден, Росія також зібрала так званий тіньовий флот танкерів, які діють поза юрисдикцією держав, що запровадили санкції. Вони зазвичай перевозять нафту на менші відстані, де той само обсяг може бути транспортовано меншою кількістю суден”, - нагадує агентство.
Однак дослідники вказують, що держави не докладають достатньо зусиль для примусу до дотримання цінового обмеження на російську нафту. “Більше ніж через використання “тіньового флоту”, вплив обмеження ціни на нафту ослаблюється неспроможність урядів, які беруть у цьому участь, сповна примушувати до дотримання межі й карати порушників”, - сказав один із авторів звіту Ісак Леві.

Як відомо, цінова межа на російську нафту становить 60 дол. за барель, однак останнім часом вона наближається до ста. "Ціна на російську сиру нафту може перевищувати межу, якщо послуги Західних компаній не залучено", - пояснює Bloomberg.