АТ "Укргазвидобування" ввело в експлуатацію дві свердловини із сумарним добовим дебітом 500 тис. кубометрів газу.

Як передає Укрінформ, про це повідомляє пресслужба компанії.
"Укргазвидобування пробурило дві високодебітні свердловини: одна з них розвідувальна на нещодавно відкритому родовищі, інша – експлуатаційна, на родовищі, якому понад 50 років. Місце буріння розвідувальної свердловини було визначене завдяки проведеним раніше 3D-сейсморозвідувальним дослідженням", - йдеться у повідомленні.
Зазначається, що другу свердловину пробурили на "старому" родовищі, яке має поклади з високим залишковим потенціалом, але характеризується ускладненою геологічною будовою. Результати буріння цієї свердловини дозволили збільшити видобуток газу на 156 тис. кубометрів.
Як повідомлялося, у січні-вересні 2023 року філія АТ "Укргазвидобування" Геофізичне управління "Укргазпромгеофізика" здійснило 2 тис. виїздів для взяття проб із перспективних родовищ - це на 50% більше порівняно із січнем-вереснем 2022 року.
Фото: ugv.com.ua