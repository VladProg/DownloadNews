Видатки загального фонду державного бюджету на сектор безпеки і оборони за січень-жовтень 2023 становили 1391,2 млрд грн або 59,3% від усієї суми видатків загального фонду держбюджету.

Як передає Укрінформ, про це повідомляє пресслужба Мінфіну у Фейсбуці.
"За перші 10 місяців цього року видатки загального фонду держбюджету на сектор безпеки і оборони становили 1391,2 млрд гривень або 59,3% від усієї суми видатків загального фонду держбюджету. У жовтні - 135,8 млрд грн", - йдеться в повідомленні.
Кошти були спрямовані на: грошове забезпечення для військовослужбовців, осіб рядового і начальницького складу, поліцейських, придбання військової, спеціальної техніки, озброєння, боєприпасів, медичне забезпечення тощо.
Як повідомлялось, за січень - жовтень 2023 року касові видатки загального фонду держбюджету становили 2347,1 млрд грн.
Фото: НБУ