Міністр торгівлі США Джина Раймондо прибула до Пекіна в неділю з чотириденним візитом для активізації ділових зв'язків між двома країнами.

Як передає Укрінформ, про це передає Reuters.
Вона проведе двосторонні зустрічі з китайськими посадовцями та вирушить до Шанхаю.
За словами Раймондо, вона донесе китайським офіційним особам, що «коли йдеться про національну безпеку, ми не ведемо переговори. Ми не йдемо на поступки. Ми не йдемо на компроміси».
Зазначається, що відносини між країнами зараз напружені, оскільки Сполучені Штати працюють з союзниками, щоб заблокувати доступ Китаю до напівпровідників, а Пекін обмежує поставки від відомої компанії Micron Technology, яка виробляє мікросхеми, а також оштрафував американську фірму Mintz Group на 1,5 млн доларів.
У серпні Білий дім почав забороняти деякі американські інвестиції в чутливі технології в Китаї і планує незабаром завершити масштабні експортні обмеження щодо напівпровідників, ухвалені ще в жовтні.
Раймондо також хоче пожвавити туризм між двома країнами.
Цього місяця Китай і США вже домовилися подвоїти кількість авіарейсів між своїми містами.
За словами Раймондо, якщо Китай повернеться зі США до рівня туризму 2019 року, це додасть 30 млрд доларів до американської економіки та 50 тис. робочих місць у Штатах.
Як повідомляв Укрінформ, Раймондо проведе у Пекіні та Шанхаї зустрічі та переговори з високопосадовцями Китаю і представниками американського бізнесу, які працюють в КНР.
Фото: Bloomberg