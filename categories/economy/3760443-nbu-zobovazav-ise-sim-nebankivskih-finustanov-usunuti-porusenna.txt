Національний банк України застосував до семи небанківських фінансових установ заходи впливу, зобов’язавши їх вжити заходів для усунення порушення та його причин.

Про це повідомляє пресслужба Нацбанку, передає Укрінформ.
Заходи впливу застосовані у зв’язку з неподанням інформації та документів.
Зокрема, порушення виявили в роботі:

Повного товариства “Ломбард “Капітал” Дороднов і Компанія”;
Повного товариства "Кучер і компанія Ломбард “Партнер”;
Повного товариства “Ломбард Неупокоєв, Андгуладзе”;
ТОВ “Фінансова компанія “Венера Фінанс”;
ТОВ “Диметра Фенанс”;
ТОВ “Фінансова компанія “Арго”;
ТОВ “Фінансова компанія “ВАП-Капітал”.

“Ці небанківські фінансові установи зобов’язані усунути порушення до 2 жовтня 2023 року”, - йдеться у повідомленні.
Як повідомлялося, минулого тижня регулятор вжив таких же заходів впливу до дев’яти інших небанківських фінустанов. Також НБУ напередодні відкликав (анулював) ліцензію на провадження діяльності з надання фінансових послуг та виключив із Державного реєстру фінансових установ КС “Самопоміч”.