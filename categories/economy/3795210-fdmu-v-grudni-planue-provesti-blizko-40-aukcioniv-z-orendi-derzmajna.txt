У грудні Фонд державного майна України готує провести на Prozorro.Продажі близько 40 аукціонів з оренди держмайна; більшість із запропонованих об’єктів – у Києві.

Про це повідомила пресслужба Фонду у Фейсбуці, передає Укрінформ.
«У грудні Фонд держмайна планує провести понад 37 онлайн-аукціонів з оренди держмайна. Торги пройдуть у системі Prozorro.Продажі. Більшість приміщень перебувають у задовільному технічному стані та мають усі необхідні комунікації», - йдеться в повідомленні.
За інформацією ФДМУ, більшість об’єктів готує до аукціонів регіональне відділення Фонду по місту Київ – 10. Регіональне відділення по Вінницькій та Хмельницькій областях має провести 6 аукціонів; регіональні відділення по Полтавській та Сумській областях, по Київській, Черкаській та Чернігівській областях, по Львівській, Закарпатській та Волинській областях – готують по 5 аукціонів.
Як повідомлялося, за 10 місяців 2023 року Фонд державного майна України залучив до держбюджету 634 млн грн від оренди державного майна.