Тарифи на комунальні послуги, як і обіцяла влада, цієї зими залишаться без змін.

Про це Прем'єр-міністр України Денис Шмигаль зазначив на засіданні уряду у п'ятницю, передає кореспондент Укрінформу.
"Тарифи на комунальні послуги, як ми й обіцяли, цієї зими залишаться без змін", - сказав Шмигаль.
За його словами, влада виділила достатню кількість коштів, аби повною мірою профінансувати всі субсидії, які будуть отримувати близько трьох мільйонів родин.
Як зазначив Шмигаль, нині робиться все задля посилення нашої стійкості перед новими викликами та наближення перемоги.