Пенсійний фонд спрямував на виплату пенсій у жовтні 50,6 млрд грн.

Як передає Укрінформ, про це відомство повідомило у Фейсбуці.
"Фінансування пенсій за жовтень завершено. На пенсійні виплати спрямовано 50,6 млрд грн, в тому числі 9,6 млрд грн – на виплату пенсій через АТ “Укрпошта”, 41 млрд грн – через уповноважені банки", - йдеться у повідомленні.
Зазначається, що банки зарахували на рахунки пенсіонерів 100% профінансованих сум.
За повідомленням АТ “Укрпошта”, станом на 25 жовтня доставлено 92,6% профінансованих сум.
У жовтні надано 593 тис. пенсійних послуг особам, які звернулися до органів Пенсійного фонду України, у тому числі 26 жовтня – 31 тисячу.
Як повідомлялося, на звільнених територіях Донеччини, Луганщини, Харківщини та Херсонщини відновлюють роботу органи Пенсійного фонду. Виплати проводять як через Укрпошту, так і через банки.