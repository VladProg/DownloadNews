Національне агентство з питань виявлення, розшуку та управління активами (АРМА) придбає військових ОВДП на 301,6 млн грн.

Про це повідомив постійний представник Кабінету Міністрів у ВР Тарас Мельничук у Телеграмі, передає Укрінформ.
«Погоджено обсяг придбання Національним агентством з питань виявлення, розшуку та управління активами, одержаними від корупційних та інших злочинів, за рахунок коштів, розміщених на рахунках Агентства у національній валюті, облігацій внутрішньої державної позики «Військові облігації» у сумі 301 млн 600 тис. гривень», - ідеться в повідомленні.
Як повідомлялося, обсяг депозитного портфеля Національного агентства з розшуку та менеджменту активів за вересень - жовтень збільшився у 2 рази – до 1,4 млрд у гривневому еквіваленті. Найбільшим джерелом поповнення депозитних рахунків АРМА останнім часом є кошти, отримані від реалізації арештованого російського майна.