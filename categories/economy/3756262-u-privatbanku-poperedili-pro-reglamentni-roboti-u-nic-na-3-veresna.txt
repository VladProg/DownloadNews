Онлайн-банкінг "Приват24" не працюватиме у ніч на 3 вересня через регламентні роботи, які планує проводити банк.

Про це повідомляє Укрінформ із посилання на Телеграм фінансової установи.
«ПриватБанк проводить комплексні регламентні роботи в ніч на 3 серпня 2023 року, щоб зробити обслуговування клієнтів більш зручним та безпечним. В період проведення робіт 3 вересня з 00:00 до 05:00 ранку триватиме технологічна пауза в роботі цифрового банку Приват24 та Приват24 для бізнесу. Також можливі тимчасові затримки в роботі інших банківських сервісів», - йдеться у повідомленні.
У банку нагадали, що зазвичай регламентні роботи проводяться у нічний час, коли більшість клієнтів не здійснює операцій.
Тим, хто у період проведення робіт плануєте користуватися Приват24, у банку порадили зробити це заздалегідь, чи відкласти на декілька годин.
Як повідомлялося, нещодавно ПриватБанк розпочав виплати додаткової грошової допомоги пенсіонерам від Всесвітньої Продовольчої Програми ООН.