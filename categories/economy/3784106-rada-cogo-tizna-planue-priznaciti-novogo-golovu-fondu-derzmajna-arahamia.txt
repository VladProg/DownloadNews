Верховна Рада впродовж цього тижня планує призначити нового голову Фонду державного майна України.

Про це керівник парламентської фракції "Слуга народу" Давид Арахамія повідомив у Телеграмі, передає Укрінформ.

"Ще одне кадрове призначення тижня – новий голова Фонду державного майна України (ФДМУ)", – зазначив він.
Арахамія уточнив, що кандидат на посаду голови ФДМУ – чинний очільник Рівненської обласної державної адміністрації Віталій Коваль.
Як повідомляв Укрінформ, до 5 вересня 2023 року головою Фонду державного майна був Рустем Умєров, який зараз очолює Міністерство оборони України. Наразі виконує обов‘язки голови ФДМУ Олександр Федоришин.