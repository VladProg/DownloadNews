Національний банк прийняв рішення підвищити вимоги до обов’язкових резервів банків за поточними рахунками у гривні та в іноземній валюті на 5 в. п.

Як передає Укрінформ, про це сказав голова Національного банку України Андрій Пишний, повідомляє пресслужба НБУ.
"Ми вирішили підвищити вимоги до обов’язкових резервів банків за поточними рахунками у гривні та в іноземній валюті на 5 в. п. для посилення монетарної трансмісії. Крім того, з метою зменшення ризику повернення до емісійного фінансування дефіциту бюджету в 2023 році ми дамо змогу банкам покривати до 50% від загального обсягу обов'язкових резервів за рахунок бенчмарк-ОВДП", - сказав Пишний.
У Нацбанку зазначають, що перелік таких цінних паперів визначатиметься окремим рішенням Національного банку на основі пропозицій Міністерства фінансів. З огляду на діючий порядок банки почнуть формувати обов'язкові резерви в новому обсязі з урахуванням можливості їх часткового покриття ОВДП з 11 січня 2023 року.
Після оцінки дієвості запроваджених заходів та динаміки ліквідності банківської системи Національний банк розгляне доцільність додаткового підвищення нормативів обов’язкового резервування