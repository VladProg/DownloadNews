Американська корпорація Arconic, що займається виробництвом продукції з легких металів, у тому числі з алюмінію, продала свій бізнес у росії.

Як передає Укрінформ, про це повідомляє Reuters.
Повідомляється, що корпорація Arconic продала свої російські підрозділи російській державній металургійній компанії ВСМПО-АВІСМА за 230 мільйонів доларів США.
«Робота в росії лише ускладнилася, і наша здатність працювати надалі ставала все більш невизначеною у світлі поточної геополітичної ситуації», — сказав головний виконавчий директор компанії Arconic Тім Майерс.
Як повідомляв Укрінформ, про намір продати свій бізнес в росії у корпорації Arconic заявили ще в травні. Тоді в компанії сказали, що через вихід з російського ринку втрати Arconic орієнтовно складуть 500 мільйонів доларів.