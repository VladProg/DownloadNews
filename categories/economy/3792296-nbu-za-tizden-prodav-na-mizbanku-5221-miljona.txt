Національний банк України минулого тижня на міжбанківському валютному ринку продав 522,1 млн дол. США.

Як передає Укрінформ, такі результати валютних інтервенцій оприлюднені на сайті Нацбанку.
Згідно з результатами валютних інтервенцій, із 20 по 24 листопада 2023 року НБУ продав на міжбанківському валютному ринку 522,1 млн дол., а також купив 0,68 млн дол.
Загалом від початку 2023 року Національний банк України продав на міжбанку 24,809 млрд дол. та купив 213,06 млн дол.
Як повідомлялося, за 2022 рік Нацбанк продав на міжбанку 26,38 млрд дол. і 1,789 млрд євро, а також купив 3,27 млрд дол. та 110,97 млн євро.
Із 3 жовтня Національний банк України заявив про перехід до режиму керованої гнучкості обмінного курсу. При цьому, як пояснив голова НБУ Андрій Пишний, Національний банк не відпускає курс у "вільне плавання"; регулятор і надалі контролюватиме ситуацію на міжбанківському валютному ринку.
Фіксований курс 36,5686 грн за долар США діяв в Україні з кінця липня 2022 року до 3 жовтня 2023 року.