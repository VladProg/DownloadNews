На випадок відключення електроенергії ПАТ "Укрнафта" забезпечило автономними джерелами живлення 290 автозаправних комплексів.

Як передає Укрінформ, про це повідомляє пресслужба компанії.
"290 заправок "Укрнафти" по всій території України будуть обслуговувати клієнтів у разі відключення електроенергії. 47 АЗК працюють в режимі "пунктів незламності" і готові приймати людей", - йдеться у повідомленні.
Зокрема, АЗК, що можуть бути "пунктами незламності", мають додаткові генератори. Крім того, компанія закупила ще 111 генераторів потужністю від 20 до 60 кВ, що дозволить збільшити кількість АЗК із резервним живленням та "пунктів незламності".
Перелік АЗК, які можуть працювати в період відключень електроенергії можна переглянути за посиланням.
Перелік «пунктів незламності» можна переглянути за посиланням.
Як повідомлялося, наразі в Україні графіки відключення електроенергії не вводяться. Однак 22 та 23 листопада через збільшення споживання та вихід в аварійний ремонт кількох енергоблоків ТЕС в енергосистемі спостерігався дефіцит. НЕК "Укренерго" 22 листопада застосовувало аварійну допомогу від сусідніх країн.