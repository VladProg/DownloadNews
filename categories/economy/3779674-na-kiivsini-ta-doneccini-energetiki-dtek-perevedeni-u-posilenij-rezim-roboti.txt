Енергетики ДТЕК переведені у посилений режим роботи у Києві, Київській та Донецькій областях.

Як передає Укрінформ, про це група ДТЕК повідомляє у Телеграмі.
"Синоптики прогнозують, що сьогодні впродовж усього дня вируватиме дощ та сильний вітер. Через це ми вже з ночі працюємо у посиленому режимі та ліквідовуємо наслідки негоди", - ідеться у повідомленні.
У ДТЕК попередили, що складні погодні умови можуть призвести до падіння дерев та обриву дротів, і закликали громадян не нехтувати правилами безпеки та не наближатись до ліній електропередач.
Як повідомляв Укрінформ, 28 жовтня у Київській області буревієм пошкодженні 108 ліній 10 кВ та 2 774 трансформаторні підстанції, без світла залишаються 88 353 родин.
Фото: ДТЕК