В Італії вживають заходів, щоб завадити китайській державній компанії отримати контроль над компанією-гігантом з виробництва шин Pirelli.

Як передає Укрінформ, про це повідомляє BBC.
Зазначається, що це рішення є частиною заходів, вжитих урядом Італії для захисту незалежності компанії Pirelli.
Контрольований Пекіном хімічний гігант Sinochem є найбільшим акціонером Pirelli, маючи 37% акцій 151-річної міланської компанії.
У компанії Pirelli повідомили, що відповідно до рішення італійського уряду, лише Camfin − компанія, яку контролює керівник Pirelli Марко Тронкетті Провера, − може висувати кандидатів на посаду генерального директора компанії. Також уряд вирішив, що будь-які зміни в корпоративному управлінні компанії мають бути предметом офіційної перевірки.
У березні Sinochem повідомила уряду Італії, що планує продовжити та оновити чинну угоду з акціонерами. Адміністрація прем'єр-міністра Італії Джорджії Мелоні розглянула угоду відповідно до так званих правил “золотої процедури влади”, які спрямовані на захист підприємств, що вважаються стратегічно важливими для країни.
У 2015 році Pirelli продали за 7,1 млрд євро групі інвесторів, до якої увійшли ChemChina та Camfin. Через шість років ChemChina об'єдналася з державною компанією Sinochem. Інвестиційний фонд китайського уряду Silk Road також володіє 9% акцій Pirelli.