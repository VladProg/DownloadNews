Національна енергетична компанія «Укренерго» зняла всі обмеження споживання електроенергії, введені в Київській, Житомирській і Харківській областях у зв'язку із пошкодженням обладнання під час масованої ракетної атаки росіян.

Про це Укренерго повідомляє в Телеграмі, передає Укрінформ.
«Ремонтні бригади НЕК «Укренерго» завершили аварійно-відновлювальні роботи на енергооб’єктах центрального регіону. Щиро дякуємо нашим литовським колегам за надану допомогу», — зазначили в компанії.
За даними Укренерго, в інших регіонах країни обмежень, які б призводили до необхідності обмеження споживання, також немає.
Як повідомляв Укрінформ, згідно з даними станом на 1 квітня, генерація з резервом має необхідні обсяги потужності для забезпечення потреб споживачів електроенергії в усіх областях України.