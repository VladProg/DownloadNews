Україна зацікавлена у досвід енергетичних компаній американського штату Юта щодо розвитку сонячної генерації та посиленні гнучкості енергосистеми.

Як передає Укрінформ, про це під час зустрічі з представницькою делегацією штату Юта заявив заступник міністра енергетики України Ярослав Демченков, повідомляє Міненерго у Телеграмі.
“Нам цікавий досвід енергетичних компаній штату Юта щодо розвитку відновлюваних джерел енергії, зокрема сонячної генерації. Уряд України ухвалив Енергетичну стратегію до 2050 року, і ми будемо розвивати напрямки, які дозволять досягнути цілей кліматичної нейтральності та децентралізувати генерацію”, - зауважив Демченков.

Зазначається, що під час зустрічі сторони обговорили стан енергетичного сектору України та заходи щодо посилення його стійкості та відновлення, підготовку до нового опалювального сезону, а також питання розмінування енергетичної інфраструктури.
Як повідомлялося, через руйнування значної кількості енергооб’єктів Україна посилить розвиток відновлюваних джерел енергії, щоб децентралізувати генерацію та підвищити безпеку постачання електроенергії.


Фото: Міненерго