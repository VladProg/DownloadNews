Президент Парламентської асамблеї Ради Європи Тіні Кокс привітав продовження “зернової ініціативи”, яка дає надію мільйонам людей у світі.

Про це він написав у Твітері, передає Укрінформ.

“Щиро вітаю продовження зернової ініціативи, яка дає великі надії мільйонам людей у всьому світі, які залежать від українського продовольчого експорту!”, - зазначив Кокс, подякувавши учасникам ініціативи.
Як повідомляв Укрінформ, у Стамбулі 17 листопада Україна, Організація Об‘єднаних Націй і Туреччина домовились про продовження "зернової ініціативи" ще на 120 днів.
Від початку роботи зернової ініціативи 1 серпня по 17 листопада Україна експортувала понад 11 млн т агропродукції до 38 країн.