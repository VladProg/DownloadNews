АТ "Укргазвидобування" відкрило нове родовище газу, запаси якого можуть сягати мільярда кубометрів блакитного палива.

Про це повідомляє Департамент з інтегрованих комунікацій НАК «Нафтогаз України», передає Укрінформ.
"Випробування свердловини глибиною майже 4 тисячі метрів проводили «з нуля» і завершили у серпні. Перед бурінням фахівці провели 3D сейсморозвідувальне дослідження. Отримана геологічна інформація свідчить, що запаси нового родовища можуть сягати 1 млрд кубометрів газу", - йдеться у повідомленні.
За словами тимчасово виконуючого обов’язки генерального директора «Укргазвидобування» Олега Толмачев, це не перше відкриття нових вуглеводневих покладів за цей рік.
Він також додав, що «Укргазвидобування» продовжить програму геологічної розвідки на даному родовищі і планує тут буріння нових свердловин.
Як повідомлялося, нещодавно Група Нафтогаз запустила в роботу дві високодебітні свердловини, які сумарно дають понад 430 тис. куб. м блакитного палива на добу.
Фото: Нафтогаз