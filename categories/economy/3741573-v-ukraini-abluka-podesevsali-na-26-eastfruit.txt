В Україні ціни на яблука впали до 17-24 грн/кг (0,46-0,66 дол./кг), що в середньому на 26% дешевше, ніж наприкінці минулого тижня.

Як передає Укрінформ, про це повідомляє EastFruit.
Зазначається, що зниження відпускних цін на ключові гравці українського ринку яблук пов’язують із доволі великими обсягами на ринку імпортного торішнього яблука. Водночас українські садівники вже кілька тижнів відвантажують на ринок ці фрукти нового врожаю.
При цьому, попит на яблука утримується на невисокому рівні, оскільки покупці часто віддають перевагу сезонним фруктам і ягодам.
За даними EastFruit, у сегменті імпортних торішніх яблук також спостерігаються стрімке зниження відпускних цін. За тиждень ця продукція подешевшала в середньому на 17%, і на сьогодні імпортні яблука врожаю 2022 року надходять у продаж по 20-27 грн/кг (0,55-0,74 дол./кг).
Попри таке стрімке зниження відпускних цін, яблука нового врожаю в Україні наразі коштують у середньому на 65% дорожче, ніж в аналогічний період минулого року. Імпортні яблука за рік подорожчали в середньому у 2,7 раза.
Як повідомлялося, в Україні сезон збору яблук нового врожаю розпочався на початку липня. На початку сезону яблука коштували в межах 23-26 грн/кг/кг (0,63-0,71 дол./кг), що в середньому в 2,3 раза дорожче, ніж на початку сезону 2022 року.