російське вантажне судно, внесене в перелік санкцій США, прямуючи з Сирії до порту Новоросійськ з важким вантажем, в ніч проти неділі пройшло Босфор, яку контролює Туреччина.

Про це повідомляє сайт Naval News, передає Укрінформ.
Туреччина після початку війни в Україні закрила шлях через протоки між Середземним та Чорним морями для російських військових кораблів, але на допоміжні та торгові судна це не поширюється.
Судно під назвою «Спарта-4», як повідомляється, належить російській компанії «СК Південь», яка внесена до американських санкційних списків. Після землетрусу в Туреччині та Сирії на початку лютого корабель доставив до сирійського порту Тартус гуманітарну допомогу. Потім він вирушив назад до росії.
У східній частині Середземного моря судно супроводжував російський корвет «Стерігаючий». Як пише Naval News, судно «швидко і тихо пройшло через Босфор у темний час доби», причому його осадка свідчила про велике завантаження.
Naval News припускає, що на борту – військове обладнання, підтверджень цьому з інших джерел немає. У Тартусі розташована російська військово-морська база.
Нагадаємо: минулого літа Україна висловлювала занепокоєння через можливу доставку морем із Сирії до Росії зенітно-ракетних комплексів С-300, які російська армія використовує у війні.
Фото: Yörük Işık