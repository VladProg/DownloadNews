Повномасштабна російська агресія довела до крайнощів демографічні виклики, тому центральна і місцева влада мають зробити все для повернення українців, які вимушено виїхали за кордон.

Як передає Укрінформ, про це заявив керівник Офісу Президента Андрій Єрмак у Львові під час засідання Конгресу місцевих та регіональних влад при Президентові України.
"Масштабна російська агресія довела до крайнощів демографічні виклики, які стоять перед Україною. ...Кожен представник влади, кожен голова громади повинен робити все, аби повернути всіх українців, які виїхали за кордон через війну. Але цього замало - нам потрібні люди з усього світу, бо саме люди створюють потужну економіку, здатну утримувати потужну армію", - сказав Єрмак.
Він додав, що саме люди залучають капітали для розбудови економіки, тому від кожного відкритого виробництва, від кожного нового робочого місця у конкретній громаді, від рівня комфорту в громадах залежатиме безпека та процвітання всієї України.

Відео: Офіс Президента
Як повідомлялося, раніше під час конгресу Прем’єр-міністр Денис Шмигаль закликав голів громад активніше надавати інформацію до Реєстру майна, пошкодженого та зруйнованого внаслідок повномасштабної агресії рф, наголосивши, що це передує відбудові.
Фото: Офіс Президента