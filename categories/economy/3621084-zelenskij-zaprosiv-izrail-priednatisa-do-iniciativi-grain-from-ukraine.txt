Президент України Володимир Зеленський запросив Ізраїль долучитися до ініціативи Grain from Ukrainе.

Як передає Укрінформ, про це Зеленський повідомив у Твітері.

"Провів телефонну розмову з Президентом Ізраїлю Іцхаком Герцоґом. Сподіваюся на поглиблення українсько-ізраїльської співпраці після формування уряду. Також розповів про потреби щодо підтримки нашої енергетики й запросив приєднатися до ініціативи Grain from Ukrainе", — зазначив він.
Як повідомлялося, Grain from Ukrainе — це гуманітарна ініціатива, у межах якої Україна планує спрямовувати частину експортної пшениці в держави, що потребують продуктів. Перше судно Nord Vind із 27 тисячами тонн пшениці вирушило до Ефіопії.