Рівень води у ставку-охолоджувачі Запорізької атомної електростанції є стабільним.

Як передає Укрінформ, про це НАЕК "Енергатом" повідомляє у Телеграмі.
"Попри підрив російськими окупантами греблі Каховської ГЕС ситуація залишається стабільною та контрольованою. Станом на 10:00 24 червня рівень води у ставку-охолоджувачі Запорізької АЕС без змін. Наразі він становить 16,60 м. Цього достатньо для забезпечення потреб станції", - зауважили в Енергоатомі.
Рівень води в каналі ТЕС, звідки за необхідності підживлюється ставок ЗАЕС, – на рівні 11,15 м.
Як підкреслили в НАЕК, "протягом останнього часу рівень води в каналі суттєво не падає, його показники вже не залежать від Каховського водосховища".
В Енергатомі нагадали, що енергоблоки ЗАЕС не працюють з вересня 2022 року, тож відтоді активного випаровування води зі ставка-охолоджувача не відбувається.
Як повідомляв Укрінформ, Президент Володимир Зеленський заявив, що Росія розглядає сценарій влаштування терористичного акту на Запорізькій АЕС і все підготувала для цього.
Начальник ГУР Мінобороні Кирило Буданов поінформував, що росіяни замінували охолоджувач на ЗАЕС, і якщо він буде виведений із ладу, то існує імовірність великих проблем.