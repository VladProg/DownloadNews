В Україні цього року запрацює програма підтримки індустріальних парків.

Про це Прем'єр-міністр Денис Шмигаль сказав під час панельної дискусії, приуроченої річниці грантової програми «Власна справа», повідомляє кореспондент Укрінформу.
«Буквально цього року запрацює програма підтримки індустріальних парків, законодавство про інвестнянь уже в реальному форматі через фінансову підтримку держави, а також через реально запроваджені пільги для тих, хто працює в індустріальних парках, та тих, хто інвестує у проєкти», - сказав Шмигаль.
Як повідомлялося, Кабінет Міністрів України на початку лютого 2023 року схвалив стратегію розвитку індустріальних парків на 2023- 2030 роки, яка сприятиме формуванню привабливого інвестиційного середовища та сталому розвитку національної економіки.
Документ розроблений з метою визначення напрямів і способів забезпечення розвитку індустріальних парків в Україні, сприяння таким чином формуванню привабливого інвестиційного середовища, сталому розвитку національної економіки та її декарбонізації.