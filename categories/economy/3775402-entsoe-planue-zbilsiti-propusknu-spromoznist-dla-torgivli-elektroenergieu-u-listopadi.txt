Європейська мережа операторів системи передачі ENTSO-E планує ухвалити рішення про збільшення пропускної спроможності міждержавних перетинів між Україною і європейськими державами у листопаді для торгівлі електроенергією.

Як передає Укрінформ, про це повідомляє Міністерство енергетики України за результатами засідання Ради міністрів енергетики Європейського Союзу.
"ENTSO-E ухвалить рішення щодо збільшення пропускних спроможностей міждержавних перетинів між Україною і європейськими державами у листопаді, що дозволить забезпечити балансування енергосистеми у разі значного впливу ворожих атак", - зазначила єврокомісар Кадрі Сімсон.

Герман Галущенко і Кадрі Сімсон

Віцепрезидент уряду Іспанії Тереза Рібера запевнила, що європейська сторона продовжуватиме підтримку українського енергосектору у посиленні стійкості енергосистеми, а також шукатиме можливості для допомоги у децентралізації генерації.

Герман Галущенко і Тереза Рібера

Міністр енергетики України Герман Галущенко поінформував європейських колег про точкові атаки росіян на об'єкти енергетики у вересні-жовтні.
Як повідомлялося, у червні ENTSO-E збільшила технічні можливості для імпорту електроенергії в Україну та Молдову до 1200 МВт. Технічна можливість для експорту з України/Молдови до Європи становить 400 МВт.