У Китаї протягом перших семи місяців встановлена потужність із виробництва чистої електроенергії з відновлювальних джерел зросла на 11,5% у порівнянні з попереднім роком і сягнула 2,74 мільярда кіловат.

Про це з посиланням на Національне енергетичне управління КНР повідомляє Xinhua, передає Укрінформ.
Найшвидшими темпами в країні зростає потужність сонячної електроенергетики. З січня по липень її потужності збільшились на 43% порівняно з минулим роком і сягнули 490 мільйонів кіловат.
Потужність вітрової енергетики зросла на 14,3% - до приблизно 390 мільйонів кіловат.
При цьому за перші сім місяців інвестиції великих енергетичних компаній Китаю лише в сонячну енергію зросли на 109% у річному обчисленні - до $22,4 мільярда (161,2 мільярда юанів).
Водночас за даними Національного бюро статистики КНР, за перші сім місяців загальне виробництво електроенергії в Китаї зросло на 3,8% в річному обчисленні - до 5,01 трильйона кіловат-годин.
Як повідомляв Укрінформ, Центральний банк Китаю у вівторок несподівано знизив ключову ставку вдруге за три місяці, що свідчить про нарощення владою зусиль із пом’якшення монетарної політики, аби прискорити темпи відновлення економіки після жорстких антиковідних обмежень.
Фото: CFP