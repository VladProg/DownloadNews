Енергетики Херсонщини та Миколаївщини розпочали обстеження затоплених енергетичних об’єктів для подальшого відновлення енергопостачання знеструмлених населених пунктів.

Про це повідомляє Міненерго у Телеграмі, передає Укрінформ.

«Міненерго проводить цілодобовий моніторинг ситуації з енергозабезпеченням споживачів Херсонської та Миколаївської областей та здійснює координацію аварійно-відновлювальних робіт на підтоплених енергетичних об’єктах. Для прискорення відновлювальних робіт Міненерго організовано надання технічної допомоги обладнанням та матеріалами в межах створеного гуманітарного хабу», - йдеться в повідомленні.
В міністерстві зазначили, що Міненерго і надалі активно сприятиме координації дій та організації невідкладних робіт з відновлення повноцінної роботи електромереж районів, що постраждали внаслідок підриву Каховської ГЕС.
Як повідомлялось, російські війська вночі 6 червня підірвали греблю Каховської гідроелектростанції. ГЕС відновленню не підлягає. Станом на ранок 13 червня рівень води в Дніпрі на позначці «Херсон» знизився на 3 метри й становить 2,6 метра.