ДП НАЕК «Енергоатом» стане акціонерним товариством, там буде запущено процес відбору незалежної наглядової ради, а вона вже розв'язуватиме питання щодо менеджменту.

Про це розповів заступник міністра економіки Олексій Соболев в інтерв’ю Укрінформу.
«До кінця року ДП НАЕК «Енергоатом» перетвориться на акціонерне товариство і паралельно буде запущено процес відбору незалежної наглядової ради, а вони вже вирішуватимуть питання менеджменту. В першому кварталі наступного року у ДП НАЕК «Енергоатом» з'явиться наглядова рада, на цьому державному підприємстві ніколи не було наглядової ради, тож якийсь час їм знадобиться, щоб розібратися і вирішити щодо менеджменту й по інших процедурах", - зазначив заступник міністра економіки.
Соболев зауважив, що міністерство працює над корпоратизацією ОГТСУ та ДП НАЕК «Енергоатом». Це потрібно не тільки для стабільного та ефективного функціонування енергетичного сектору, а й для підвищення довіри до нього з боку партнерів, щоб мати змогу залучати більше інвестицій.
Як повідомлялося, 23 березня 2023 року набрав чинності закон про корпоратизацію ДП «НАЕК «Енергоатом».