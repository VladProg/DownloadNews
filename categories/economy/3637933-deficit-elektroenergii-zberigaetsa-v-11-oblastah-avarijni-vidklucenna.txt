Для підтримки збалансованої роботи енергосистеми застосовано аварійні відключення в 11 регіонах України.

Про це Прем'єр-міністр Денис Шмигаль повідомив на засіданні уряду, передає Укрінформ.
“Станом на ранок 20 грудня в енергосистемі працює 8 блоків атомних станцій та 10 теплових станцій. Втім, через суттєві пошкодження в мережі зберігається значний дефіцит електроенергії. Для підтримки збалансованої роботи енергосистеми застосовано аварійні відключення в 11 регіонах нашої держави”, - сказав Шмигаль.
За його словами, ремонти тривають, але ситуація складна.
Прем'єр-міністр підкреслив, що 19 грудня держава-терорист своєю ціллю обрала об’єкти енергетики в центральному регіоні. Сили Повітряної оборони знешкодили більшу частину ворожих дронів, але все ж зафіксовані влучання по високовольтній мережі.
Як повідомлялося, росія 19 грудня здійснила найбільший за кількістю удар дронами по території України.