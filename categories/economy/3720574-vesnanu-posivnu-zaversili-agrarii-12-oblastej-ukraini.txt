Станом на 9 червня аграрії 12 областей України завершили весняну посівну.

Як передає Укрінформ, про це повідомляє пресслужба Міністерства аграрної політики та продовольства України.
Зазначається, що сівбу ярих культур вже завершили аграрії: Вінниччини, Запоріжжя, Івано-Франківщини, Кіровоградщини, Одещини, Полтавщини, Сумщини, Тернопільщини, Хмельниччини, Черкащини, Буковини та Чернігівщини.
Загалом в Україні вже посіяно 12,8 млн га зернових, зернобобових та олійних культур, зокрема, зернових – 5,605 млн га.

Станом на сьогодні українські аграрії вже посіяли: 271 тис. га ярої пшениці, 808,6 тис. га ярого ячменю, 137,2 тис. га гороху, 145,6 тис. га вівса, понад 3,999 млн га кукурудзи, 116,2 тис. га гречки, 48,5 тис. га проса.
В Україні вже посіяно понад 5,213 млн га соняшнику та понад 1,762 млн га сої.
Українські аграрії станом на 9 червня вже посіяли 213,1 тис. га цукрових буряків.
Як повідомлялося, в уряді прогнозують, що під час цьогорічної весняної посівної в Україні буде засіяно понад 13 млн га посівних площ.