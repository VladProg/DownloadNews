Радник керівника Офісу Президента Михайло Подоляк закликає світову спільноту передавати Україні конфісковані російські активи.

Про це він написав у Твіттері, повідомляє Укрінформ.
"Чому досі триває дивне обговорення: що робити з конфіскованими російськими 330 млрд дол і яхтами путінських олігархів? Зруйновані міста та кров українських дітей мають поставити крапку в цій темі: ru-активи треба передати українському народу. Годі відмовок. росія має заплатити", – зазначив Подоляк.
Як повідомлялося, раніше Прем'єр-міністр Денис Шмигаль заявив, що ключовим джерелом відбудови України мають бути конфісковані активи росії і російських олігархів.