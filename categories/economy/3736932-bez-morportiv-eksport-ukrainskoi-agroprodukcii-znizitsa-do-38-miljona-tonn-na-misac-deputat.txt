Україна зможе щомісяця експортувати 3,7 - 3,8 млн т аграрної продукції, якщо робота морських портів Одеської області буде заблокована.

Про це заявив народний депутат, член комітету Верховної Ради України з питань аграрної та земельної політики Дмитро Соломчук під час брифінгу у Медіацентрі Україна — Укрінформ.
"Якщо Чорним морем взагалі не буде можливості експортувати, то орієнтовно ми зможемо забезпечувати світ 3,7 - 3,8 млн т сільськогосподарської продукції. Це мало", - сказав він.

Соломчук додав, що, у разі припинення роботи морських портів Одещини, Україна здійснюватиме експортні поставки через дунайські порти та наземними шляхами (залізницею та автротранспортом) через країни Європейського Союзу.
Як повідомляв Укрінформ, за даними Українського клубу аграрного бізнесу, у червні 2023 року Україна експортувала 5,3 млн т агропромислової продукції. При цьому, через морські порти було експортовано 2 млн т продовольства.
Фото з сайту agravery.com