Ціни на дизельне пальне в Україні на автозаправних станціях за добу знизилися в середньому на 36 коп./л - до 48,25 грн/л.

Як передає Укрінформ, про це повідомляє enkorr.
«Роздрібні ціни на пальне в Україні продовжують знижуватися. Так, дизпальне в період з 15 по 16 березня в середньому здешевшало на 36 коп./л, до 48,25 грн/л», - йдеться в повідомленні.
Зазначається, що такі мережі, як Shell, Socar, KLO, UPG, «Укр-Петроль», Ovis зменшили вартість дизпального на 1 грн/л, мережа «Маркет» — на 2 грн/л.

«Укрнафта», Chipo, Mango, ZOG й «БРСМ-Нафта» відкоригували вартість дизпального у бік зменшення на 50-85 коп./л.
Бензини на 1 грн/л здешевшали на станціях KLO, BVS і «Маркет».
Як повідомлялося, середні роздрібні ціни на дизельне пальне у лютому 2023 року зменшилися на 5,1% - до 50,00 грн/л.