У поточному маркетинговому році Україна скоротила експорт зернових приблизно на 10 млн т у порівнянні з аналогічним періодом минулого маркетингового року.



Про це сказав начальник відділу аграрного експорту та логістики Міністерства аграрної політики та продовольства України Микола Мороз під час дискусійної панелі у Медіацентрі Україна — Укрінформ.
"У поточному маркетинговому році ми скоротили експорт зернових приблизно на 10 млн т, порівняно з попереднім маркетинговим роком", - розповів він.
Мороз зазначив, що скорочення експорту, а також зростання цін на паливо та насіння, спричинили значні втрати, яких зазнали українські аграрії.
За його словами, точну суму збитків та втрат можна буде порахувати лише після завершення війни.
Як повідомляв Укрінформ, за даними Державної митної служби України, у поточному маркетинговому році (з липня 2022 року по 15 березня 2023 року) Україна експортувала 34,734 млн т зернових та зернобобових.
Фото: ОПЗ