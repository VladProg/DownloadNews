Енергетики ДТЕК повернули світло 13 тисячам родин Дніпропетровщини, усунувши наслідки негоди.

Як передає Укрінформ, про це повідомляє ДТЕК у Телеграмі.
«Через грозу та сильний вітер було повністю або частково знеструмлено 15 населених пунктів у Дніпропетровській області. Для ліквідації наслідків негоди було задіяно 20 бригад ДТЕК», – йдеться у повідомленні.
Зазначається, що енергетикам вдалось повернути світло 13 тис. родин. Наразі електропостачання повністю відновлено.
Як повідомлялося, станом на 31 травня ситуація з генерацією та споживанням електроенергії стабільна. Виробленої електроенергії достатньо для покриття потреб споживачів.
Фото: ДТЕК