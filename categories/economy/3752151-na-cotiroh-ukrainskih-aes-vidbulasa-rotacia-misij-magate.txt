Міжнародне агентство з атомної енергії провело ротації місій на чотирьох українських атомних електростанціях.

Як передає Укрінформ, про це повідомляє Державна інспекція ядерного регулювання.
«На минулому тижні на ВП «Рівненська АЕС», ВП «Південноукраїнська АЕС», ВП «Хмельницька АЕС» було успішно проведено одинадцяті ротації експертів постійних моніторингових місій Міжнародного агентства з атомної енергії», - йдеться у повідомлення.
Крім того, цього тижня проведена тринадцяту ротацію експертів постійної моніторингової місії на ДСП «Чорнобильська АЕС».
Держатомрегулювання нагадує, що постійно діючі місії МАГАТЕ на українських атомних електростанціях було запроваджено з метою моніторингу за станом безпеки на АЕС в умовах військової агресії Росії в Україні.
Як повідомлялося, директор МАГАТЕ Рафаель Маріано Гроссі у вівторок, 22 серпня, розповів про нещодавно зафіксовані експертами агентства вибухи поблизу Запорізької АЕС.
Фото: Міненерго