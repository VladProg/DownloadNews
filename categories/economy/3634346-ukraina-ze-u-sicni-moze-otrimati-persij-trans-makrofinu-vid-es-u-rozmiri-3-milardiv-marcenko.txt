Україна розраховує отримати перший транш ухваленої Європарламентом макрофінансової допомоги вже у січні у розмірі 3 млрд євро.

Про це повідомив міністр фінансів Сергій Марченко в ефірі телемарафону, передає кореспондент Укрінформу.
"Перший транш очікуємо вже у січні, на 3 млрд євро", – сказав Марченко.
Як повідомляв Укрінформ, 9 листопада 2022 року Європейська комісія внесла пропозицію щодо започаткування нової масштабної програми макрофінансової допомоги Україні на суму 18 млрд євро. 24 листопада цю пропозицію підтримав Європейський парламент, 10 грудня - Рада Європейського Союзу.
Очікується, що пільгові позикові кошти будуть надходити до державного бюджету протягом 2023 року рівномірними частинами з урахуванням виконання Україною узгоджених сторонами умов.