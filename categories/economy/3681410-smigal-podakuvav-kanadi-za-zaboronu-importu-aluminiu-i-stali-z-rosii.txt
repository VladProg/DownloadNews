Прем’єр-міністр України Денис Шмигаль подякував уряду Канади за заборону імпорту алюмінію і сталі з росії.

Як передає Укрінформ, про це Шмигаль написав у Твіттері.
“Позбавити росію можливостей фінансувати війну — один із кроків для перемоги України”, - заявив Прем'єр-міністр.
Він подякував уряду Канади, Прем’єр-міністру Джастіну Трюдо, віцепрем'єр-міністру, міністру фінансів Канади Христі Фріланд за це рішення.
“Сподіваємося на аналогічні рішення з боку інших країн світу. Маємо зупинити російську воєнну машину”, - наголосив Шмигаль.

Як повідомляв Укрінформ, Канада запровадила торговельне ембарго на російські сталь та алюміній, заборонивши імпорт цієї продукції.