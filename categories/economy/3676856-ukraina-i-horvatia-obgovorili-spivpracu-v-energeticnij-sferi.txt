Процес відновлення української енергетичної інфраструктури, пошкодженої внаслідок російських обстрілів, відкриває широкі можливості для поглиблення співробітництва з Хорватією.

На цьому наголосив міністр енергетики Герман Галущенко під час зустрічі з Прем’єр-міністром Республіки Хорватія Андреєм Пленковичем і міністром економіки та сталого розвитку цієї країни Давором Філіповичем, передає Укрінформ з посиланням на пресслужбу Міненерго у Телеграмі.

Під час заходу сторони обговорили процес відновлення української енергетичної інфраструктури, який супроводжуватиметься інтеграцією України до європейських енергетичних ринків та відкриває широкі можливості для поглиблення співробітництва з Хорватією.

Також порушувалось питанням посилення енергетичної безпеки регіону. На переконання української сторони, це важливо, враховуючи той факт, що Хорватія почала диверсифікувати джерела постачання енергії задовго до повномасштабного вторгнення росії в Україну.
«Ми високо цінуємо зусилля Хорватії для диверсифікації напрямків постачання енергоресурсів та розбудови нафто- та газопровідної інфраструктури. Маємо надалі координувати зусилля для посилення тиску на росію та введення санкцій щодо ядерної галузі країни-агресора», - резюмував міністр енергетики Герман Галущенко.

Як повідомлялось, Україна отримала від Литовської Республіки силовий автотрансформатор, який допоможе забезпечити безперебійним постачанням електроенергії до 200 тисяч українських споживачів.
Фото: Міненерго