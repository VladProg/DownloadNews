Пенсійним фондом України (ПФУ) 1 березня профінансовано виплати по лікарняних на суму 72,6 млн грн.

Про це в Фейсбуці повідомила пресслужба ПФУ, передає Укрінформ.
«01 березня на оплату лікарняних спрямовано 72,6 млн грн», - йдеться в повідомленні.
Сьогодні, 2 березня, ПФУ планує розпочати фінансування інших страхових виплат, а також пенсій та житлових субсидій.
У Фонді зазначають, що 1 березня було надано 52 тис. послуг за зверненнями громадян.
Як повідомлялося, відповідно до постанови Кабінету Міністрів, розмір індексації пенсій з 1 березня 2023 р. становитиме 19,7%. Підвищення розміру пенсій відбудеться для 10,5 млн пенсіонерів.