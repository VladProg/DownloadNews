За оцінками Міністерства фінансів, втрати економіки від війни очікуються на рівні 33-35% валового продукту України.

Про це під час брифінгу в медіацентрі Україна-Укрінформ повідомив міністр фінансів Сергій Марченко.
"Наші оцінки збігаються з оцінками наших міжнародних партнерів, орієнтовно втрати ВВП будуть 33-35%", - сказав Марченко.
Він додав, що втрати ВВП у номінальній вартості на 2022 рік становитимуть понад трильйон гривень.
Як повідомляв Укрінформ, за підсумками трьох кварталів 2022 року падіння ВВП в Україні оцінюється на рівні 30%.