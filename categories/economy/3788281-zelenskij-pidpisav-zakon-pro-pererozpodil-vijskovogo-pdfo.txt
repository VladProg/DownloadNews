Президент України Володимир Зеленський підписав закон про перерозподіл «військового» ПДФО.

Про це стало відомо з сайту українського парламенту, передає Укрінформ.
Зазначається, що проєкт закону "Про внесення змін до розділу VI Бюджетного кодексу України щодо забезпечення підтримки обороноздатності держави та розвитку оборонно-промислового комплексу України" повернуто з підписом від Президента України.
Як повідомляв Укрінформ, 8 листопада Верховна Рада підтримала у повторному другому читанні проєкт закону "Про внесення змін до розділу VI Бюджетного кодексу України щодо забезпечення підтримки обороноздатності держави та розвитку оборонно-промислового комплексу України".
За словами міністра фінансів України Сергія Марченко, сформований ресурс від перерозподілу військового ПДФО буде направлений на запуск економічного імпульсу: на розвиток вітчизняного ОПК та закупівлю дронів. При цьому місцеві громади будуть також фінансово захищені. Наступного року буде спрямовано на місця понад 62 млрд гривень додаткових коштів порівняно з показником 2021 року.