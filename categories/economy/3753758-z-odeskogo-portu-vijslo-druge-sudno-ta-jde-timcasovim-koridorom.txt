Друге з заблокованих через російсько-українську війну суден вийшло з Одеського порту та йде тимчасовим коридором.

Як передає Укрінформ, про це повідомив віцепрем'єр-міністр з відновлення – міністр розвитку громад, територій та інфраструктури Олександр Кубраков в Х (колишній Twitter).
«Балкер PRIMUS сінгапурського оператора під прапором Ліберії вийшов з порту Одеса і рухається встановленим для цивільних суден тимчасовим коридором до/з чорноморських морських портів України. Судно перебувало в порту з 20 лютого 2022 року з металопродукцією для країн Африки», - написав він.
Зазначається, що це друге судно, яке скористалось тимчасовим коридором для цивільних суден.
Як повідомляв Укрінформ, 16 серпня перший корабель залишив морський порт Одеси по тимчасовому коридору для цивільних суден.
Фото: Facebook