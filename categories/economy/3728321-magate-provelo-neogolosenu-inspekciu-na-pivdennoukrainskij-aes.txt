Міжнародне агентство з атомної енергії (МАГАТЕ) здійснило неоголошену інспекцію на Південноукраїнській атомній електростанції.

Про це повідомляє Укрінформ із посиланням на Державну інспекцію ядерного регулювання.
«На ВП «Південноукраїнська АЕС» проведено неоголошену інспекцію Міжнародного агентства з атомної енергії в рамках Угоди між Україною та МАГАТЕ у зв'язку з Договором про нерозповсюдження ядерної зброї», - йдеться в повідомленні.
У ДІЯРУ уточнили, що перевірку здійснено інспектором Агентства за участі української сторони. Метою інспекції була перевірка відсутності незаявленого ядерного матеріалу. Інспекція пройшла без зауважень.
Як повідомлялось, в червні відбулись ротації експертів постійних моніторингових місій Міжнародного агентства з атомної енергії (МАГАТЕ) на всіх АЕС України.