Українські аграрії станом на 14 квітня 2023 року вже посіяли 722,4 тис. га зернових та зернобобових культур.

Як передає Укрінформ, про це повідомляє пресслужба Міністерства аграрної політики та продовольства України.
Зазначається, що в Україні вже посіяно: 436 тис. га ярого ячменю, 142,8 тис. га ярої пшениці, 84,7 тис. га гороху, 53,6 тис. га вівса та 0,7 тис. га проса.
До сівби кукурудзи приступили аграрії Сумщини, посіяно – 0,7 тис. га.
За минулий тиждень всього посіяно 102 тис. га зернових та зернобобових культур, лідерами за останні сім днів є сільгосптоваровиробники Волині – 19 тис. га.
Соняшник сіють сільгоспвиробники Івано-Франківщини, Київщини, Миколаївщини, Одещини, Сумщини, Тернопільщини, Харківщини, Хмельниччини, Буковини, посіяно – 37,2 тис. га.
До сівби цукрових буряків приступили аграрії Вінниччини, Волині, Рівненщини, Тернопільщини, Хмельниччини, Черкащини, посіяно – 32,7 тис. га.
Як повідомляв Укрінформ, до сівби ярих культур на контрольованій Україною території всі області приступили 31 березня 2023 року.
За прогнозом Міністерства аграрної політики та продовольства України, у 2023 році основні ярі культури будуть посіяні на 5700,1 тис. га, що на 206,5 тис. га менше, ніж торік.