Прем'єр-міністр Денис Шмигаль та віцепрезидентка Світового банку Анна Б’єрде обговорили реалізацію спільних проєктів на підтримку України.

Як передає Укрінформ, про це Шмигаль повідомив у Телеграмі.
Сторони окреслили перспективи продовження ініціативи PEACE in Ukraine, яка стала найбільшим інвестиційним проєктом в історії Світового банку й відіграла вирішальну роль у фінансовій макроекономічній стабільності України.
"Подякував також за запуск нового проєкту в галузі охорони здоров’я Heal Ukraine та підписання угоди про грант на 50 млн доларів у межах проєкту RELINC із відновлення критично важливої логістичної інфраструктури та мережевого сполучення", - зазначив очільник уряду.

Світовий банк беззаперечно підтвердив свою відданість принципам свободи та демократії. "Вдячні за готовність приходити на допомогу навіть в умовах воєнних викликів", - наголосив Шмигаль.

Як повідомляв Укрінформ, за підрахунками Київської школи економіки, загальна сума збитків, заподіяних інфраструктурі України внаслідок повномасштабного вторгнення росії, становить 143,8 млрд доларів.
Фото: Телеграм Денис Шмигаль