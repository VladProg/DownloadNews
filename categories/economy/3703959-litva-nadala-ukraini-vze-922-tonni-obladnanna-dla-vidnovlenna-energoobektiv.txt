Із жовтня 2022 року з Литви до України надійшло 52 вантажі гуманітарної допомоги для потреб енергетики. Це близько 922 тонн обладнання.

Як передає Укрінформ, про це повідомляє пресслужба Міністерства енергетики.
Зазначається, що Серед наданого устаткування – автотрансформатор, силові трансформатори, трансформатори струму, генератори різної потужності, ізолятори, газове обладнання та інші матеріали, необхідні для проведення ремонтних робіт.

«Допомога литовських партнерів значною мірою допомогла нам у проведенні відновлювальних робіт та збереженні стійкості енергосистеми. Дякуємо за цю підтримку. Литва – не просто партнер, а справжній друг України”, - прокоментував міністр енергетики України Герман Галущенко.

Як зазначається, серед наданого устаткування – автотрансформатор, силові трансформатори, трансформатори струму, генератори різної потужності, ізолятори, газове обладнання та інші матеріали, необхідні для проведення ремонтних робіт.
Як повідомлялося, із березня 2022 року за координації Міністерства енергетики Україна отримала від міжнародних партнерів 542 вантажі гуманітарної допомоги загальною вагою близько 6,7 тис. тонн. Устаткування розподілене між енергетичними компаніями, чиї об'єкти зазнали руйнувань унаслідок агресії рф.