З 11 листопада цього року юридичні особи завезли в Україну 269,5 тисячі генераторів, фізичні ще 20 тисяч.

Як передає Укрінформ, про це віцепрем’єр - міністр економіки Юлія Свириденко сказала в інтерв’ю Forbes Ukraine.
«Нещодавно уряд скасував податкові платежі для того, щоб пришвидшити постачання генераторів та Starlink і здешевити вартість цього обладнання для бізнесу. З 11 листопада, коли було прийняте це рішення, в Україну завезли 289 500 генераторів (269 500 – юрособи, 20 000 – фізособи). Це більше, ніж сукупно за останні п’ять років», – розповіла урядовиця.
За словами Свириденко, серед АЗС найбільших мереж уже близько 90% забезпечені генераторами, продуктові магазини – на 50–60%.
Як повідомлялося, для убезпечення від перебоїв з електропостачанням 86% бізнесів встановлюють генератори або інші джерела безперервного живлення. При цьому повністю припинив роботу лише 1% компаній.
Фото: Олександр Міщенко, Фейсбук