Пенсійний фонд профінансував виплату пенсій за травень у розмірі 50,2 млрд грн, зокрема, 40,3 млрд грн - через уповноважені банки.

Про це повідомляє пресслужба Фонду, передає Укрінформ.
"Станом на 22 травня профінансовано: 50,2 млрд грн – на пенсійні виплати, в тому числі 9,9 млрд – через АТ “Укрпошта”, 40,3 млрд грн – через уповноважені банки...", - йдеться у повідомленні.
Крім того, 3 млрд грн спрямовано на фінансування житлових субсидій та пільг; 2,027 млрд грн – на страхові виплати, зокрема, 978,4 млн грн – на оплату лікарняних.
Як повідомляв Укрінформ, за січень - квітень 2023 року Пенсійний фонд України (ПФУ) отримав 128,5 млрд грн надходжень від сплати єдиного соціального внеску (ЄСВ), що на 14,2 млрд грн більше, ніж планувалося.