У 2022 році через повномасштабне вторгнення рф бюджет втратив 1,2 млрд грн, які мали сплатити орендарі державного майна.

Як передає Укрінформ, про це повідомляє пресслужба Фонду державного майна у Фейсбуці.
«Держбюджет втратив 1,2 млрд грн орендної плати у 2022 році через вторгнення рф. В ці підрахунки включені платежі, які мали сплатити орендарі державного майна на тимчасово окупованих територіях України», - йдеться в повідомленні.
Наголошується, що Фонд держмайна регулярно з 2014 року фіксує суми недоотриманої орендної плати на окупованих територіях. І рахуватиме їх до повного звільнення українських земель, щоб у майбутньому стягнути ці гроші з рф.
Як повідомлялося, станом на квітень надходження до державного бюджету від оренди державного майна з початку 2023 року сягнули 218,4 млн грн, це майже 30% від плану на рік.