Президент Володимир Зеленський обговорив з Президентом Європейської комісії Урсулою фон дер Ляєн ініціативу Grain from Ukraine.


Як передає Укрінформ, про це Зеленський написав у Твіттері.
“Обговорив з Урсулою фон дер Ляєн ініціативу Grain From Ukraine. Подякував за масштабну фінансову допомогу Європейського Союзу й за розпочату роботу над 9-м пакетом санкцій. Наголосив, що прайс-кеп на російську нафту має бути дієвим”, - зазначив Зеленський.
Глава держави додав, що також вони обговорили співпрацю щодо забезпечення енергостабільності.
Як повідомляв Укрінформ, керівник Офісу Президента Андрій Єрмак за завданням Глави держави Володимира Зеленського забезпечуватиме координацію реалізації гуманітарної продовольчої програми Grain from Ukraine. Програма передбачає забезпечення зерном щонайменше 5 мільйонів людей до кінця весни 2023 року.
Фото: ОП