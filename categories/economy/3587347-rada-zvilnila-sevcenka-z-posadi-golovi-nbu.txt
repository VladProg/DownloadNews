Верховна Рада звільнила Кирила Шевченка з посади голови Національного банку України.

Про це повідомив перший заступник керівника Комітету ВР з питань фінансів, податкової та митної політики Ярослав Железняк у Телеграмі, передає Укрінформ.
За його словами, постанову №8104 про звільнення Шевченка з посади голови НБУ підтримали 263 народні депутати. Зокрема, 192 – з фракції "Слуга народу", 10 – з фракції "Голос", 16 – з депутатської групи "Платформа за життя та мир", 13 – з депутатської групи "Відновлення України", 7 – з депутатської групи "За майбутнє", а також 9 позафракційних.
Як повідомлялося, 4 жовтня голова НБУ Кирило Шевченко підтвердив, що звернувся до Президента України із заявою про відставку "через причини, пов'язані зі здоров’ям".
5 жовтня Президент Володимир Зеленський зареєстрував у Верховній Раді проєкт постанови про звільнення Кирила Шевченка з посади голови Національного банку України (№8104).
Верховна Рада призначила Шевченка на посаду 16 липня 2020 року.