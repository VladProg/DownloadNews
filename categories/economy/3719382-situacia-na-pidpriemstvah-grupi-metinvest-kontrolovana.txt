На підприємствах Групи «Метінвест», розташованих у Кривому Розі, де введені обмеження водопостачання, ситуація перебуває під контролем.

Про це кореспонденту Укрінформу повідомили у пресслужбі компанії.
«Ситуація на підприємствах Групи "Метінвест" у Кривому Розі зараз контрольована», - зазначили на підприємстві.
Повідомляється, що керівництво компанії дотримується вимог місцевої влади щодо обмеження споживання води промисловими підприємствами. Також співробітників, що мешкають у Кривому Розі, закликають берегти воду.
Як повідомлялося, в Кривому Розі через підрив Каховської ГЕС керівників промислових підприємств попросили знизити споживання води. Крім того, для мешканців міста тиск води буде знижуватися з 22.00 вечора до 05.00 ранку.