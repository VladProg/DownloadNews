Експорт продукції з Китаю до росії у квітні цього року досяг рекордного рівня, підвищившись на 153%, порівняно з попереднім роком — до 9,6 млрд доларів.

Про це повідомляє Bloomberg, передає Укрінформ.
Загальний обсяг торгівлі досяг другого найбільшого рівня в історії — близько 19 млрд дол., що дещо менше від березневого піка.
За даними агентства, найбільше до рф Китай постачає автомобілі та запчастини до них, електроніку та промислове обладнання.
Після початкового спаду після вторгнення росії в Україну торгівля різко зросла, йдеться у матеріалі.
Як повідомляв Укрінформ, у березні експорт Китаю до росії зріс на 136,4% до загального обсягу 9 млрд дол., значно вище, ніж зростання на 19,8%, зареєстроване за січень-лютий разом.
Фото: gettyimages