Посли країн «Групи семи» обговорили з головою правління НАК «Нафтогаз України» Олексієм Чернишовим плани із забезпечення постачання газу і його видобутку в Україні, а також створення наглядової ради компанії.

Про це сказано у заяві дипломатів, розміщеній у Твіттері, передає Укрінформ.
«Посли G7 зустрілися з головою правління Нафтогазу України Олексієм Чернишовим, щоб обговорити його плани із забезпечення постачань газу і видобутку в Україні. G7 з нетерпінням чекають на створення наглядової ради, призначеної прозоро, згідно з міжнародними стандартами, щоб реалізувати ці плани», - зазначили посли.
Як повідомлялося, Чернишов призначений головою правління НАК «Нафтогаз України» 4 листопада.