Посли країн «Групи семи» обговорили з головою Національного банку Андрієм Пишним подальшу підтримку України та роль корпоративного управління в державних банках.

Про це йдеться у заяві дипломатів у Твіттері, передає Укрінформ.
«Посли G7 зустрілися з новим головою НБУ Пишним, щоб відзначити успішну та незалежну роботу НБУ України з управління макрофінансовою ситуацією, спричиненою російською воєнною агресією. Вони торкнулися подальшої підтримки України та ролі корпоративного управління в державних банках», - зазначили дипломати.
Як повідомлялося, за даними Нацбанку, з початку повномасштабного вторгнення рф обсяги отриманого Україною офіційного фінансування перевищили 22 млрд доларів.