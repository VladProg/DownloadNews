З початку 2023 року на теплоелектростанціях ДТЕК вироблено майже 4,5 млрд кВт/год електроенергії, чого вистачить для споживання близько 1,5 млн родин протягом року.

Як передає Укрінформ, про це ДТЕК повідомляє у Телеграмі.
“Попри значні пошкодження обладнання та регулярні обстріли теплоелектростанції ДТЕК Енерго продовжують забезпечувати українців світлом. З початку року на ТЕС компанії було вироблено майже 4,5 млрд кВт/год електроенергії. Це еквівалентно середньому споживанню близько 1,5 млн родин протягом року”, - ідеться у повідомленні.
Попри атаки, енергетики продовжують докладати максимум зусиль для підтримки стійкості енергосистеми.
Як повідомляв Укрінформ, росія з 10 жовтня 2022 року регулярно обстрілює об’єкти генерації електроенергії в Україні.
Фото: ДТЕК