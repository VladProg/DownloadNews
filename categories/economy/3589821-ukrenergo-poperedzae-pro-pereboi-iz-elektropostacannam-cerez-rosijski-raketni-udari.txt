Внаслідок російських ракетних ударів по об'єктах енергетичної інфраструктури можливі перебої із електропостачанням.

Як передає Укрінформ, про це повідомляє НЕК "Укренерго" у Телеграмі.
"Ворог здійснює ракетну атаку на енергетичні об'єкти та цивільну критичну інфраструктуру. В містах та населених пунктах можливі перебої з енергоживленням", - йдеться у повідомленні.
Укренерго наголошує, що енергетики оперативно застосовують резервні схеми живлення та працюють над усуненням пошкоджень.
Як повідомлялося, зранку 10 жовтня росія здійснила масований ракетний обстріл території України. Зокрема, був обстріляний центр Києва, а також Львівщина, Харків, Дніпро. Є загиблі та поранені.
Станом на 11:00 повітряна тривога триває.