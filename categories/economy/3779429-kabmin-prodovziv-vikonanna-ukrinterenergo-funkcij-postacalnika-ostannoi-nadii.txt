Кабінет Міністрів визначив, що ДП «Укрінтеренерго» продовжуватиме виконувати функції постачальника "останньої надії".

Як передає Укрінформ, про це в Телеграмі повідомив постійний представник Кабміну у Верховній Раді Тарас Мельничук.
"Пролонговано виконання державним підприємством зовнішньоекономічної діяльності «Укрінтеренерго» функції постачальника "останньої надії", - написав депутат.
На який період пролонговано функції ПОН, Мельничук не зазначив.
Як повідомлялося, розпорядженням Кабінету Міністрів №1023-р від 12 грудня 2018 року державне підприємство зовнішньоекономічної діяльності «Укрінтеренерго» визначено постачальником «останньої надії» на період із 1 січня 2019 року до 31 грудня 2021 року. У грудні 2021 року уряд продовжив виконання "Укрінтеренерго" функцій ПОН.
У листопаді 2022 року Кабінет Міністрів знову продовжив виконання держпідприємством "Укрінтеренерго" функцій "постачальника останньої надії" на ринку електроенергії на 2023 рік.