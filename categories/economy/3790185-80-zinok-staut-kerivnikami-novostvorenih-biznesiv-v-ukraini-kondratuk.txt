Під час повномасштабної російсько-української війни 80% жінок стають керівниками новостворених бізнесів в Україні.

Про це заступниця Голови Верховної Ради України Олена Кондратюк розповіла під час брифінгу на полях сьомого Українського жіночого конгресу "Жіноче лідерство. Час відновлення. Час відбудови" в Києві, повідомляє кореспондент Укрінформу.
"Ми мусимо констатувати, що в період війни жінки взяли на себе відповідальність у підприємницькій діяльності. Понад 52% з тих, хто відкриває нові бізнеси під час війни, – це жінки. 80% із них стають керівниками цих підприємств і бізнесів", – сказала Кондратюк.
Вона наголосила, що наразі в Україні найбільша кількість жінок серед новостворених фізичних осіб підприємців.
Як повідомляв Укрінформ, за даними першої леді Олени Зеленської, упродовж цього року 56% бізнесів в Україні створили жінки.
Фото: Unsplash