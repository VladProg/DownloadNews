Національний банк України з початку тижня на міжбанківському валютному ринку продав 590,15 млн дол. США та купив 1,04 млн дол. США.

Як передає Укрінформ, такі результати валютних інтервенцій оприлюднені на сайті НБУ.
Так, із 21 по 25 серпня 2023 року Національний банк України продав на міжбанківському валютному ринку 590,15 млн дол. США та купив 1,04 млн дол. США.
Чистий продаж валюти становив 589,11 млн проти 405,75 млн дол. США минулого тижня.
Всього з початку 2023 року регулятор продав на міжбанку 16,207 млрд дол. США та купив 195,22 млн дол. США.
Як повідомлялося, за 2022 рік Нацбанк продав на міжбанку 26,38 млрд дол. і 1,789 млрд євро, а також купив 3,27 млрд дол. та 110,97 млн євро.