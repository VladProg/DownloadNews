У вівторок директор МАГАТЕ Рафаель Маріано Гроссі розповів про нещодавно зафіксовані експертами агентства вибухи поблизу Запорізької АЕС.

Як передає Укрінформ, про це повідомляється у новому звіті на сайті агентства.
МАГАТЕ звітувало про зафіксований 14 серпня сильний вибух та постріл 16 серпня. Також повідомляється про ще один вибух поблизу майданчика ЗАЕС у неділю, 20 серпня, про п’ять вибухів 21 серпня, які були чутно на відстані від станції, та ще п’ять 21 серпня.
У результаті чергових проведених обходів станції команда МАГАТЕ не виявила вибухових речовин і підтвердила, що міни, про які повідомлялося раніше, залишаються на тому ж місці. Експерти очікують на отримання доступу до дахів 1, 2, 5 і 6 для проведення інспекцій найближчими днями.
Рівень ставка-охолоджувача на ЗАЕС продовжує знижуватися на 1 сантиметр на день, тоді як вода з Запорізької ТЕС регулярно туди надходить для компенсації використаної або випаруваної води, йдеться у звіті.
Також в агентстві зазначили, що викидів радіоактивних речовин у навколишнє середовище внаслідок витоку води на парогенераторі 4 блоку ЗАЕС, через що його було переведено із режиму гарячої зупинки на режим холодної, не було.
Нагадаємо: Гроссі запевнив, що команда експертів уважно стежитиме за процесом переходу 4-го блоку ЗАЕС в режим «холодного зупину» та 6-го блоку в режим «гарячого зупину».
Переведення 4-го блоку в режим «холодного зупину», спричинене витоком води на одному з парогенераторів, розпочалося у четвер, 10 серпня.