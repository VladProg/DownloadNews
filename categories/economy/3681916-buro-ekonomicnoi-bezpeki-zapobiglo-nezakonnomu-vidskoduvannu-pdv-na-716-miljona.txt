Бюро економічної безпеки не допустило незаконне відшкодування ПДВ одній із компаній у Харківській області,на загальну суму у 71,6 млн грн.




Як передає Укрінформ, про це повідомляє пресслужба БЕБ.
"Аналітики Бюро економічної безпеки України не допустили незаконне відшкодування ПДВ одній з компаній в Харківській області. Службові особи внесли неправдиві відомості до офіційних документів про нібито наявні залишки товарів у складських приміщеннях. Вони штучно створили та подали заявки на повернення бюджетного відшкодування ПДВ на загальну суму 71,6 млн грн", - йдеться в повідомленні.
Зазначається, що проведеними заходами встановлена відсутність згаданих товарних залишків, які реалізовані без відображення в податковій і фінансовій звітностях та фактично відсутні на складах.
За згаданими фактами з метою мінімізації та усунення загроз економічній безпеці України від діяльності згаданого підприємства детективи направили до Державної податкової служби рекомендацію щодо проведення перевірки з питань достовірності нарахування сум бюджетного відшкодування ПДВ.
За результатами проведеної позапланової перевірки контролюючим органом відмовили в бюджетному відшкодуванні товариству, про що складений відповідний акт.
Як повідомляв Укрінформ, Бюро економічної безпеки на Волині запобігло перерахуванню 62 млн грн державних коштів підприємству, пов'язаному з росією.