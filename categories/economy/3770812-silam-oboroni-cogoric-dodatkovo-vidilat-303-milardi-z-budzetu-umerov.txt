Верховна Рада України підтримала в другому читанні та в цілому зміни до закону «Про державний бюджет», виділивши додатково на 2023 рік 303 млрд грн на потреби Сил безпеки та оборони.

Як передає Укрінформ, про це в Фейсбуці повідомив міністр оборони України Рустем Умєров.
«Додаткові 303 млрд грн на Сили оборони в 2023. Верховна Рада підтримала в другому читанні та в цілому зміни в закон про державний бюджет. Грошове забезпечення та інші додаткові виплати військовослужбовцям до кінця року будуть виплачені вчасно та в повному обсязі», - повідомив міністр.
Як повідомляв Укрінформ, Верховна Рада у другому читанні ухвалила зміни до Державного бюджету України на 2023 рік, які збільшують видатки бюджету на 322,6 млрд грн.