Європарламент проголосував за збільшення передбаченої бюджетом ЄС фінансової допомоги Україні.

Як повідомляє кореспондент Укрінформу, про це йдеться у резолюції про пропозиції щодо бюджету Європейського Союзу на 2023-ій рік, заявили у пресслужбі Європейського парламенту.

“853-ма мільйонами євро, доданими до проєкту бюджету, внесеного Єврокомісією, депутати збільшили фінансування ініціатив з підтримки молодих біженців за допомогою Erasmus+ та Європейського корпусу солідарності, а також механізмів допомогти українським науковцям”, - зазначили у пресслужбі.

250 млн євро із зазначеної суми пропонується направити на гуманітарну допомогу й ще 100 млн передати Фонду притулку, міграції та інтеграції. Ще 162 млн євро депутати хочуть направити до бюджету Інструменту сусідства, розвитку та міжнародного співробітництва із південними та східними сусідами ЄС й 80 млн євро - на фінансування роботи Європейського оборонного фонду й військової мобільності.

Через внесені депутатами правки, Рада Євросоюзу має знову розглянути проєкт бюджету на 2023 рік й узгодити його із Європарламентом.
Як повідомляв Укрінформ, депутати Європарламенту закликають Єврокомісію і Раду ЄС вжити заходів для подолання цінової кризи, що стала наслідком повномасштабної війни рф проти України.