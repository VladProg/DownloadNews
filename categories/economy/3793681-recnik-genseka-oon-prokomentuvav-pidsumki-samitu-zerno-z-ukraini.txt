Морський коридор для експорту зерна, організований Україною, позитивно впливає на світові ринки, але вони потребують не лише збільшення обсягів постачань, а й стабільності.

Про це заявив речник генсека ООН Стефан Дюжаррік, коментуючи на прохання Укрінформу підсумки саміту «Зерно з України».
«Наша мета зрозуміла, її висловлював і генеральний секретар, - що більше зерна і добрив швидко та вільно надходитиме на ринок, то краще для світу в цілому», - сказав Дюжаррік.
«Ми знаємо, - додав він, - що є експортний маршрут через Чорне море, який організували українці, і це допомагає. Але, думаю, світовим ринкам потрібні не тільки більші обсяги, а й стабільність».
Як повідомляв Укрінформ, у Києві, 25 листопада відбувся другий саміт української гуманітарної ініціативи Grain from Ukraine («Зерно з України»») під егідою Володимира Зеленського.
За результатами саміту було ухвалено спільну заяву, яку підтримали 23 країни.
Від Організації Об’єднаних Націй у роботі форуму брала участь генсек конференції ООН з торгівлі та розвитку Ребека Грінспен