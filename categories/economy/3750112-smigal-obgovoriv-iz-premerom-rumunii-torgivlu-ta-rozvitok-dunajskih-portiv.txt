Обсяги двосторонньої торгівлі між Україною та Румунією нині посідають третє місце серед країн Європи.

Про це Прем'єр-міністр Денис Шмигаль написав у Телеграмі за результатами зустрічі з румунським колегою Марчелом Чолаку, передає Укрінформ.

«За обсягами двосторонньої торгівлі Румунія для України тепер посідає третє місце серед країн Європи. У Бухаресті обговорили з прем’єром Марчелом Чолаку, як нам розвинути торговий потенціал, який є вигідним для обох наших країн», - зазначив Шмигаль.
Він підкреслив, що особлива увага прикута до розвитку Дунайських портів та чорноморських торговельних шляхів. Прем’єр-міністри висловили сподівання, що експертні консультації та спільна робота дозволить відмовитися від обмежувальних заходів щодо експорту українського зерна після 15 вересня.




«Це важливо для нашої економіки та світової продовольчої безпеки», - додав глава уряду.
Як повідомляв Укрінформ, Прем'єр-міністр України Денис Шмигаль18 серпня відвідав Бухарест із офіційним візитом, де зустрівся зі своїм колегою Марчелом Чолаку. Сторони обговорили низку важливих питань.
Прем'єр-міністр Денис Шмигаль заявив що нині дуже важливо залучити Румунію та румунський бізнес як партнера у відновленні України.
Фото: Денис Шмигаль, Facebook