Сільгосптоваровиробники всіх областей України проводять сівбу озимих зернових культур, яких станом на 3 жовтня посіяно понад 1,2 млн га, або 26% до прогнозу.

Як передає Укрінформ, про це повідомляє пресслужба Міністерства аграрної політики та продовольства України.
Зазначається, що пшениці посіяно 1,1 млн га (27% від прогнозованих площ), ячменю - 96 тис. га (14%) та жита - 35 тис. га (41%).
За попередній тиждень посіяно 516 тис. га озимих на зерно.
Найбільше озимих зернових культур посіяли аграрії Тернопільщини – 32 тис. га, або 41% до прогнозу.
Сільгосптоваровиробники всіх областей України завершили сівбу озимого ріпаку, якого посіяно 989 тис. га. Зокрема, за попередній тиждень було посіяно 28 тис. га озимого ріпаку.
Як повідомляв Укрінформ, у Мінагрополітики очікують, що за песимістичним прогнозом, аграрії цього року скоротять обсяги посівів озимих пшениці, жита та ячменю на 20%, але посіви озимого ріпаку залишаться на рівні минулого року.