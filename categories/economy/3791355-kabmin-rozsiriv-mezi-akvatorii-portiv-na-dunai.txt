Кабінет Міністрів на засіданні 24 листопада ухвалив рішення розширити межі акваторії морських портів Ізмаїл, Рені та Усть-Дунайськ.

Як передає Укрінформ, про це повідомив постійний представник Кабміну у Верховній Раді Тарас Мельничук у Телеграмі.
“Внесено зміни у додатки до постанов КМУ від 07.10.2009 №1208 «Про межі акваторії морського порту Ізмаїл», від 07.10.2009 №1234 «Про межі акваторії морського порту Рені» та від 07.10.2009 №1274 «Про межі акваторії морського порту Усть-Дунайськ» з метою розширення меж акваторій відповідних морських портів для забезпечення їх стабільного функціонування в умовах воєнного стану”, - йдеться у повідомленні.
Як повідомляв Укрінформ, українські порти Дунайського кластера (Рені, Ізмаїл та Усть-Дунайськ) у січні-жовтні 2023 року збільшили обробку вантажів порівняно з аналогічним періодом минулого року в 2,2 раза - до 27,6 млн тонн.
Фото: Getty Image