Увечері, 15 травня, окупанти вчергове обстріляли одну з теплоелектростанцій ДТЕК Енерго.

Як передає Укрінформ, про це повідомляє ДТЕК у Телеграмі.
«Ввечері, 15 травня, внаслідок обстрілів знову постраждала одна з теплоелектростанцій ДТЕК Енерго. На щастя, обійшлося без постраждалих. Внаслідок атаки пошкоджено обладнання ТЕС», – йдеться у повідомленні.
Зазначається, що після припинення обстрілів енергетики розпочали ліквідацію їх наслідків. Зокрема, це вже третя атака на генеруючі підприємства компанії з початку травня.
Як повідомлялося, усього з вересня минулого року теплоелектростанції ДТЕК Енерго були атаковані 33 рази.