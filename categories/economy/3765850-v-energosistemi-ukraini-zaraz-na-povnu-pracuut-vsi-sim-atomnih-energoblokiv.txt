НАЕК «Енергоатом» вивело всі сім енергоблоків АЕС на повну потужність

Як передає Укрінформ, про це повідомляє НАЕК "Енергоатом".
"25 вересня 2023 року ДП «НАЕК «Енергоатом» вивело на максимальну потужність, яка раніше була обмежена умовами роботи ринку, всі 7 працюючих на даний час атомних енергоблоків, додавши 300 МВт потужності вітчизняній енергосистемі", - йдеться у повідомленні.
Зазначається, що загальна потужність атомної генерації наразі становить 6400 МВт.
Крім того, атомники ведуть пускові операції на ще одному енергоблоку, який незабаром також буде включений у роботу.
Як повідомлялося, НАЕК "Енергоатом" сплатила ДП "Гарантований покупець" всі 100% прогнозної вартості послуги із забезпечення доступності електроенергії у вересні.