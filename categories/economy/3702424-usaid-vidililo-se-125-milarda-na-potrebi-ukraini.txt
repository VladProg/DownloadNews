Агентство США з міжнародного розвитку (USAID) через Світовий банк виділило Україні ще 1,25 млрд доларів на потреби у сфері охорони здоров’я, освіти, рятувальних служб.

Про це повідомила посол США в Україні Бріджит Брінк у Твіттері, передає Укрінформ.
«Більше підтримки, яка справді допомагає. Пишаюся тим, що USAID через Світовий банк виділило ще $1,25 мільярда на фінансування охорони здоров’я, освіти, рятувальних служб тощо для українського народу, який зазнає щоденних нападів російських військ», - написала посол.
Як повідомляв Укрінформ, ТОВ «Оператор ГТС України» через USAID Проєкт енергетичної безпеки отримало дрони для моніторингу газової інфраструктури.