У 2022/2023 маркетинговому році, з 1 липня 2022 року по 21 квітня 2023 року, Україна експортувала 40,557 млн т зернових та зернобобових культур.

Як передає Укрінформ, про це повідомляє пресслужба Міністерства аграрної політики та продовольства.
У поточному маркетинговому році, станом на 21 квітня експорт з України становив 40,557 млн т зернових та зернобобових (з продуктами їх переробки) та борошна, із них: 13,904 млн т пшениці, 2,424 млн т ячменю, 17,8 тис. т жита та 23,905 млн т кукурудзи. Для порівняння, з липня 2021 року по 22 квітня 2022 року Україна експортувала 45, 475 млн т зернових та зернобобових.
В квітні 2023 року з України було експортовано 2,581 млн т зернових та зернобобових (за перші 22 дні квітня торік – 529 тис. т), зокрема 906 тис. т пшениці, 148 тис т ячменю та 1,523 млн т кукурудзи. У квітні цього року та у квітні минулого року Україна не здійснювала експорт жита.
Зазначається, що у 2022/2023 МР Україна вже експортувала 124,8 тис. т борошна (у 2021/2022 МР - 69,0 тис. т).
Як повідомлялося, у березні 2023 року Україна експортувала 7,8 млн т продукції агропромислового комплексу, що на 12% більше, ніж у лютому цього року.
Фото: ОПЗ