6 жовтня об 11:00 відбудеться пресконференція на тему: "Як конвертувати підтримку світової академічної спільноти у масштабний освітній проєкт для українського бізнесу?".

Організатори: Медіацентр Україна — Укрінформ.
Спікери:

Крістіан Кетелс - професор Гарвардської школи бізнесу в Інституті стратегії та конкурентоспроможності Майкла Портера;
Ірина Тихомирова - президент Бізнес-школи МІМ.

Питання до обговорення:

Як провідні мислителі світу можуть допомогти Україні долати виклики війни та напрацьовувати рішення для повоєнного майбутнього?
Чим досвід відновлення інших країн може бути корисним для українського контексту?
Як конвертувати підтримку світової академічної спільноти у масштабний освітній проєкт для українського бізнесу?

Чому це цікаво?
Міжнародний освітній форум Facing the Future. ReinforceUA став логічним продовженням проєкту Reinforce.UA від Бізнес-школи МІМ, в рамках якого протягом першого року повномасштабного вторгнення світові мислителі сучасності, у тому числі ті, які входять до рейтингу Thinkers50, безоплатно ділилися своїми знаннями з українською спільнотою. Результатом стали майже пів сотні лекцій про лідерство, інновації, участь бізнесу у зростанні людського добробуту, маркетинг, економіку та глобальні тенденції, притаманні діловому світу. Всі вони доступні для вільного перегляду українською та англійською мовою.
На пресконференції буде презентовано книгу ReinforceUA, де зібрані лекції з однойменного проєкту. Також йтиметься про глобальну співпрацю бізнес-шкіл в освітній сфері. А ще про те, як кризу можна перетворити на простір можливостей.
Формат заходу – офлайн (Зала 1).
Дивіться на YouTube-каналі Укрінформу, а також YouTube-каналі Ukraine Media Center Ukrinform, та на фейсбук-сторінці Ukraine Media Center Ukrinform.