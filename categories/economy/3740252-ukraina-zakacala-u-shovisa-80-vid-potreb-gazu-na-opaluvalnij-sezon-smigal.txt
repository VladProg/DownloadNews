Україна наразі вже закачала у сховища 11,7 млрд куб. м газу та накопичила 1,5 млн тонн вугілля.

Про це повідомив Прем’єр-міністр Денис Шмигаль на засіданні уряду у вівторок, передає Укрінформ.
«Готуємо до зими й теплоенергетику. Ремонти ТЕЦ, котелень, теплових електростанцій відбуваються в плановому режимі. 11,7 млрд куб. м газу вже закачано в українські газосховища. Це майже 80% від потреби. На складах маємо в наявності 1,5 млн тонн вугілля, плануємо вийти на показник 1,8 млн тонн», - зазначив прем'єр.
Водночас Шмигаль закликав відповідальних за підготовку до зими – Міністерство відновлення, Міністерство енергетики, «Укренерго», «Нафтогаз» – до максимальної концентрації зусиль та до мобілізації ресурсів.
Як повідомлялося, голова правління НАК «Нафтогаз України» Олексій Чернишов заявляв, що Україна зможе пройти опалювальний сезон 2023-2024 без імпорту газу.