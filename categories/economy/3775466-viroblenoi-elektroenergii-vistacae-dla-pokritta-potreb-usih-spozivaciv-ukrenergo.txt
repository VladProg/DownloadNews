Українські електростанції виробляють достатньо електроенергії, щоб забезпечити потреби побутових та юридичних споживачів.

Як передає Укрінформ, про це повідомляє НЕК "Укренерго" у Фейсбуці.
"Електроенергії, виробленої українськими електростанціями, достатньо для забезпечення потреб всіх побутових та юридичних споживачів. «Укренерго» не бачить підстав для обмежень в енергосистемі, якщо не буде нових обстрілів. Ліміти споживання не запроваджувались", - йдеться у повідомленні.
У разі відсутності світла компанія радить споживачам звернутися до обленерго для з'ясування причини відключення.
Зазначається, що у середу імпорт електроенергії здійснюється з Молдови загальним обсягом 195 МВт-год. Експорт здійснюється до Словаччини та Молдови в нічні та денні години (період активної роботи сонячних електростанцій) із загальним обсягом 4 131 МВт-год.
Як повідомлялося, НЕК "Укренерго" включило у роботу нове обладнання на одній із підстанцій, що дозволить підвищити надійність енергопостачання майже 500 тис. споживачів.