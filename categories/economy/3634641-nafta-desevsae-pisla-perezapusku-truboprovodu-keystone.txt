Ціни на нафту в четвер, 15 грудня, знижуються майже на 1% після повідомлення про перезапуск частини трубопроводу Keystone Pipeline System.

Як передає Укрінформ, про це повідомляє enkorr.
Ціна лютневих ф'ючерсів на нафту марки Brent знижується на 0,73% - до 82,1 долара за барель, січневих ф'ючерсів на WTI — на 0,89%, до 76,59 долара.
Ціни на нафту знижуються після повідомлення TC Energy про перезапуск частини трубопроводу Keystone Pipeline System, що дозволило частково відновити постачання основним трубопроводом. Раніше вартість нафти зростала протягом трьох днів на побоюваннях про можливу нестачу сировини, спричинені зупинкою прокачування через витік на Keystone.
Аналітик IG Йеап Джун Ронг (Yeap Jun Rong) вважає, що перезапуск «може допомогти послабити побоювання з приводу пропозиції та викликати деяку волатильність у найближчій перспективі».
Експерт додав, що довгострокові перспективи, як і раніше, залежать від «глобальної економічної активності, в якій спостерігається деяке протистояння між «яструбиною» політикою ФРС та відкриттям Китаю».