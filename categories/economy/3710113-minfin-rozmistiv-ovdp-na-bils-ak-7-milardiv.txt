Міністерство фінансів 16 травня 2023 року на аукціоні з розміщення облігацій внутрішньої державної позики (ОВДП) залучило до державного бюджету 7,026 млрд гривень в еквіваленті.

Як передає Укрінформ, про це повідомляє пресслужба міністерства у Фейсбуці.
"Сьогодні Міністерство фінансів України розмістило військові облігації на суму більш як 7 млрд грн", - йдеться в повідомленні.
Міністерство фінансів запропонувало інвесторам гривневі ОВДП: 191 млн грн під 18,5% з погашенням через 1 рік; 2,009 млрд грн під 19,71% з погашенням через 2,4 року.
Також було запропоновано ОВДП в євро на 121 млн євро під 3,22% з погашенням через рік.
Як повідомляв Укрінформ, від початку повномасштабної війни від продажу облігацій внутрішньої державної позики (ОВДП) на аукціонах уряд залучив майже 429 млрд грн в еквіваленті.
У зв’язку з російською агресією український уряд ухвалив рішення про поетапний випуск військових облігацій в обсязі до 400 млрд грн. Мінфін проводить аукціони з продажу ОВДП щовівторка, починаючи з 1 березня.