Енергоатом, Міжнародне агентство з атомної енергії міністерство Європи та закордонних справ Франції уклали тристоронню угоду про співпрацю.

Як передає Укрінформ, про це повідомляє Енергоатом у Телеграмі.
«Для Енергоатома співпраця з урядом Франції є важливою і знаковою, оскільки допоможе компанії укомплектувати обладнання, вкрай важливе для безпеки АЕС», – зауважив віцепрезидент Енергоатома Хартмут Якоб.

Зазначається, що документ передбачає надання Францією допомоги Енергоатому в закупівлі через МАГАТЕ запасних частин для дизель-генераторів.
Як повідомлялося, у квітні ДП «НАЕК «Енергоатом» підписало з канадською компанією САМЕСО угоду, яка була останнім необхідним етапом для реалізації програми використання українського урану при виробництві ядерного палива для АЕС України.