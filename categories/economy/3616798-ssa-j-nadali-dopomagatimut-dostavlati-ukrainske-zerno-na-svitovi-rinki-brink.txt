Сполучені Штати продовжать надавати необхідну допомогу у доставці українського зерна на світові ринки в межах Чорноморської «зернової ініціативи».

Про це написала посол США в Україні Бріджит Брінк у Твіттері, передає Укрінформ.
«Продовження Чорноморської зернової ініціативи сприятиме зниженню цін і гарантуватиме, що вкрай необхідне українське продовольство зможе нагодувати світ. Ми продовжуватимемо надавати допомогу у доставці українського зерна на світові ринки, особливо в країни з гострою проблемою продовольчої безпеки», - зазначила дипломат.
Як повідомляв Укрінформ, у Стамбулі 17 листопада Україна, Організація Об‘єднаних Націй і Туреччина домовились про продовження "зернової ініціативи" ще на 120 днів.
Від початку роботи зернової ініціативи 1 серпня по 17 листопада Україна експортувала понад 11 млн т агропродукції до 38 країн.