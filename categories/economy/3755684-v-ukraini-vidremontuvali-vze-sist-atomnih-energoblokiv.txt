НАЕК "Енергоатом" під час цьогорічної літньої ремонтної кампанії відремонтував 6 атомних енергоблоків. Ще три енергоблоки перебувають у ремонті.

Як передає Укрінформ, про це повідомляє пресслужба компанії у Телеграмі.
"Вже шість атомних енергоблоків, п'ять із яких – «тисячники», вже підключені до енергомережі після планових ремонтів. Ремонт іще трьох триває і буде завершений найближчим часом", - йдеться у повідомленні.
Зазначається, що цьогорічна ремонтна кампанія є наймасштабнішою в історії України, й українські атомники впевнено демонструють у ній свої професійність і незламність.
Як повідомлялося, 31 серпня, на 5 днів раніше запланованого терміну, з ремонту виведений енергоблок потужністю 1000 МВт однієї з АЕС.