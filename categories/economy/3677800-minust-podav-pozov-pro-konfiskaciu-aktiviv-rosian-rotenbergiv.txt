Міністерство юстиції України подало позов про застосування санкції у виді стягнення активів у дохід держави Україна до Ігоря Ротенберга, Аркадія Ротенберга, Олександра Скоробогатька та Олександра Пономаренка.

Як передає Укрінформ, про це йдеться на сторінці Мін’юсту у Фейсбуці.
“Міністерство юстиції України подало позов про застосування санкції у виді стягнення активів у дохід держави Україна до: Ротенберга Ігоря Аркадійовича; Ротенберга Аркадія Романовича; Скоробогатька Олександра Івановича; Пономаренка Олександра Анатолійовича”, - йдеться в повідомленні.
Зазначається, що Мін'юст у поданій до Вищого антикорупційного суду позовній заяві просить застосувати санкцію у виді стягнення в дохід держави активів вищезазначених осіб та стягнути 100% частки статутного капіталу Товариства з обмеженою відповідальністю «Авангард-Віларті», а також - 66,65% частки статутного капіталу Товариства з обмеженою відповідальністю «Інвестиційний Союз «ЛИБІДЬ».
Як повідомлялося, 16 лютого 2023 року ВАКС стягнув у дохід держави активи російського олігарха Олега Дерипаски.