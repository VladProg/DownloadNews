Антикорупційний та економічний ефект від цифровізації за два роки перевищив 16 мільярдів гривень.

Про це сказав Прем'єр-міністр Денис Шмигаль на засіданні Кабміну, передає Укрінформ.
"Ми створили та запустили дієву антикорупційну вертикаль. Цифровізація усуває людський фактор і наближає державні послуги до людини на відстань одного кліку. За два роки її антикорупційний та економічний ефект склав понад 16 млрд грн", - сказав глава уряду.
Він підкреслив, що завдяки дерегуляції знімаються бюрократичні бар'єри. Зокрема, переглянуто тисячі дозволів, ліцензій та довідок, частина з яких "буде повністю скасована, частина - спрощена, частина - переведена в цифру", заявив Прем'єр-міністр.
Як повідомляв Укрінформ, Кабінет міністрів на сьогоднішньому засіданні ухвалив три антикорупційні рішення.