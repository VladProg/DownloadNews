Україна та Молдова підписали Протокол щодо спільного контролю на кордоні в пункті пропуску для залізниці «Кучурган – Новосавицька».

Про це Президент України Володимир Зеленський повідомив у вечірньому відеозверненні, передає Укрінформ.

Джерело: ОП
«Сьогодні з Молдовою підписано Протокол щодо спільного контролю на кордоні в пункті пропуску для залізниці «Кучурган – Новосавицька», - поінформував він.
Глава Української держави наголосив, що це є ще одним маршрутом для українського експорту.
«Додатковий транспортний коридор, який точно посилить увесь наш регіон. Дякую вам, Молдово!», - наголосив Зеленський.
Як повідомляв Укрінформ, Україна і Молдова здійснюватимуть спільний контроль у залізничному пункті пропуску «Новосавицька-Кучурган» на українській території.