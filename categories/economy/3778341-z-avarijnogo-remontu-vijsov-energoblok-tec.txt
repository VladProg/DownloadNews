Енергоблок теплоелектроцентралі, який 24 жовтня вийшов в аварійний ремонт, знову повернувся в роботу.

Як передає Укрінформ, про це повідомляє НЕК "Укренерго" у Фейсбуці.

"Повернувся в роботу блок на теплоелектроцентралі, який був виведений в аварійний ремонт вчора. Електроенергії, виробленої українськими електростанціями, достатньо для забезпечення потреб всіх побутових та юридичних споживачів", - йдеться у повідомленні.
Зазначається, що у середу імпорт електроенергії запланований зі Словаччини та Молдови загальним обсягом 501 МВт-год. Експорт здійснюється до Словаччини та Молдови у нічні та денні години із загальним обсягом 2 878 МВт-год.
Як повідомлялося, 24 жовтня в аварійний ремонт вивели один енергоблок на теплоелектростанції та один енергоблок на теплоелектроцентралі.
Фото ілюстративне