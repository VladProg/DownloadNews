Президент України Володимир Зеленський своїм указом запровадив черговий пакет санкцій, що запроваджує обмежувальні заходи на власність російських компаній та власність пов'язаних з ними українських економічних субʼєктів. Санкції введено і щодо компаній, пов'язаних з Медведчуком.

Як передає Укрінформ, про це Президент повідомив в Телеграмі.
«Ще один санкційний пакет на сьогодні. Своїм указом наклав обмежувальні заходи на власність російських компаній в Україні та на власність пов'язаних з ними українських економічних субʼєктів. Під їхнім контролем іноді були навіть об'єкти критичної інфраструктури та ключові стратегічні підприємства. Сьогодні долаємо ці ризики. Санкції також запроваджено щодо компаній, пов'язаних з Медведчуком та іншими підсанкційними особами, засновників, керівників, бенефіціарів проросійських компаній, що володіють значними активами на території України», - повідомив Глава держави.
Як повідомляв Укрінформ, сьогодні Президент України запровадив п’ять санкційних пакетів, які заблокують російський вплив на політичні та економічні процеси в Україні.