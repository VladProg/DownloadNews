Станом на ранок суботи, 13 травня, енергосистема України працює стабільно.

Як передає Укрінформ, про це повідомляє НЕК “Укренерго” в Телеграмі.
“Ранкова масована атака дронів не завдала пошкоджень об’єктам енергетичної інфраструктури. Дякуємо Силам оборони за професійну роботу”, - підкреслили в компанії.
Як додали в Укренерго, на жаль, росіяни продовжують активно обстрілювати прифронтові райони. Є пошкодження енергооб’єктів на Донеччині.
Як повідомляв Укрінформ, з опівночі 13 травня Сили оборони України знищили 17 ворожих ударних БпЛА іранського виробництва Shahed-136/131.