В Офісі Президента вітають рішення ЄС запровадити санкції проти більш ніж 90 компаній, які допомагали Росії обходити запроваджені обмеження.

Про це повідомив керівник Офісу Президента Андрій Єрмак у Телеграмі, передає Укрінформ.
«Рішення ЄС запровадити санкції проти більш ніж 90 неросійських компаній, які допомагали РФ обходити санкції, можна тільки вітати», - написав він.
Єрмак зауважив, що спроби ворога обходити санкції будуть завжди, «але покарання за допомогу їм у цьому має бути жорстким».
Як повідомляв Укрінформ, уряди США та Японії запровадили нові санкції проти сотень осіб та організацій, пов'язаних з війною Росії проти України, оскільки "Група семи" підтвердила свою рішучість посилити відповідальність РФ за вторгнення в Україну.
Фото: Shutterstock