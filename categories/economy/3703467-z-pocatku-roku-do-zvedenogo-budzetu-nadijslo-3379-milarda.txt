Надходження (сальдо) до зведеного бюджету по платежах, що контролюються Державною податковою службою України, у січні – квітні 2023 року становили 337,9 млрд грн.

Як передає Укрінформ, про це повідомляє пресслужба Державної податкової служби.
Зазначається, що у січні – квітні 2023 року до державного бюджету надійшло 200,6 млрд грн, до місцевих бюджетів – 137,3 млрд грн.
У квітні 2023 року надходження (сальдо) до зведеного бюджету по платежах, що контролюються ДПС, становили 84,7 млрд грн. До державного бюджету надійшло 48,4 млрд грн, до місцевих бюджетів – 36,3 млрд грн.
Надходження (сальдо) до загального фонду державного бюджету за звітний період становили 198 млрд грн. Показники розпису Міністерства фінансів України за доходами загального фонду державного бюджету виконано на 100,6%, додатково до бюджету надійшло 1,3 млрд грн. При цьому на рахунки платників відшкодовано 51,8 млрд грн ПДВ.
Надходження (сальдо) до загального фонду державного бюджету у квітні 2023 року становили 47,6 млрд грн. Показники розпису Міністерства фінансів України за доходами загального фонду державного бюджету виконано на 106,9%, додатково до бюджету надійшло 3,1 млрд грн. Платникам на рахунки відшкодовано 11,4 млрд грн ПДВ.
Як повідомлялося, у січні – березні 2023 року надходження (сальдо) до зведеного бюджету по платежах, що контролюються ДПС, становили 253,2 млрд грн.