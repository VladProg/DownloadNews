«Сенс Банк», який належав російським олігархам, тепер контролюється нашою державою та працюватиме в звичайному режимі.

Як передає Укрінформ, про це у вечірньому відеозверненні заявив Президент України Володимир Зеленський.
«Сьогодні завершилась процедура щодо одного із системних банків, який належав російським олігархам. Тепер у ньому державний менеджмент, гарантовані і права вкладників, і стабільність банківського сектору. Надалі цей банк працюватиме в звичайному режимі», - наголосив Зеленський.
Він подякував команді Нацбанку, Уряду та Фонду гарантування вкладів за швидкі ефективні кроки в рамках законної процедури.
«Ще один актив російських олігархів, які досі продовжують працювати в рамках існуючої системи, контролюються нашою державою», – підсував Зеленський.
Як повідомляв Укрінформ, Міністерство фінансів України та Фонд гарантування вкладів фізичних осіб 22 липня 2023 року уклали договір купівлі-продажу 100% акцій системно важливого АКЦІОНЕРНОГО ТОВАРИСТВА «СЕНС БАНК», згідно з яким Банк переходить у власність держави.
Тимчасову адміністрацію в "Сенс Банку" очолила начальник управління раннього реагування департаменту дистанційного та інспекційного моніторингу діяльності банків ФГВФО Вікторія Степанець.