В Україні триває зниження роздрібних цін на пальне, 19-20 червня окремі мережі знизили його вартість ще на 0,5-2 грн/л.

Як передає Укрінформ, про це повідомляє enkorr.
Зазначається, що на 2 грн/л пальне здешевшало у мережі Укрнафти. Бензин А-95 на її станціях тепер коштує 40,99 грн/л, А-95+ — 42,99 грн/л, ДП — 39,99 грн/л.
На 2 грн/л пальне також здешевшало на станціях VostokGaz, мережа «Маркет» знизила ціни на 1-15 грн/л, «БРСМ-Нафта» — на 0,05-0,68 грн/л.
Разом з цим є мережі, які почали готуватися до повернення довоєнних акцизів. Так, ціни підняли на 0,5-2 грн/л Prime і VST.
Як повідомлялося, російський уряд розглядає заборону експорту бензину, щоб запобігти внутрішньому дефіциту палива та зростанню цін після рішення про скорочення субсидій для НПЗ.
Фото: АА