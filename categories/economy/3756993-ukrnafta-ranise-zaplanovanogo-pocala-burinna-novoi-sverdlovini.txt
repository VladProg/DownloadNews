Укрнафта на 17 днів раніше розпочала буріння ще однієї нової свердловини №150 Великобубнівського родовища на Сумщині.

Про це повідомляє пресслужа Укрнафти, передає Укрінформ.
"Роботи проводяться за допомогою власного бурового верстату компанії. Проєктна глибина горизонтальної свердловини — більше 2700 метрів", - йдеться у повідомленні.
За словами директора ПАТ «Укрнафта» Сергія Корецького, у 2023 році компанія інвестує 1,5 млрд грн у будівництво нових свердловин.
"У 2023 закладаємо 9, на 2024 плануємо 30 свердловин», - повідомив очільник нафтовидобувної компанії.
"Укрнафта" також вперше за всю історію країни проведе 3D-сейсміку в гірській місцевості за допомогою безпровідних технологій. Отримані знання про родовища дадуть змогу бурити нові свердловини у майбутньому.
Як повідомлялось, "Укрнафта" оголосила тендер на закупівлю польових 3D сейсморозвідувальних робіт за бездротовою (wireless seismic) технологією для дослідження північно-східної частини Добромиль-Стрільбицької площі. Цей проєкт передбачає застосування сучасної високотехнологічної 3D сейсморозвідки із використанням бездротової системи реєстрації даних для детального вивчення глибокозалягаючих відкладів складної будови у важкодоступних поверхневих умовах українських Карпат.
Фото: Укрнафта