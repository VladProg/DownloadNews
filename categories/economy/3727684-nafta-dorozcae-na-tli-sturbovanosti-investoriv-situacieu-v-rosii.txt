Ціни на нафту еталонних марок підвищуються під час торгів у понеділок, 26 червня, після зниження за підсумками минулого тижня.

Як передає Укрінформ, про це повідомляє enkorr.
Ціна серпневих ф'ючерсів на сорт Brent на лондонській біржі ICE Futures становить $74,04 за барель, що на $0,19 (0,3%) вище за показник на закриття попередньої сесії. У п'ятницю ці контракти здешевшали на $0,29 (0,4%) – до $73,85 за барель.
Котирування ф'ючерсів на нафту WTI на серпень на електронних торгах Нью-Йоркської товарної біржі (NYMEX) зросли на $0,12 (0,2%) і досягли $69,28 за барель. За підсумками попередньої сесії, вони опустилися на $0,35 (0,5%) – до $69,16 за барель.
Загалом за минулий тиждень ціна на Brent упала на 3,6%, WTI – на 3,9%.
Ситуація в росії викликала нетривалий стрибок котирувань на 1,3% через стурбованість інвесторів тим, чи це може негативно вплинути на світові постачання. Однак потім темпи зростання стали помірнішими, повідомляє CNN.