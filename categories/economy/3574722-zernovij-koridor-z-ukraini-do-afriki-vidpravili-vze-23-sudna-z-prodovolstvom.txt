Від початку дії угоди про "зернові коридори" з України до країн Африки вже відправлено 23 судна з 640 тис. тонн продовольства.

Про це сказав перший заступник міністра аграрної політики та продовольства Тарас Висоцький під час пресконференції в Медіацентрі Україна — Укрінформ.
"Прикута увага в першу чергу до того, скільки відправляється до Африки, адже звідти багато важких новин стосовно голоду, де мільйони людей від нього страждають. Станом на сьогодні, за період існування "зернової ініціативи", туди направлені вже 23 судна з 640 тис. тонн продовольства", - розповів він.
Висоцький зазначив, що 100 тис. тонн продовольства було відправлено з України в рамках гуманітарної ініціативи ООН. За словами заступника міністра, ООН анонсувало закупівлю ще 190 тис. тонн продовольства.
Як повідомлялося, станом на 19 вересня з моменту виходу першого судна з українським продовольством експортовано 3,9 млн тонн агропродукції.
Загалом з українських портів вийшло 169 суден з агропродукцією, яка була направлена до країн Азії, Європи та Африки.