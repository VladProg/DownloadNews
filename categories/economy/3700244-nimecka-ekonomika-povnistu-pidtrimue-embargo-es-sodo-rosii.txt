Німецький бізнес підтримує політичні рішення щодо санкціонування росії через її напад на Україну.

Про це йдеться в позиційному документі щодо виконання санкцій ембарго ЄС-росія, підготовленому Федеральною асоціацією німецької промисловості (BDI), передає Укрінформ.
«Напад росії на Україну є зухвалим порушенням міжнародного права і з ним не можна миритися. Тому ми підтримуємо санкції», - зазначається у документі.
У ньому визнається, що, на жаль, їх правозастосування має свої обмеження, оскільки багато держав не застосовують санкції проти рф.
Німецька промисловість відкидає звинувачення на адресу своїх компанії щодо «необережного» поводження з ухиленням від санкцій і вимагає створити загальноєвропейський «чорний список», до якого мають бути включені компанії за межами ЄС, які обслуговують російські закупівлі.
Автори документу зазначають, що росія створила дедалі більш витончену систему, щоб уникнути торгових обмежень. Це можливо тому, що близько 60% світової економіки і 75% населення світу не застосовують санкції проти росії.
«Терміново потрібен центральний контрольний інструмент для забезпечення виконання санкцій», - підкреслив член виконавчої ради BDI Вольфганг Нідермарк.
Після початку повномасштабної агресії рф проти Україну санкції проти росії ввели ЄС, G7, низька держав, які не входять у ці дві організації.