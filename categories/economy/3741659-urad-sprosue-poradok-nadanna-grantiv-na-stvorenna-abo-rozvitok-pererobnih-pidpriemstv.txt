Кабінет Міністрів України вносить зміни в порядок надання грантів на створення або розвиток переробних підприємств.

Про це Прем'єр-міністр Денис Шмигаль сказав на засіданні уряду, передає Укрінформ.
«Це зміни, які передусім стосуються наших деокупованих територій. Ми хочемо, аби люди поверталися, створювали нові підприємства та робочі місця. Для цього запроваджуємо наступні зміни: держава буде давати грант у розмірі не 50%, а 80% від вартості проєкту для переробного підприємства на деокупованих або прифронтових територіях. 20% — це співфінансування від самого підприємця», - зазначив Шмигаль.
За його словами, водночас ухвалені зміни дозволять місцевій владі так само долучитися до співфінансування проєкту переробного підприємства, яке розташоване на території громади.
Як повідомлялося, Прем'єр-міністр неодноразово наголошував на тому, що допомога підприємництву залишається одним із ключових векторів роботи КМУ.