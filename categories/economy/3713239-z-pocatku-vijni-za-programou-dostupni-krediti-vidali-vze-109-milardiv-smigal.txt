У межах програми «Доступні кредити» за час повномасштабної війни було видано 109 млрд грн позик, з яких 1,5 млрд грн – за останній тиждень.

Про це Прем'єр-міністр України Денис Шмигаль сказав на засіданні уряду, передає Укрінформ.
«Зі свого боку активізуємо програми підтримки бізнесу. Пільгові кредити «5-7-9», безповоротні гранти єРобота, портфельні гарантії. У межах «5-7-9» за час великої війни було видано 109 млрд грн позик, з яких 1,5 млрд грн – за останній тиждень», - сказав Шмигаль.
За його словами, за програмою портфельних гарантій лише за квітень було видано позик на майже 4 млрд грн. Завдяки грантам єРобота вже створили більше як 4 тисячі нових бізнесів. Розширили перелік напрямів використання коштів мікрогрантів та започаткували програму грантів для ветеранів.
Прем’єр-міністр також додав те, що КМУ працює над покращенням логістики, бо це залишається одним із головних викликів для українського бізнесу. Проєкт єЧерга для вантажних автомобілів вже доводить свою ефективність. Майже 25 тисяч перетинів кордону завдяки цьому зрозумілому та прозорому інструменту.
Як повідомлялося, урядова програма “Доступні кредити 5-7-9%” стартувала 1 лютого 2020 року.