Ціни на нафту еталонних марок у понеділок, 2 жовтня, слабко зростають.

Як передає Укрінформ, про це повідомляє enkorr.
Грудневі ф'ючерси на Brent подорожчали на лондонській біржі ICE Futures на $0,12 (0,13%), до $92,32 за барель. У п'ятницю, 29 вересня, Brent здешевшала на $0,9 (1%), до $92,2 за барель.
Листопадові ф'ючерси на WTI дорожчали на Нью-Йоркській товарній біржі NYMEX на $0,14 (0,15%), до $90,93 за барель. За попередню сесію контракт здешевшав на $0,92 (1%), до $90,79 за барель.
Побоювання, пов'язані з потенційним браком пропозиції на ринку, підтримували вартість нафти у вересні. Багато аналітиків, як і раніше, впевнені, що ціни продовжать рухатися вгору, до позначки $100 за барель.
Brent здорожчала на 9,7% минулого місяця і на 27,3% за підсумками третього кварталу, WTI - відповідно на 8,6% і 28,5%.
«Імпульс до зростання цін, пов'язаний із побоюваннями дефіциту пропозиції на ринку, вичерпав себе на кінець минулого тижня. Зараз, ймовірно, буде фаза консолідації, доки не з'явиться нових ринкових драйверів, – вважає засновник Vanda Insights Вандана Харі.
Із 2 по 5 жовтня в Абу-Дабі відбудеться 27-ма міжнародна нафтогазова виставка і конференція ADIPEC 2023, під час якої можуть пролунати нові сигнали про те, на що чекати нафтовому ринку найближчим часом.