Агентство США з міжнародного розвитку (USAID) надає українським агропідприємствам 12 тисяч тонн добрив на осінню посівну кампанію.

Як повідомляє кореспондент Укрінформу, допомога у вигляді добрив на суму 5 млн доларів надана Міністерством закордонних справ Республіки Корея.
Мінеральні добрива надаватимуться 12 тисячам мікро-, малих та середніх агровиробників через Програму USAID з аграрного і сільського розвитку (АГРО). Кожен учасник програми зможе отримати 1 тонну нітроамофоски (NPK 16:16:16/15:15:15) для основного та припосівного внесення за допомогою Державного аграрного реєстру (ДАР).






Відкриття програми з роздачі добрив на осінню посівну “Добрива NPK від USAID АГРО” / Фото: Руслан Канюка, Укрінформ
















































“Війна, яку Росія оголосила агрокультурі, зачіпає всі аспекти індустрії, включно з добривами. У 2023 році ми були свідками зменшення кількості добрив на 60% через нестачу фінансування та доступу. Ось чому сьогоднішня подія у партнерстві з Республікою Корея та Україною є важливим кроком у вирішенні цієї проблеми”, – сказала посол Сполучених Штатів в Україні Бріджит Брінк.
Зі свого боку міністр аграрної політики та продовольства Микола Сольський подякував американській та корейським сторонам за координацію і допомогу.
Як повідомляв Укрінформ, USAID раніше оголосило про виділення гранту в розмірі ₴1 млн на програму підтримки мікро-, малого та середнього бізнесу, у межах якої аграрії зможуть взяти кредити під гарантії страхування майбутнього врожаю.