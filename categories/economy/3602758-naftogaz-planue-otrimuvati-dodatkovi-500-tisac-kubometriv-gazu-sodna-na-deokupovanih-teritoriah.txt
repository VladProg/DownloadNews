НАК "Нафтогаз України" розраховує щоденно отримувати додаткові 500 тис. кубометрів газу шляхом відновлення газовидобутку на деокупованих територіях.

Як передає Укрінформ, про це повідомив голова правління компанії Юрій Вітренко у Фейсбуці.
"Зараз Нафтогаз відновлює видобуток газу на деокупованих територіях. Ми розраховуємо, що в результаті повернення в експлуатацію свердловин та інших об’єктів газової інфраструктури Україна щодня додатково отримуватиме близько 500 тис. куб. м газу", - написав Вітренко.
Він зазначив, що Група Нафтогаз відновлює роботу на всіх своїх об’єктах, які були захоплені росіянами. При цьому деякі із таких об'єктів уже вийшли на робочі показники, які мали до лютого 2022 року, інші – ще в процесі підготовки до повноцінного функціонування.
Як повідомлялося, АТ "Укргазвидобування" запустило свердловину з добовим дебітом понад 140 тис. кубометрів газу в Харківській області.