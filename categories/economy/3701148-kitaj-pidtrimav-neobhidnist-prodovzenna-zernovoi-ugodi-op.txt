Україна та Китай підтримали необхідність належної імплементації та продовження дії Чорноморської зернової ініціативи.

Питання реалізації програми «Зерно з України» обговорили Президент України Володимир Зеленський і Голова КНР Сі Цзіньпін під час телефонної розмови, передає Укрінформ із посиланням на сайт глави Української держави.
Зазначається, що Зеленський поінформував китайську сторону про реалізацію глобальної гуманітарної програми «Зерно з України». Під час розмови сторони висловили спільну підтримку необхідності належної імплементації та продовження дії Чорноморської зернової ініціативи.
Зеленський підкреслив готовність України залишатися гарантом глобальної продовольчої безпеки. Він також підкреслив, що нині українські порти є заручниками російської агресії та заблоковані державою-агресором, а з ними – експортні шляхи.
Як повідомляв Укрінформ, 26 квітня Президент України провів годинну розмову з лідером Китайської Народної Республіки Сі Цзіньпіном. Зокрема, глави держав обговорили актуальні питання двосторонніх відносин.
Фото: Мінагро