В Україні впродовж минулого тижня ціни на кавуни зросли на 42% - до 8-15 грн/кг ($0,05-0,12/кг) залежно від якості та регіону виробництва.

Як передає Укрінформ, про це повідомляє EastFruit.
Зазначається, що фермери пояснюють зростання цін у цьому сегменті дисбалансом попиту і пропозиції на ринку.
Після завершення сезону реалізації середніх сортів пропозиція кавуна різко знизилася, оскільки у багатьох українських баштанників у поточному сезоні виникли проблеми з урожайністю пізніх сортів кавуна. Водночас попит на продукцію в останні 2 тижні продовжує стрімко зростати.
За даними EastFruit, в Україні станом на 12 вересня 2023 року кавуни в середньому коштують на 50% менше, ніж станом на аналогічну дату торік.
Як повідомляв Укрінформ, українські виробники почали відвантаження перших великих партій кавунів з місцевих господарств наприкінці липня цього року. Станом на початок серпня кавуни в Україні коштували від 10 до 17 грн за кг ($0,02-0,03 /кг).