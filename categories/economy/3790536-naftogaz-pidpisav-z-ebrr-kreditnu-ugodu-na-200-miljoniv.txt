НАК "Нафтогаз України" та Європейський банк реконструкції та розвитку підписали кредитку угоду про виділення компанії 200 млн євро на зміцнення енергетичної безпеки.

Як передає Укрінформ, про це повідомляє Нафтогаз.
Відповідну угоду підписали голова правління НАК «Нафтогаз України» Олексій Чернишов та керуючий директор Європейського банку реконструкції та розвитку у країнах Східної Європи та Кавказу Маттео Патроне.

Зазначається, що кредитна угода набуде чинності після оформлення державної гарантії.
Як повідомлялося, Європейський банк реконструкції та розвитку (ЄБРР) досяг своєї мети інвестувати €3 млрд у реальний сектор економіки України протягом 2022-2023 років з метою обмеження негативного впливу війни, розв’язаної Росією.
Фото: Нафтогаз