Нафтогаз планує побудувати щонайменше 9 теплоелектроцентралей та котелень, які працюватимуть на біопаливі.

Як передає Укрінформ, про це повідомляє пресслужба Нафтогазу у Телеграмі.
"Загалом у планах Нафтогазу побудувати щонайменше 9 біоТЕЦ та біокотелень у 8 регіонах України загальною потужністю 250 МВт теплової енергії та 52 МВт електричної", - йдеться у повідомленні.
Зокрема, компанія вже розпочала підготовчі роботи для будівництва біоТЕЦ у Львові та у Житомирі. Загальна потужність цих об’єктів складатиме 90 МВт теплової енергії та 11 МВт електричної.



Плановий період здачі об’єктів в експлуатацію: у Львові – 1-й квартал 2023 року, в Житомирі – 4-й квартал 2023 року. В якості палива ТЕЦ використовуватимуть тверде вторинне паливо (папір, картон, харчові відходи тощо) та деревну тріску.
Як повідомлялося, раніше Нафтогаз оцінював перспективи у виробництві біометану в 5 млрд кубометрів на рік (очікуваний об'єм інвестицій - 5-10 млрд доларів), виробництво біопалива - в 0,5-0,9 млн тонн на рік (1-2 млрд доларів інвестицій).