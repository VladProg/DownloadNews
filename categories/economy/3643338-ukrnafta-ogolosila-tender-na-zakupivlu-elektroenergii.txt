ПАТ «Укрнафта» оголосила тендер на закупівлю електричної енергії на 2023 рік через систему Prozorro.

Як передає Укрінформ, про це повідомляє пресслужба компанії.
«Закупівля буде проводитися за 24 лотами, оскільки йдеться про постачання електроенергії підрозділам компанії, які знаходяться в різних регіонах України», - повідомляє директор ПАТ «Укрнафта» Сергій Корецький.
Зазначається, що загальний обсяг електроенергії, який планує закупити компанія – 492 834,31 МВт-год.
Як повідомлялося, закупівлі товарів, робіт та послуг, необхідних для роботи ПАТ «Укрнафта», будуть проводитися через державну систему Prozorro - з урахуванням усіх безпекових вимог воєнного стану.