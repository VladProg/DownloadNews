Дніпровський каскад ГЕС забезпечує водою три теплові електростанції ДТЕК і на них ведеться спостереження за рівнем води. Наразі ситуація стабільна.

Про це повідомляє пресслужбу ДТЕК, передає Укрінформ.
«Росія здійснила черговий терористичний акт – підірвала дамбу Каховської ГЕС, що впливає, в тому числі і на енергетику України. Наразі теплові електростанції ДТЕК працюють у штатному режимі та готові балансувати енергосистему у разі необхідності», - йдеться в повідомленні.
У компанії зауважили, що загалом Дніпровський каскад ГЕС забезпечує водою три ТЕС ДТЕК. На всіх них ведеться спостереження за рівнем води, ситуація стабільна.
Як повідомлялось, російські війська здійснили підрив Каховської ГЕС. Внаслідок підриву машинної зали зсередини станцію повністю зруйновано. Станом на 9:00 6 червня рівень води у водосховищі знижується, розпочалась евакуація населення з потенційних районів затоплення.
Неконтрольоване зниження рівня водосховища є додатковою загрозою для тимчасово окупованої ЗАЕС. Вода з Каховського водосховища необхідна для того, щоб станція отримувала підживлення для конденсаторів турбін і систем безпеки ЗАЕС.