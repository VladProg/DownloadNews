Кошти від Міжнародного валютного фонду будуть спрямовані на фінансування пріоритетних видатків, зокрема пенсій, соціальних виплат, зарплат учителів та лікарів.

Про це Прем’єр-міністр України Денис Шмигаль сказав на засіданні уряду, передає Укрінформ із посиланням на Телеграм-канал Уряд online.
«МВФ затвердив програму фінансування для України на $15,6 млрд. Учора перший транш у розмірі $2,7 млрд уже надійшов до держбюджету. Ці кошти одразу спрямуємо на фінансування пріоритетних видатків, зокрема пенсій, соціальних виплат, зарплат учителів та лікарів», - сказав Шмигаль.
Як повідомляв Укрінформ, 3 квітня Україна в межах нової програми розширеного фінансування отримала від Міжнародного валютного фонду перший транш на 2,7 млрд доларів.

31 березня виконавча рада МВФ схвалила нову програму розширеного фінансування EFF для України на суму 15,6 млрд доларів. Ця домовленість є частиною пакета підтримки загальною вартістю 115 млрд доларів.