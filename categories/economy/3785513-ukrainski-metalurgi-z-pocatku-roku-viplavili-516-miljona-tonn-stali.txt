У січні – жовтні 2023 року металургійні підприємства України виплавили 5,16 млн тонн сталі, що на 11,7% менше показника минулого року.

Про це повідомляє ОП «Укрметалургпром», передає Укрінформ.
За даними об’єднання, обсяги виробництва сталі за підсумками 10 місяців року сягнули 88,3% показника 2022 року – 5,16 млн тонн.
Виробництво чавуну за визначений період становило 4,91 млн тонн (84,4% відносно січня-жовтня 2022 р.), прокату - 4,37 млн тонн (87,0%).
У жовтні 2023 року було вироблено сталі - 571,2 тис. тонн (+13 тис. тонн до показника вересня 2023 року), чавуну - 511,3 тис. тонн (+24,7 тис. т), прокату - 435,7 тис. тонн (-87,3 тис. тонн).
Як повідомлялося, з портів України за два місяці роботи тимчасового гуманітарного коридору відправили на експорт 88 тис. тонн металопродукції та понад 172 тис. тонн залізорудної сировини.