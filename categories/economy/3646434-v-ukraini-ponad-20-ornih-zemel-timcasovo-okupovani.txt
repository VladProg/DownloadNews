Тимчасово окупованими залишаються понад 20% орних земель України.

Про це сказав міністр аграрної політики та продовольства Микола Сольський під час пресбрифінгу в Медіацентрі Україна – Укрінформ.
"Зараз десь понад 20% орних земель знаходяться не під контролем України - це землі під окупацією", - заявив він.
Сольський додав, що окупованими залишаються землі, на яких переважно сіяли озиму пшеницю та кукурудзу, а також соняшник. Міністр підкреслив, що саме ці землі є найбільш замінованими.
Як повідомляв Укрінформ, за попередніми оцінками Мінагрополітики, в Україні пошкоджено понад 1 млн га ґрунтів внаслідок повномасштабного вторгнення росії.