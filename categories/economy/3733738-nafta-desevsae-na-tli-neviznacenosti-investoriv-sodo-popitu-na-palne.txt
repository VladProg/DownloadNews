Ціни на нафту знижуются на торгах у понеділок, 10 липня, на тлі невизначеності інвесторів напередодні надодження свіжих економічних даних від найбільших споживачів нафти США та Китаю.

Як передає Укрінформ, про це повідомляє Reuters.
Ф'ючерси на нафту марки Brent впали на 55 центів, або 0,7%, до 77,92 долара за барель. Американська нафта West Texas Intermediate коштує 73,31 долара за барель, також знизившись на 55 центів, або 0,7%.
«Нафтотрейдери зберігають обережність напередодні економічних даних США та Китаю цього тижня», — сказала аналітик CMC Markets Тіна Тенг.
Однак ціни на нафту можуть відновитися після того, як ОПЕК+ оголосила про плани щодо подальшого скорочення пропозиції, додала вона.
За даними уряду Китаю в понеділок, заводські ціни впали в червні найшвидшими темпами за понад сім років, оскільки імпульс економічного відновлення другої за величиною економіки світу сповільнився.
«Наявність економічного спаду в Китаї додає невизначеності, що панує на ринку нафти», — сказав Мукеш Сахдев, керівник відділу переробки та торгівлі нафтою Rystad Energy.
Дані в п'ятницю в США показали, що все ще високе зростання заробітної плати та невелике зниження рівня безробіття цього тижня, ймовірно, змусять Федеральну резервну систему підвищити процентні ставки на майбутній липневій зустрічі.
Згідно зі звітом Baker Hughes у п’ятницю, минулого тижня кількість нафтових платформ у США скоротилася на п’ять до 540, що є найнижчим показником з квітня 2022 року.
Минулого тижня індекси нафти зросли більш як на 4%, досягнувши найвищих позначок з травня, підвищуючись другий тиждень поспіль після того, як найбільші у світі експортери нафти Саудівська Аравія та росія пообіцяли поглибити скорочення поставок у серпні.
Саудівська Аравія продовжить скорочення видобутку в 1 мільйон барелів на добу до серпня, а Росія скоротить експорт сирої нафти на 500 тис. барелів на добу.