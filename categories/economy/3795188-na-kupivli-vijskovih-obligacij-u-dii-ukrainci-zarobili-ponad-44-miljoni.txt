На військових облігаціях, які продаються в застосунку «Дія», українці заробили понад 44 млн грн.

Про це в Телеграмі повідомив віцепрем'єр-міністр з інновацій, розвитку освіти, науки та технологій – міністр цифрової трансформації Михайло Федоров, передає Укрінформ.
«Українці отримали вже 44,8+ мільйона гривень прибутку від купівлі військових облігацій у Дії», - йдеться в повідомленні.
Федоров нагадав, що в застосунку доступні для придбання військові облігації серій «Євпаторія», «Сімферополь», «Ялта», «Нова Каховка», «Севастополь» вартістю від 940 грн. Максимальна доходність складає 18%.
Як повідомлялося, станом на 23 жовтня українці придбали у застосунку “Дія” 2,3 млн військових облігацій на понад 2,3 млрд грн.
Фото: novoeizdanie.com