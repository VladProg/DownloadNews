Деякі роздрібні мережі АЗС з 4 по 5 січня зменшили вартість пального.

Як передає Укрінформ, про це повідомляє enkorr.
Зокрема, на станціях ОККО і WOG бензин марки А-95 здешевшав на 1 грн/л, до 52,00 грн/л. Вартість бензинів А-95 з покращеними показниками якості у цих мережах також знизилась на 1 грн/л, до 54 грн/л.
На стільки ж здешевшала «преміум-п’ятірка» у мережах «Рур груп» (до 51,99 грн/л) і Prime (до 49 грн/л). Дизпальне у мережах Prime і VostokGaz здешевшало на 0,5 і 1 грн/л, до 53,00 і 53,99 грн/л відповідно.
Як повідомлялося, за словами директора консалтингової групи «А95» Сергія Куюна, цілком можливе зниження вартості пального, оскільки світові котирування попри антиросійські санкції впали, а закупівельні ціни для України утримуються попередніми.