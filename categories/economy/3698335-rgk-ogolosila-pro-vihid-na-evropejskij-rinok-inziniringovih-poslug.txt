На міжнародній газовій виставці Expo-Gas, яка проходить у польському місті Кельце, Регіональна газова компанія (РГК) заявила про вихід на ринок інжинірингових послуг Польщі.

Про це Укрінформу повідомили в пресслужбі РГК.
"Регіональна газова компанія представила на виставці Expo-Gas сучасне газорегулювальне обладання, лічильники газу для промислових і побутових споживачів, в тому числі smart-лічильники", - йдеться у повідомленні.
Також на виставці вперше буде представлено мобільну лабораторію виробництва Heath Сonsultants Inc. У системі Discover AMLD використовується технологія абсорбційної спектроскопії за допомогою діодного лазера. Це дає змогу виявляти витоки газу з меншою кількістю помилок порівняно з іншими технологіями.

РГК є офіційним дистриб’ютором продукції Heath Consultants на території Польщі, Молдови, Румунії, Угорщини та Словаччини.
На сьогодні Регіональна газова компанія готова запропонувати польським замовникам інжинірингові послуги і решення «під ключ». Для цього газорозподільні компанії, що працюють під брендом РГК, атестовують для роботи на європейських ринках своїх працівників.
Українські фахівці готові проєктувати та будувати мережі, а також підключатимуть споживачів. РГК готова допомогти інжиніринговими послугами, газрегулювальним обладнанням і лічильниками власного виробництва.
«Польща реалізує одну з наймасштабніших програм інвестицій у газову інфраструктуру в Європі. Вирішальним у цьому проєкті є оперативність і ощадливе використання інвестиційних ресурсів. Ми готові поділитись своїм досвідом, отриманим, у тому числі, за рік війни. У рекордні строки ми відновлюємо інфраструктуру, незважаючи на нестачу персоналу, розірвані логістичні ланцюги та обмеженість фінансових ресурсів», – прокоментував генеральний директор РГК Олексій Тютюнник.

Також РГК розглядає експорт до ЄС газового обладнання українського виробництва, зокрема, шафових газорегуляторних пунктів (ШГРП) та лічильників, які вже сертифіковані за стандартами ISO.
Сертифікація цього обладнання у низці європейських країн вже близька до завершення, наголосили у пресслужбі.
Як повідомлялось, на трьох сучасних заводах RGC Production к 2022 році було виготовлено 1222 ШГРП і 266 вузлів обліку газу, а в метрологічних центрах RGC Metering виготовлено близько 100 тис. лічильників.
Фото: РГК