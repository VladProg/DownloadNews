Сьогодні ізраїльський шекель впав до майже восьмирічного мінімуму щодо долара США на тлі війни на Близькому Сході.

Як передає Укрінформ, про це повідомляє агенція Reuters.
"Ізраїльський шекель впав до майже восьмирічного мінімуму щодо долара США у понеділок через ескалацію конфлікту на Близькому Сході", - йдеться у повідомленні.
Банк Ізраїлю заявив, що продасть до 30 мільярдів доларів іноземної валюти на відкритому ринку, під час першого в історії центрального банку продажу іноземної валюти, щоб підтримувати стабільність Ізраїлю під час війни з палестинськими бойовиками в Газі.
Востаннє шекель падав більш ніж на 3% проти долара до 3,9581.
"Банк Ізраїлю продовжуватиме стежити за розвитком подій та за потреби діятиме за допомогою наявних у нього інструментів", — йдеться у повідомленні.
Як повідомлялося, 7 жовтня з Сектору Гази було завдано ракетних ударів по південних та центральних районах Ізраїлю. Десятки палестинських бойовиків на вантажівках та парапланах потрапили на територію Ізраїлю.
Внаслідок атак ХАМАС в Ізраїлі загинули понад 700 людей.
Ізраїль офіційно оголосив стан війни, уперше з часів війни Судного дня 1973 року.
Фото: pixabay.com