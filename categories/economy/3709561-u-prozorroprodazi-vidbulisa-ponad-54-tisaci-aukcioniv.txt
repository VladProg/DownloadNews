У системі Prozorro.Продажі з початку 2023 року, станом на 15 травня, успішно завершилися 5 417 аукціонів.

Про це повідомляє АТ «Прозорро.Продажі» у Фейсбуці, передає Укрінформ.
«З початку 2023 року у системі «Прозорро.Продажі» успішно завершилося 5 417 е-аукціонів, які поповнили бюджети різних рівнів на 2,49 млрд гривень», - йдеться в повідомленні.
За інформацію компанії, більше половини цієї суми принесли онлайн-аукціони з продажу активів банків-банкрутів, а саме 1,29 млрд грн.
Також у число найбільш прибуткових напрямків входять мала приватизація державного та комунального майна (343 млн грн), продаж майна та активів (324 млн грн), земельні торги (218 млн грн) та аукціони в межах справ про банкрутство (138 млн грн).
Станом на 15 травня у системі оголошено понад 4 тисячі е-аукціонів.
Як повідомлялося, у системі Prozorro.Продажі вже відбулось 435 аукціонів з продажу прав на спеціальне використання водних біоресурсів у внутрішніх водоймах України.