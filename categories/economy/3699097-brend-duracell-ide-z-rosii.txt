Генеральний директор Duracell у росії Юрій Коротаєв підтвердив справжність листа, в якому він повідомляє, що компанія йде з рф.

Як передає Укрінформ, про це повідомляє ТГ-канал «Подъём».
«Це справжній лист, але я не зможу надати жодних коментарів. Екологічні проєкти залишаться, ми зараз проговорюємо деталі», - сказав Коротаєв виданню, коментуючи публікацію Mash.
Раніше лист Коротаєва, адресований бізнес-партнерам Duracell, опублікував Telegram-канал Mash.
«Шановні бізнес-партнери, справжнім ТОВ "Дюраселл раша" висловлює вам свою повагу і з великим жалем повідомляє про те, що наші акціонери повідомили про вихід з російського ринку та припинення бізнесу Duracell у росії відповідно до російських законів і правил», - йдеться в опублікованому Mash листі.
У ньому Коротаєв також просить бізнес-партнерів надати Duracell документи щодо остаточних взаєморозрахунків. Duracell припинить продаж будь-якої продукції компанії в росії, розірве всі комерційні контракти в рф в односторонньому порядку і розпродасть запаси товарів, що залишилися у росії, уточнив гендиректор.
Як повідомлялося, з березня 2022 року про вихід з російського ринку оголосили сотні іноземних компаній.
«Duracell» - торгова марка побутових батарейок, що випускаються транснаціональною компанією Procter & Gamble,