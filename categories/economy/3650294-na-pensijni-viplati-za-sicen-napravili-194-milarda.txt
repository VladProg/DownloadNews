Пенсійний фонд України (ПФУ) станом на 10 січня профінансував пенсійні виплати за поточний місяць на суму 19,4 млрд грн.

Про це повідомляє пресслужба ПФУ в Фейсбуці, передає Укрінформ.
«Станом на 10 січня профінансовано коштів на пенсійні виплати – 19,4 млрд грн, в тому числі 4,5 млрд грн – на виплату пенсій через АТ “Укрпошта” (за повідомленням АТ “Укрпошта”, станом на 09 січня доставлено 51,1 % профінансованих сум), 14,9 млрд грн – через уповноважені банки (уповноваженими банками зараховано на рахунки пенсіонерів 100 % профінансованих сум)», - йдеться в повідомленні.
Крім того, ПФУ направив на виплату житлових субсидій та пільг на оплату житлово-комунальних послуг 3,9 млрд грн та на на страхові виплати – 1,06 млрд грн, в тому числі 163,4 млн грн – на оплату лікарняних.
Також зазначається, що протягом січня органами ПФУ було надано 254 тис. послуг за зверненнями.
Як повідомлялося, до бюджету ПФУ протягом 2022 року надійшло 620,4 млрд грн, це на 108,6 млрд грн більше, ніж у 2021 році. Зокрема, власні доходи Фонду становили 403,6 млрд грн (+69,4 млрд грн). Із державного бюджету на пенсії та інші виплати було перераховано 216,8 млрд грн (+39,2 млрд грн).