Мережі АЗС продовжують підвищувати ціни після повернення оподаткування реалізації пального, яке діяло до повномасштабної війни.

Як передає Укрінформ, про це повідомляє enkorr.
Зазначається, що сьогодні, 5 липня, вартість бензину марки А-95 зросла на 2 грн/л на станціях «Автотранс», BVS, VostokGaz, «Укр-Петроль» і Mango — до 48,98 грн/л, 48,99 грн/л, 45,89 грн/л, 45,80 грн/л і 46,74 грн/л відповідно.
ОККО і WOG підвищили ціну на дизпальне на 1 грн/л, до 49,99 грн/л. Дизпальне на станціях «Автотранс», BVS і VostokGaz додало 2 грн/л.
Також ціни зросли у мережах UPG, AMIC, Ovis, ZOG та інших.
Як повідомлялося, з 1 липня повернувся податок 20% на додану вартість (ПДВ) на пальне, який діяв до повномасштабного вторгнення, а з березня 2022 року сплачувався на рівні 7%. Окрім цього, почали діяти колишні ставки акцизів, зокрема на бензин — 213,5€/1000 літрів, на ДП — 139,5€/1000 літрів.