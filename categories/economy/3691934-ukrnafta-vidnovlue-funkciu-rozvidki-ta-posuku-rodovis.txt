Укрнафта відновлює функцію розвідки та пошуку родовищ, яку не проводила останні 10 років.

Як передає Укрінформ, про це повідомляє пресслужба Укрнафти.
«Укрнафта» має 89 родовищ і лише один спецдозвіл на геологічне вивчення на площу в 200 кв км. Там компанія буде проводити геологорозвідувальні роботи», - йдеться в повідомленні.
Також Укрнафта планує брати участь в аукціонах на нові спецдозволи, співпрацювати з іншими компаніями, які мають власні спецдозволи, на їх родовищах, а також залучати до своїх родовищ внутрішніх і зовнішніх інвесторів.
«Вже близько десятка компаній, переважно іноземних, виявили бажання брати участь у такій співпраці», - додали в компанії.
Як повідомляв Укрінформ, ПАТ «Укрнафта» у 2023 році планує збільшити видобуток нафти до 1,45 млн тонн.
Фото: Укрнафта