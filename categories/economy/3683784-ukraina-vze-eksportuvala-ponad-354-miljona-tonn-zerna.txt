За даними Державної митної служби України, у 2022/2023 маркетинговому році (з липня 2022 року по 17 березня 2023 року) Україна експортувала 35,403 млн т зернових та зернобобових.

Як передає Укрінформ, про це повідомляє пресслужба Міністерства аграрної політики та продовольства.
Зазначається, що з початку цього маркетингового року Україна експортувала 12,213 млн т пшениці, 2,215 млн т ячменю, 16,7 тис. т жита та 20,661 млн т кукурудзи.
Для порівняння, з липня 2021 року по 27 березня 2022 року, тобто у попередньому МР, Україна експортувала 44,849 млн т зернових та зернобобових, у тому числі: 18,399 млн т пшениці, 5,641 млн т ячменю, 161,9 тис. т жита та 20,348 млн т кукурудзи.
За перших 17 днів березня 2023 року з України було експортовано 3,106 млн т зернових та зернобобових (за 27 днів березня 2022 року - 1,334 млн т), зокрема 875 тис. т пшениці (у березні торік - 307 тис. т), 165 тис. т ячменю (5 тис. т), 1 тис. т жита (за 27 днів березня торік Україна не експортувала жито) та 2,057 млн т кукурудзи (1,017 млн т).
У 2022/2023 МР Україна експортувала 108,3 тис. т борошна (у 2021/2022 МР на - 91,2 тис. т).
Як повідомлялося, за даними Міністерства аграрної політики та продовольства, за січень - лютий 2023 року Україна експортувала понад 11,8 млн т агропродукції, у тому числі: понад 5,7 млн т кукурудзи, 2,8 млн т пшениці та 416 тис. т ячменю.
Фото: un.org