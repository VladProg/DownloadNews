Споживання електроенергії в країні порівняно із суботою зменшилося, дефіцит потужності в енергосистемі наразі відсутній.

Як передає Укрінформ, про це повідомляє НЕК "Укренерго" в Фейсбуці.
"Споживання порівняно із суботою зменшилося. Дефіцит потужності в енергосистемі відсутній і наразі не прогнозується", - йдеться у повідомленні.
Як зазначається, в енергосистемі працюють усі види електростанцій, імпорт електроенергії здійснюється у незначних обсягах.
Крім того, енергетикам вдалося зменшити обсяг мережевих обмежень в Одесі та Одеському районі, однак у місті все ще діють відключення за графіком.
Також тривають аварійно-відновлювальні роботи на всіх об’єктах «Укренерго», пошкоджених внаслідок російських атак.
Як повідомлялося, у Києві, Київській, Одеській та Дніпропетровській областях сьогодні, 26 лютого, не відключатимуть світло.