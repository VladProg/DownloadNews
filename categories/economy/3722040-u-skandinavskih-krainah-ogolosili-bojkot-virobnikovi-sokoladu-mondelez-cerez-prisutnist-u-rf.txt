У скандинавських країнах бойкотують американську компанію Mondelez International, яка виробляє шоколад і печиво, через її присутність у Росії.

Як передає Укрінформ з посиланням на Reuters, за останні три дні про припинення продажу її продукції оголосили, зокрема, авіакомпанії SAS і Norwegian Air, залізнична група SJ, мережа готелів Strawberry, рітейлер Elkjop, судноплавна група Fjord Line та Норвезька футбольна асоціація.
Міністерство закордонних справ Норвегії заявило в понеділок, що готове зустрітися з компаніями, що бойкотують виробника, проте жодних рекомендацій надавати не обіцяє.

«Компанії та приватні особи мають самостійно ухвалювати рішення – що купувати і з ким торгувати», - заявив державний секретар МЗС Норвегії Ерлінг Ріместад.
Хоча чимало західних компаній продали свої російські активи після вторгнення РФ в Україну, деякі з них, зокрема й Mondelez, залишилися на ринку.

Скандинавські компанії заявили, що їхнє рішення припинити продаж продукції Mondelez ґрунтується на внесенні Україною компанії до «списку міжнародних спонсорів війни.

Чиказька компанія Mondelez заявила, що не продає в Норвегії продукцію російського виробництв і продовжує «обмежену» діяльність у Росії, припинивши інвестиції та рекламу та засудивши війну.
Серед найвідоміших брендів компанії – Kraft, Oreo, Jacobs, Milka, Trident тощо.
Фото: foodbusinessnews.net