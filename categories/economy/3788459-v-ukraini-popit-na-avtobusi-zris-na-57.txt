Український автопарк у жовтні 2023 року поповнив 261 автобус – на 57% більше, ніж роком раніше.

Як передає Укрінформ, про це повідомила Асоціація автовиробників України (Укравтопром) у Телеграмі.
«У жовтні український автопарк поповнив 261 автобус (включаючи мікроавтобуси). Це на 57% більше, ніж торік та на 20% більше за показник попереднього місяця», – йдеться у повідомленні.
За даними Укравтопрому, кількість реєстрацій нової техніки у жовтні становила 136 од., а вживаної, що була імпортована з-за кордону – 125 од.
До трійки найбільш популярних нових автобусів у жовтні увійшли: Ataman – 49 од., Etalon – 36 од., ZAZ – 18 од.
Серед уживаних автобусів українські споживачі віддали перевагу Mercedes-Benz – 31 од., Van Hool – 20 од., Bova – 11 од.
Як повідомляв Укрінформ, у липні муніципалітет Риги ухвалив рішення передати Чернігову 10 автобусів Solaris Urbino 12.