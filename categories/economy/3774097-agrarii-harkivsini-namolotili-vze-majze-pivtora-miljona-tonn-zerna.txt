Фермери Харківської області вже намолотили 1 мільйон 473 тисячі тонн зерна ранніх і пізніх культур.

Про це повідомляє Харківська ОВА, передає Укрінформ.
"Загалом фермери Харківщини намолотили 1 мільйон 473 тисячі тонн зерна ранніх та пізніх зернових культур", - йдеться у повідомленні.
В ОВА повідомили, що під врожай озимих культур на наступний рік планують засіяти 246,6 тисячі гектарів, що на 8,5% більше, ніж у 2022 році. З них уже оброблено понад 210 тисяч гектарів, сівбу провели на площі 168,7 тисячі гектарів.
«Фермерські господарства вже сіють озимі пшеницю, жито та ячмінь. Ріпаку висіяно на 28% більше від прогнозу. Сівба триває в тому числі з використанням мінеральних добрив. Сходи озимих зернових культур отримані на 49,9 тисячі гектарів або 26% до засіяних площ», - зазначив заступник начальника Харківської ОВА Євген Іванов.
Крім того, в регіоні тривають роботи зі збирання врожаю пізніх зернових культур. Соняшнику зібрано понад 500 тисяч тонн, а сої – майже 49 тисяч тонн.
Як повідомлялося, в Ізюмському районі директор агрофірми підірвався на протипіхотній російській міні.