З початку повномасштабного вторгнення від гемблінг-сфери до держбюджету надійшло понад 330 млн грн.

Як передає Укрінформ, про це повідомляє Комісія з регулювання азартних ігор і лотерей у Фейсбуці.
"З 24 лютого організатори азартних ігор змогли не тільки адаптуватися до умов сьогодення, а й почати розвивати свій бізнес. Попри військову агресію росії, організатори продовжують підтримувати економіку країни, сплачуючи за ліцензії. Так, з початку повномасштабного вторгнення від гемблінг-сфери до Держбюджету надійшло понад 330 млн грн", - йдеться в повідомленні.
Як повідомляв Укрінформ, на початку вересня Комісія з регулювання азартних ігор та лотерей прийняла рішення про анулювала ліцензії товариства з обмеженою відповідальністю “Твоя беттінгова компанія” (1xBet) через зв'язки з країною-агресором.