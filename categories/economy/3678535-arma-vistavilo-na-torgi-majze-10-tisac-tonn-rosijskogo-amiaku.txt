Агентство з розшуку та менеджменту активів (АРМА) виставило на продаж чергову партію арештованого аміаку російського походження обсягом 9,7 тис. тонн.

Про це повідомляє пресслужба АРМА, передає Укрінформ.
«АРМА виставило для реалізації на торговому майданчику арештований аміак російського походження обсягом 9,739 тис. тонн», - йдеться в повідомленні.
Наголошується, що прийом заявок від учасників торгів триває з 9:00 3 березня до 9:00 14 березня поточного року.
Наразі актив зберігається в ізотермічних сховищах АТ «Одеського припортового заводу».
На отримані від продажу кошти Нацагентство купує військові облігації, забезпечуючи фінансування оборонних потреб держави в умовах війни з рф.
Як повідомлялося, АРМА реалізувало на відкритих торгах арештований аміак російського походження загальним обсягом понад 32 тис. тонн на загальну суму понад 1,1 млрд грн.