На торгах на Українській енергетичній біржі у жовтні ВП "Енергоатом-Трейдинг" продав 2,4 тис. ГВт-год. електроенергії за майже 9,2 млрд грн (без ПДВ).

Як передає Укрінформ, про це повідомляє НАЕК "Енергоатом" у Фейсбуці.
"Загалом на трьох аукціонах, що відбулися у жовтні, Енергоатом-Трейдинг продав 2 млн 385 тис. 600 МВт-год електроенергії з постачанням у листопаді поточного року", - йдеться у повідомленні.
Загальна вартість проданої електроенергії – майже 9,2 млрд грн (без ПДВ).
Як повідомлялося, у жовтні виплати НАЕК "Енергоатом" на забезпечення доступності електроенергії для населення становили 15,7 млрд грн.