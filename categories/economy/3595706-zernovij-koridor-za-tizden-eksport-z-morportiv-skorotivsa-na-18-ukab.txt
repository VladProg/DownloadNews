Упродовж 11 тижня роботи «зернового коридору» з 10 по 16 жовтня 2022 року через морські порти Одеської області було експортовано 859,9 тис. т агропромислової продукції, що на 18% менше, ніж за попердній тиждень.

Як передає Укрінформ, про це повідомляє пресслужба Українського клубу аграрного бізнесу у Фейсбуці.

Зазначається, що з 10 по 16 жовтня було завантажено на 6 кораблів менше, ніж за попередній тиждень.
Найбільше протягом 11-го тижня роботи було експортовано: кукурудзи (34% експорту за цей період), пшениці (30%) та соняшникової олії (13%).

Українська продукція була експортовано в країни Азії (Туреччина, Китай, Індонезія), Європи (Іспанія, Італія, Бельгія) та Африки (Туніс, Кенія, Ліван).
Згідно з даними УКАБ, всьогог з початку роботи «зернового коридору» з 1 серпня по 16 жовтня 2022 року Україна експортувала 7,7 млн т продукції АПК.
Як повідомляв Укрінформ, у Стамбулі 22 липня на пропозицію Організації Об’єднаних Націй Україна, Туреччина та генеральний секретар ООН Антоніу Гуттереш підписали Ініціативу про безпечне транспортування зерна та продуктів харчування з портів "Одеса", "Чорноморськ" та "Південний".
Перше судно з українським продовольством вийшло з порту Одеси 1 серпня.
Фото: Міністерство інфраструктури