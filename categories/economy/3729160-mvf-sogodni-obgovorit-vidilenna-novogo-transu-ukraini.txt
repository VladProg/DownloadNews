Виконавча рада Міжнародного валютного фонду на сьогоднішньому засіданні, 29 червня, обговорить перший перегляд програми розширеного фінансування для України.

Як передає Укрінформ, про це йдеться у порядку дня Ради МВФ.
«29 червня. Україна. Перший перегляд програми розширеного фінансування (EFF)», - йдеться у повідомленні.
Як повідомляв Укрінформ, на початку червня директорка Департаменту з питань комунікації МВФ Джулія Козак заявила, що засідання Виконавчої ради Фонду за результатами першого перегляду програми EFF для України та ухвалення рішення про виділення наступного траншу заплановане на кінець червня.
Минулого тижня Прем’єр-міністр Денис Шмигаль заявив, що Україна очікує найближчим часом отримати наступний транш від Міжнародного валютного фонду на суму 900 млн доларів.
Наприкінці березня МВФ схвалив програму розширеного фінансування EFF для України в розмірі 15,6 млрд дол., розраховану на 48 місяців.