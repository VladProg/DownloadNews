У порту «Чорноморськ» під завантаження став танкер, який в межах гуманітарної допомоги направить 30 тис. т пшениці до Ємену.

Про це повідомляє пресслужба Міністерства аграрної політики та продовольства, передає Укрінформ.
«У рамках Grain from Ukraine до Чорноморського порту під завантаження стало судно Negmar Cicek, яке повезе 30 тис. тонн пшениці до Ємену», - йдеться в повідомленні.
Наголошується, що за період зернової ініціативи Ємен отримав від України понад 200 тис. т гуманітарної пшениці.
Зазначається, що Україна відправила вже майже майже 500 тис. т гуманітарних вантажів із пшеницею на 16 суднах. Це майже 10% від загальної кількості поставок цієї культури, або 16,2% обсягу, який був відправлений до нужденних країн.
Безпосередньо в рамках програми Grain from Ukraine Україна відвантажила 140 тис. т пшениці.
Загалом у межаї "зернового коридору" Україна відправила з портів Одеської області 25,2 млн т агропродукції до країн Азії, Європи та Африки.
Як повідомлялося, програму Grain from Ukraine ініціював Президент України Володимир Зеленський. Вона передбачає закупівлю українського зерна країнами-партнерами та передачу його державам, які потерпають через гуманітарну кризу. Програма реалізується в партнерстві з World Food Program під егідою ООН. До програми доєднались понад 30 країн, які сумарно надали майже 200 млн дол. на її фінансування.