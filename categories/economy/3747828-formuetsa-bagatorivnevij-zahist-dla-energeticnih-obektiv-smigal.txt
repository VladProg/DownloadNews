В Україні вже відремонтували п'ять атомних енергоблоків, ще чотири перебувають у ремонті.

Як передає Укрінформ, про це Прем’єр-міністр України Денис Шмигаль написав у Фейсбуці, підбиваючи підсумки тижня.
"Розуміємо високу ймовірність, що росіяни продовжать масштабні атаки на енергосистему. По АЕС: відремонтовано 5 атомних блоків, ще 4 у ремонті. По ТЕС: відремонтовано 62% енергоблоків від запланованих. По ТЕЦ: відремонтовано 70%. По ГЕС: відремонтовано та перебувають в ремонті 32 агрегати", - написав Шмигаль.
Він зазначив, що «Укренерго» на майже 80% вже відремонтувало магістральні мережі, високовольтні підстанції вже відновлені до рівня довоєнного стану.
"Ремонтна кампанія йде за планом. Формуємо багаторівневий захист для енергетичних об’єктів", - додав Прем’єр-міністр.
Як повідомлялося, Кабінет Міністрів розширює програму обміну ламп розжарювання на світлодіодні.