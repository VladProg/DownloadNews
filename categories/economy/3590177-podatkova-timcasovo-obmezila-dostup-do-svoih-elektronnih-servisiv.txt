Державна податкова служба тимчасово обмежила доступ до електронних сервісів для збереження даних платників.

Як передає Укрінформ, про це повідомляє пресслужба ДПС.
"Державна податкова служба України з метою збереження даних платників інформує, що у зв’язку з масованими ракетними ударами по всій території України 10 жовтня 2022 року тимчасово обмежено доступ до електронних сервісів", - йдеться в повідомленні.
Як повідомляв Укрінформ, зранку 10 жовтня росія здійснила масовані ракетні удари по Україні.