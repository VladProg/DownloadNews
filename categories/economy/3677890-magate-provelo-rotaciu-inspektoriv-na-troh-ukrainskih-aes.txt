Другого та третього березня 2022 року відбулись чергові ротації інспекторів Міжнародного агентства з ядерної енергії (МАГАТЕ) на Рівненській, Південноукраїнській та Хмельницькій атомних електростанціях.

Як передає Укрінформ, про це повідомляє ДП «НАЕК «Енергоатом» у Телеграмі.
Зазначається, що міжнародні фахівці з МАГАТЕ мають вести спостереження за дотриманням показників безпеки українських АЕС, зокрема в умовах воєнного стану. Постійне перебування представників агентства на вітчизняних атомних станціях робить можливими безперервні контроль і моніторинг ядерної та радіаційної безпеки.
Крім того, інспектори МАГАТЕ можуть аналізувати вплив російських військових ударів на енергетичну інфраструктуру України та доносити інформацію про це до всієї світової спільноти. Саме тому МАГАТЕ й надалі гарантує присутність своїх представників на всіх АЕС України.
Як повідомлялося, 2 березня 2023 року на Запорізькій атомній електростанції (ЗАЕС), яка вже рік захоплена російськими військовими, відбулася ротація інспекторів МАГАТЕ. Її мали провести ще на початку лютого, проте рашисти її блокували.
З січня 2023 року постійні місії агентства працюють на всіх українських атомних електростанціях, розташованих на контрольованій Україною території. На тимчасово окупованій Запорізькій АЕС представники МАГАТЕ перебувають із початку вересня 2022 року.
Фото: Енергоатом