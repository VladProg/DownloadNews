Постійні представники країн-членів при ЄС дійшли згоди навколо чергового, дев'ятого пакета санкцій проти росії, який має бути формально затверджений завтра за письмовою процедурою.

Як повідомляє Укрінформ, про це на власній сторінці у мережі Twitter написала Постійна представниця від головуючої в ЄС Чеської Республіки Посол Едіта Хрда (Edita Hrda).
«Посли ЄС принципово погодили пакет санкцій проти росії, як частину триваючої підтримки України. Цей, вже третій пакет санкцій, навколо яких переговори велися за Чеського головування ЄС, має бути підтверджений завтра за письмовою процедурою», - написала чеська дипломатка.

#COREPERII | Ambassadors agreed in principle on a #sanctions package against Russia as part of the EU's ongoing support for #Ukraine. The third Russia sanctions package negotiated under #EU2022CZ should be confirmed via written procedure tomorrow. pic.twitter.com/ssE78MKD3D
— EU2022_CZ (@EU2022_CZ) December 15, 2022

Як вже повідомлялася, після початку російської агресії проти України /ЄС застосував проти країни-агресора вже вісім пакетів індивідуальних та секторальних економічних санкцій, з метою підірвати можливості кремля фінансувати свою «машину війни».
Мминулого тижня уряд США оголосив про запровадження санкцій проти повітряно-космічних сил росії, 934 центру безпілотної авіації та командування військово-транспортною авіацією через закупівлю й застосування іранських дронів по мирних містах України.
Крім того, США запровадили санкції проти високопосадовців російської влади, а також осіб, причетних до фільтрації на окупованих територіях України, тортур, переселення дітей, проведення псевдореферендумів та інших злочинів.