Станом на початок березня Україна отримала понад 5,3 тисячі тонн допомоги з 30 країн для відновлення енергосистеми, яка продовжує зазнавати російських атак.

Про це повідомляє Укрінформ з посиланням на пресслужбу Міністерства енергетики.
«На сьогодні до України надійшла допомога для енергосектору з 30 країн загальною вагою понад 5,3 тисячі тонн. Отримано 15 тис. запитів від понад 140 компаній», - йдеться у повідомленні.
У міністерстві додали, що міжнародні партнери продовжують надавати значну підтримку українському енергетичному сектору, який і надалі обстрілюють росіяни.
Як повідомлялось, Міністерство енергетики за підтримки Мультидонорського рахунку ЄБРР для стабілізації та сталого розвитку в Україні (MDA) розробило онлайн-платформу AidEnergy.
Її робота спрямована на збір, актуалізацію та інформування донорів щодо потреб компаній ПЕК, опрацювання та підтвердження пропозицій, розподіл гуманітарної допомоги та звітування.