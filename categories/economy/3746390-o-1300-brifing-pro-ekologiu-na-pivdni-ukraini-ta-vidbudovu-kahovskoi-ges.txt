10 серпня о 13:00 - брифінг на тему: "Майбутнє регіону після теракту на Каховській ГЕС: ефективне планування чи поспіх? Екологічний аспект".

Організатори: Ukraine Media Center — Ukrinform.
Спікери: Яків Дідух - академік Національної академії наук, завідувач відділу геоботаніки та екології Інституту ботаніки ім. М.Г. Холодного НАН України (онлайн); Дмитро Скрильніков - голова ГО Бюро екологічних розслідувань, ініціатор Каховської платформи (онлайн); Сергій Дубняк - завідувач відділу екологічної гідрології та технічної гідробіології Інституту гідробіології НАН України (персональна участь); Олег Листопад - експерт Мережі захисту національних інтересів ANTS (персональна участь).

Формат заходу – офлайн (Зала 1) + онлайн - включення.
Дивіться на YouTube-каналі Укрінформу.
Чому це цікаво?

Кабінет Міністрів України погодив реалізацію експериментального проєкту будівництва Каховського гідровузла, відбудови після руйнування Каховської ГЕС та забезпечення сталої роботи Дніпровської ГЕС у період відбудови. Йдеться про два етапи, один з яких, зможуть здійснити виключно після відновлення Україною контролю над Каховською ГЕС. Планується, що вартість проєкту складе $1–1,2 млрд.