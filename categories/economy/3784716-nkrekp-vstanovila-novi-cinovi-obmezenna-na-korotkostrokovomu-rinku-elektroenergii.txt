Національна комісія, що здійснює державне регулювання у сферах енергетики та комунальних послуг (НКРЕКП), встановила нові прайс-кепи на ринку "на добу наперед", внутрішньодобовому та балансуючому ринках електроенергії.

Відповідне рішення було прийняте на засіданні регулятора 9 листопада, повідомляє кореспондент Укрінформу.
На РДН та ВДР встановлені такі максимальні граничні ціни:

з 00:00 до 07:00 – 3 000,00 грн/МВт-год;
з 07:00 до 08:00, з 11:00 до 17:00 та з 22:00 до 23:00 – 5 600,00 грн/МВт-год;
з 08:00 до 11:00 – 6 900,00 грн/МВт-год;
з 17:00 до 24:00 – 7 500,00 грн/МВт-год.

Мінімальна гранична ціна на РДН та ВДР залишилася на рівні 10 грн/МВт-год.
На балансуючому ринку максимальна гранична ціна встановлена на рівні 125 % від ціни РДН, мінімальна - 0,01 грн/МВт-год.
Рішення набирає чинності із 30 листопада.
Як повідомлялося, наразі на РДН та ВДР діють такі цінові обмеження: з 00:00 до 07:00 – 3 000 грн/МВт-год; з 07:00 до 19:00 – 5 600 грн/МВт-год; з 19:00 до 23:00 – 7 200 грн/МВт-год. Мінімальна гранична ціна – 10,00 грн/МВт-год.