ПАТ "Укрнафта" сплатило до бюджету 2,077 млрд грн податку на прибуток за квітень-червень 2023 року.

Як передає Укрінформ, про це повідомив директор компанії Сергій Корецький у Фейсбуці.
"Укрнафта" перерахувала до бюджету 2,077 млрд грн податку на прибуток за другий квартал 2023 року", - написав Корецький.
Він зазначив, що за січень-червень 2023 року компанія перерахувала 12,32 млрд грн податків до бюджетів усіх рівнів, включно з 1,187 млрд грн податку на прибуток за перший квартал.
Як повідомлялося, «Укрнафта» завершила перший квартал 2023 року з чистим прибутком у розмірі 4,3 млрд грн. Цей показник дорівнює чистому прибутку, отриманому компанією за весь мирний 2020 рік (4,3 млрд грн) та майже вдвічі перевищує результат за весь 2021 рік – 2,4 млрд грн.
Фото: Flickr