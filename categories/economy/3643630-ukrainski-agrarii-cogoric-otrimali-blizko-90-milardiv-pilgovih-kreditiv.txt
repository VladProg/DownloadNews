Українським аграріям у межах програми пільгових кредитів у 2022 році було видано близько 90 млрд грн.

Як передає Укрінформ, про це повідомляє пресслужба Міністерства аграрної політики та продовольства України.
«Доступність цих фінансів суттєво підтримала і допомогла сільгоспвиробникам», — зазначив перший заступник міністра грарної політики та продовольства Тарас Висоцький.
Він зауважив, що Мінагрополітики особливу увугу приділило малим виробникам — для них діяла низка програм. Зокрема, була запущена програма з виділення субсидій на 1 га сільгоспугідь та спеціальна бюджетна дотація з утримання корів на суму понад 1,6 млрд грн
Крім того, низка ініціатив, які були реалізовані на урядовому та міжнародному рівнях, дозволили підтримати агросектор та зробити значний внесок у міжнародну та продовольчу безпеку України.
Як повідомлялося, основні розрахунки сумарних прямих та непрямих фінансових збитків у сільському господарстві за цей рік через війну можуть становити близько $40 млрд.