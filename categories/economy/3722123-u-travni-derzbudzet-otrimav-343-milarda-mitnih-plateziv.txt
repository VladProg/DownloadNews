Надходження митних та інших платежів до державного бюджету, контроль за справлянням яких покладено на Державну митну службу України, у травні 2023 року становлять 34,3 млрд грн.

Про це повідомляє пресслужба ДМСУ, передає Укрінформ.
"У травні 2023 року митними органами перераховано до державного бюджету 34,3 млрд грн митних та інших платежів, контроль за справлянням яких покладено на Державну митну службу України", - йдеться в повідомленні.
Водночас при митному оформленні імпорту товарів митними органами надано пільг зі сплати митних платежів на суму 14,8 млрд грн, що на 1,1 млрд грн більше, ніж у квітні поточного року.
У цілому у травні 2023 року митними органами випущено у вільний обіг зі сплатою митних платежів 2,1 млн тонн вантажів, при митному оформленні яких сплачено 34,2 млрд грн податків, з них основних бюджетоформуючих товарів: 671,5 тис. тонн нафтопродуктів, - 105,8 тис. тонн добрив, 81,1 тис. тонн газів нафтових, 72,8 тис. тонн стального прокату, 41,0 тис. тонн транспортних засобів тощо.
Як повідомлялося, за I квартал 2023 року Держмитслужба перерахувала до держбюджету 100,9 млрд грн, що на 16,3 млрд грн більше порівняно з аналогічним періодом минулого року.
Фото: НБУ