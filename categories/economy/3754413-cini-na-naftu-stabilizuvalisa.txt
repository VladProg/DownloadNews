Ціни на нафту стабілізувалися у вівторок, 29 серпня, трейдери зайняли вичікувальну позицію без новин, які могли б спрямувати ринок за певним вектором.

Як передає Укрінформ, про це повідомляє enkorr.
Жовтневі ф'ючерси на Brent здешевшали на лондонській біржі ICE Futures на $0,04 (0,05%), до $84,38 за барель. У понеділок Brent подешевшала на $0,06 (0,1%), до $84,42 за барель.
Жовтневі ф'ючерси на WTI знизилися в ціні на електронних торгах Нью-Йоркської товарної біржі NYMEX на $0,06 (0,07%), до $80,04 за барель. За попередню сесію контракт здорожчав на $0,27 (0,3%), до $80,1 за барель.
Нафтовий ринок завершує серпень невеликим зниженням після стрибка у липні на тлі скорочення видобутку Саудівською Аравією й росією.
Трейдери оцінюють повідомлення про те, що США можуть пом'якшити санкції проти Ірану й Венесуели, а також чекають на нові сигнали про перспективи попиту в Штатах і Китаї.
Увагу ринку також спрямовано на тропічний шторм «Ідалія», який, як очікується, переросте на ураган у східній частині Мексиканської затоки і в середу впаде на західне узбережжя Флориди.
«Ідалія» може вплинути на частину операцій з видобутку нафти в Мексиканській затоці, проте «поки що схоже на те, що вона більше є загрозою попиту, ніж пропозиції», зазначає головний аналітик Price Futures Group Філ Флінн, слова якого наводить MarketWatch.