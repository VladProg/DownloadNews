Україна у 2023/2024 маркетинговому році (з 1 липня по 6 листопада 2023 року) експортувала 9,794 млн т зернових та зернобобових культур.

Як передає Укрінформ, про це повідомляє пресслужба Міністерства аграрної політики та продовольства України.
Зазначається, що у поточному МР, станом на 6 листопада, Україна вже експортувала: 4,87 млн т пшениці, 698 тис. т ячменю, 0,9 тис. т жита та 4,101 млн т кукурудзи.
Для порівняння з 1 липня по 7 листопада 2022/2023 МР Україна експортувала 14,272 млн т зернових та зернобобових, у тому числі: 5,386 млн т пшениці, 1,173 млн т ячменю, 6,3 тис. т жита та 7,657 млн т кукурудзи.
За 5 днів листопада 2023 року Україна експортувала 550 тис. т зернових та зернобобових (за перший тиждень листопада торік - 1,07 млн т), у тому числі: 237 тис. т пшениці (у листопаді торік 388 тис. т), 16 тис. т ячменю (67 тис. т) та 295 тис. т кукурудзи (606 тис. т). У листопаді цього року та за перший тиждень листопада торік Україна не експортувала жито.
У 2023/2024 МР Україна експортувала 43,9 тис. т борошна (з 1 липня по 7 листопада 2022/2023 МР було експортовано 41,3 тис. т).
Як повідомляв Укрінформ, Україна експортувала у 2022/2023 маркетинговому році (з 1 липня 2022 року по 30 червня 2023 року) майже 49 млн т зернових та зернобобових культур.