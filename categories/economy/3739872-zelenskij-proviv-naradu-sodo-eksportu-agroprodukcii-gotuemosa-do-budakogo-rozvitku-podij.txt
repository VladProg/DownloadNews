Президент Володимир Зеленський провів нараду щодо експорту агропродукції.

Як передає Укрінформ, про це глава держави повідомив у Телеграмі.
"Віримо в домовленості з Європейською комісією, але готуємося до будь-якого розвитку подій. Наша позиція зрозуміла: блокування експорту суходолом після 15 вересня, коли припиняють діяти відповідні обмеження, у жодному вигляді неприпустиме", – зазначив він.
"Ми тримаємо зв'язок з усіма зацікавленими сторонами, щоб знайти рішення, яке всіх влаштовуватиме", – додав Президент.

Як повідомляв Укрінформ, Єврокомісія продовжила до середини вересня заборону на імпорт пшениці, кукурудзи, ріпаку та насіння соняшнику з України до п’яти країн Європейського Союзу (Болгарії, Угорщини, Польщі, Румунії та Словаччини).
Фото: Телеграм Володимира Зеленського