Енергоблоки Хмельницької АЕС відключені від енергосистеми.

Про це повідомив у Телеграмі начальник Хмельницької ОВА Сергій Гамалій, передає Укрінформ.
"Енергоблоки ХАЕС відключені від енергосистеми", - йдеться у повідомленні.
Також Гамалій поінформував, що внаслідок ракетних ударів по об'єктах інфраструктури електромережі вимкнені та на даний час відсутня напруга в більшості громад області.
Частина міста Хмельницького без води.
Причина повного знеструмлення - масові терористичні ракетні удари по об’єктах енергетики всієї країни.
Як повідомляв Укрінформ, унаслідок масованої ракетної атаки рф пошкоджено об'єкти енергетичної інфраструктури України, у всіх регіонах відбуваються аварійні відключення.