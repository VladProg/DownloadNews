Україна в межах нової програми розширеного фінансування отримала від Міжнародного валютного фонду перший транш на 2,7 млрд доларів.

Як передає Укрінформ, про це голова Національного банку України Андрій Пишний повідомив у Фейсбуці.
«Це 2 млрд спеціальних прав запозичень, що дорівнює близько 2,7 млрд дол. Дякуємо партнерам за швидку допомогу та вже активно працюємо для успішного проходження першого перегляду програми і отримання наступного траншу від МВФ», — написав він.
Як передає Укрінформ, 31 березня виконавча рада МВФ схвалила нову програму розширеного фінансування EFF для України на суму 15,6 млрд доларів. Ця домовленість є частиною пакету підтримки загальною вартістю 115 млрд доларів.
Глава українського уряду Денис Шмигаль заявив, що нова програма підтримки від МВФ допоможе профінансувати всі критичні видатки та зберегти макрофінансову стабільність України.