Група "Нафтогаз" отримала контроль над оператором системи газорозподілу АТ "Закарпатгаз".

Як передає Укрінформ, про це повідомляє пресслужба Нафтогазу.
"АТ "Закарпатгаз" перейшло під контроль держави. Це 19-те газорозподільне підприємство, інтегроване до Групи Нафтогаз від початку року", - йдеться у повідомленні.

Зазначається, що підприємство обслуговує 278 тисяч домогосподарств, а також понад 4 тисячі юридичних осіб.
Для мешканців Закарпаття тарифи, особові рахунки та реквізити для оплати залишаються незмінними.
Як повідомлялося, у жовтні Група Нафтогазотримала контроль над оператором системи газорозподілу АТ "Чернігівгаз". Раніше до Групи увійшли АТ «Вінницягаз», АТ "Волиньгаз", АТ «Дніпрогаз», АТ «Дніпропетровськгаз», АТ «Донецькоблгаз», АТ «Івано-Франківськгаз», АТ «Житомиргаз», АТ «Київоблгаз», АТ «Криворіжгаз», АТ «Кіровоградгаз», АТ «Львівгаз», АТ «Миколаївгаз», АТ «Сумигаз», АТ «Харківміськгаз», АТ «Харківгаз» АТ «Хмельницькгаз» АТ «Черкасигаз».
Фото з сайту life.ko.net.ua