На кліматичному саміті COP28 у Дубаї (ОАЕ) 22 країни, серед яких США й Україна, закликали світ розвивати ядерну енергетику.

Як передає Укрінформ, про це йдеться у пресрелізі, опублікованому на сайті Міненерго США.
«Під час 28-ї Конференції сторін Рамкової конвенції ООН про зміну клімату (COP-28) понад 20 країн із чотирьох континентів представили Декларацію про потрійну ядерну енергетику», - йдеться у пресрелізі.
Зазначається, що Декларація визнає ключову роль ядерної енергетики в досягненні глобального нульового чистого викиду парникових газів до 2050 року та утриманні цілі в 1,5 градуса за Цельсієм у порівнянні з доіндустріальним рівнем.
Одним із основних елементів Декларації є спільна робота для досягнення мети з потроєння потужностей атомної енергетики в усьому світі до 2050 року.
Документ підтримали Сполучені Штати, Україна, Болгарія, Канада, Чеська Республіка, Фінляндія, Франція, Гана, Угорщина, Японія, Республіка Корея, Молдова, Монголія, Марокко, Нідерланди, Польща, Румунія, Словаччина, Словенія, Швеція, Об’єднані Арабські країни Емірати та Велика Британія.
Як повідомляв Укрінформ, конференція ООН зі зміни клімату COP28 проходить з 30 листопада до 12 грудня у Дубаї (ОАЕ).
Фото: Міненерго