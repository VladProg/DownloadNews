Логістичний оператор «Нова пошта» у жовтні відкрив у Німеччині 5 нових відділень, до кінця року планує запустити ще 13.

Про це повідомила пресслужба компанії, передає Укрінформ.
За даними компанії, в Німеччині зараз працює 7 відділень. До берлінського та гамбурзького у жовтні додалися пункти у Мюнхені, Дрездені, Франкфурті-на-Майні та Кельні. У столиці Німеччини минулого місяця було відкрито друге відділення.
За словами генерального директора СЕО Nova Post у Німеччині Сергія Симонова, до кінця року заплановано відкриття ще 13 відділень у Дюссельдорфі, Дортмунді, Штутгарті, Ганновері, Бремені та інших містах.
Загалом клієнти вже можуть отримувати посилки з України у 7700 точках сервісу.
Найближчим часом буде надана можливість отримувати посилки у партнерські поштомати.
Як повідомлялося, 20 жовтня «Нова пошта» відкрила перше відділення у столиці Естонії – місті Таллінні.
Фото ілюстративне