У РФ відбувся злам 30-мільйонної бази даних клієнтів Альфа-банку.

За інформацією джерел Укрінформу, цей злам здійснили українські хакери разом СБУ.
За даними джерел, власник фінустанови Михайло Фрідман підтвердив "дірки" у банківській системі Росії, відреагувавши словами: "Ну, что поделаешь".
"Пранкери навіть особисто додзвонилися до власника банку Михайла Фрідмана, щоб повідомити йому "благу звістку" про злам. А заодно – спитати, чи не хоче він виступити проти війни в Україні. Але олігарх чомусь був не в гуморі і після недовгої розмови кинув трубку", – повідомив Укрінформу співрозмовник.
Як повідомлялося, раніше українські хакери запустили на телефони російських військових моряків "троянську" програму, яка знімає інформацію і перенаправляє її на українські сервери.