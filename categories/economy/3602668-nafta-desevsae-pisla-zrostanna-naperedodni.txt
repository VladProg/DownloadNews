Ціни на нафту знижуються під час торгів у п'ятницю, 28 жовтня, після впевненого зростання напередодні.

Як передає Укрінформ, про це повідомляє enkorr.
Грудневі ф'ючерси на сорт Brent на лондонській біржі ICE Futures здешевшали на $0,77 (0,79%) – до $96,19 за барель. За підсумками торгів у четвер вони зросли на $1,27 (1,33%), до $96,96 за барель.
Котирування ф'ючерсів на WTI на грудень на електронних торгах на Нью-Йоркській товарній біржі (NYMEX) знизилися на $0,94 (1,06%) – до $88,14 за барель. За підсумками попередніх торгів вони збільшилися на $1,17 (1,33%), до $89,08 за барель.
Попри зниження п'ятниці, ціни на нафту можуть завершити тиждень зростанням на тлі різкого падіння курсу долара, а також даних про експорт США.
Тим часом інвестори зберігають обережність на тлі невизначеного прогнозу попиту у зв'язку зі зростанням інфляції, підвищенням відсоткових ставок і ризиками зростання рецесії.