Міністр аграрної політики та продовольства України Микола Сольський під час візиту до Федеративної Республіки Нігерія зустрівся з представниками місцевого бізнесу для обговорення основних напрямів співпраці у аграрному секторі.

Як передає Укрінформ, про це повідомляє пресслужба Мінагрополітики.
Зазначається, що під час зустрічі йшлося про розширення торгово-економічних відносин, можливість реалізації спільних проєктів, залучення інвестицій та поглиблення міжнародної співпраці.
Крім цього, сторони обговорили практичну реалізацію гуманітарної продовольчої ініціативи Президента України Grain from Ukraine.

Як повідомляв Укрінформ, міністр аграрної політики та продовольства України Микола Сольський під час візиту до Сенегалу заявив, що Україна планує розширювати торговельні відносини з країнами Західної Африки, зокрема у спільних логістичних проєктах.
Фото Мінагро