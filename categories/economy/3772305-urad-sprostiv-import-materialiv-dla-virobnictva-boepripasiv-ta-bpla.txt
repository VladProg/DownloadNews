Кабінет міністрів ухвалив рішення, яким максимально спростив процедуру ввезення в Україну безпілотників.

Про це Прем'єр-міністр Денис Шмигаль повідомив на засіданні уряду, передає Укрінформ.
«Уряд максимально спростив ввезення безпілотників. Розширив перелік товарів військового призначення та подвійного використання, які можуть імпортуватися без дозволу Держслужби експортного контролю. Ми зняли бюрократичні перепони для закупівель українських дронів», - сказав Шмигаль.

Відео: телеграм-канал Премʼєр-міністра України
За його словами, окремою постановою було спрощено й імпорт сировини для виробництва боєприпасів та бойових частин БПЛА.
«Це забезпечить наші потреби та дозволить наростити випуск безпілотників. Цього року виробництво вже виросло в сотню разів, і зросте ще більше», - додав глава уряду.
Як повідомлялося, Шмигаль заявляв, що виробництво БПЛА в Україні зросло за рік у сто разів.
Фото: Денис Шмигаль, Телеграм