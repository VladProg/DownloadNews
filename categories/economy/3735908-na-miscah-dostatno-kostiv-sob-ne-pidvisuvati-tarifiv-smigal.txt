За січень-червень цього року спостерігається приріст у доходах місцевих бюджетів, тому коштів на місцях достатньо для фінансування комунальних підприємств і уникнення підвищення тарифів для населення.

Про це заявив Прем'єр-міністр Денис Шмигаль на засіданні уряду, повідомляє Укрінформ.
"Бачимо суттєвий приріст у доходах місцевих бюджетів. За перше півріччя 2023 року до загального фонду місцевих бюджетів надійшло майже 218 млрд грн, це на 42,5 млрд грн більше, ніж минулого року. Залишок коштів на рахунках місцевих бюджетів та бюджетних установ склали вже 170 млрд грн. Тобто коштів на місцях достатньо, зокрема для того, аби підтримувати власні комунальні підприємства на не підвищувати зараз тарифи", - зазначив він.
Як повідомлялося, раніше Шмигаль наполягав, що до завершення війни тарифи на тепло та воду підвищувати не треба, оскільки це ляже додатковим тягарем на населення.