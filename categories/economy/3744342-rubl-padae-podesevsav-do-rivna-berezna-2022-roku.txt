Долар США, євро та юань у п'ятницю на Московській біржі продовжують оновлювати максимальні позначки з весни 2022 року.

Зокрема долар США та євро піднялися до 95 та 104 рублів відповідно - вперше з 28 березня минулого року, китайський юань знаходиться на позначці квітня-2022. Про це повідомляє Укрінформ з посиланням на Інтерфакс.
Курс долара США на 11:55 у Москві складав 94,94 руб./$1, що на 4,75 руб. нижче рівня закриття попередніх торгів. Трохи раніше долар дорожчав до 95 рублів. Євро тоді коштував 103,91 руб./EUR1, подорожчавши на 67,5 коп. Ціна бівалютного кошика (0,55 долара і 0,45 євро) зросла на 27,76 копійки до 98,98 рубля.
Курс китайського юаня піднявся на 6,5 копійок до 13,182 рублів. Востаннє юань був на такому рівні 11 квітня 2022 року.
Станом на 13:00 4 липня 1 долар коштував 94,98 рублів; 1 євро – 103,93; 1 юань – 13,187.
«У четвер на ранковій сесії долар робив спроби зниження, однак через активізацію основних гравців знову рушив у бік зростання, пробиваючи всі локальні рівні опору… Ми побоюємося, що долар може завершити тижневі торги в діапазоні 95-96 рублів, сподіваємося, що зростання американської валюти буде згладжено сприятливою ситуацією на ринку нафти», – прокоментував ситуацію на ринку головний аналітик російського Промсвязьбанка Єгор Жильников.
Як повідомлялося, курс долара та євро різко піднявся відносно рубля після початку повномасштабної війни Росії проти України. Після чого російська влада здійснила заходи для штучного підтримання відносно низького курсу.