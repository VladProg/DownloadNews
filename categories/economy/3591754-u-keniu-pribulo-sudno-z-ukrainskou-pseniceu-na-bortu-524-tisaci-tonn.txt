До порту Момбаса в Кенії 12 жовтня прибув корабель Super Henry, навантажений 51,4 тис. т української пшениці.

Як передає Укрінформ про це повідомляє пресслужба Міністерства аграрної політики та продовольства України.
"Корабель Super Henry вийшов з порту “Одеса” 7 вересня, на його борту було 51,4 тис. тонн пшениці. Сьогодні судно прибуло до порту Момбаса в Кенії, провівши в дорозі 35 днів", - йдеться у повідомленні.
Зазначається, що раніше Україна постачала в Кенію до 300 тис. тонн пшениці на рік, а в сезоні 2021/2022 до початку війни відвантажила рекордні 355 тис. тонн. Річна потреба країни в імпорті пшениці складає від 2-2,2 млн тонн на рік.
Міністерство повідомляє, що за 11-12 жовтня з українських портів вийшло 16 кораблів, які завантажені 385 тис. тонн агропродукції. Всього з початку роботи “зернового коридору” з України вийшло 325 кораблів із 7,2 млн тонн вантажу.
Як повідомляв Укрінформ, у Стамбулі 22 липня на пропозицію Організації Об’єднаних Націй Україна, Туреччина та Генеральний секретар ООН Антоніу Гуттереш підписали Ініціативу про безпечне транспортування зерна та продуктів харчування з портів "Одеса", "Чорноморськ" та "Південний".
Перше судно з українським продовольством вийшло з порту Одеси 1 серпня.
За словами першого заступника міністра аграрної політики та продовольства України Тараса Висоцького, за понад два місяці роботи "зернового коридору" Україна відправила близько 1 млн т агропродукції до Африки.
Фото ілюстративне