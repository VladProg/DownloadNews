Група Нафтогаз розпочала інтеграцію АТ "Черкасигаз" до своєї корпоративної структури.

Як передає Укрінформ, про це повідомляє пресслужба Нафтогазу.
"НАК «Нафтогаз України» розпочав планову інтеграцію АТ «Черкасигаз» до свого складу. Мета корпоративних змін – налагодження ефективної роботи газорозподільної системи Черкаської області для зміцнення потужності енергетичної сфери країни.
Зазначається, що пріоритетом при інтеграції підприємства визначено модернізацію технічних процесів, у тому числі при підготовці до опалювального сезону, дотримання усіх фінансових зобов’язань перед партнерами та вдосконалення клієнтського сервісу.
Як повідомлялося, Група Нафтогаз уже інтегрувала у свою структуру 16 обласних і міських газорозподільних підприємств: АТ «Черкасигаз», АТ «Донецькоблгаз», АТ «Кіровоградгаз», АТ «Дніпрогаз», АТ «Харківгаз», АТ «Криворіжгаз», АТ «Харківміськгаз», АТ «Київоблгаз», АТ «Житомиргаз», АТ «Львівгаз», АТ «Віннницягаз», АТ «Сумигаз», АТ «Дніпропетровськгаз», АТ «Хмельницькгаз», АТ «Івано-Франківськгаз» і АТ «Миколаївгаз».