Віцепрем’єр-міністр з відновлення – міністр розвитку громад, територій та інфраструктури України Олександр Кубраков обговорив роботу «зернового коридору» з міністром національної оборони Туреччини Хулусі Акаром.

Про це повідомляє Укрінформ з посиланням на Міноборони Туреччини.
«Відбувся взаємний обмін думками щодо безперебійної роботи “зернового коридору”. Висловлено задоволення роботою, яка проводиться в Спільному координаційному центрі», - йдеться у повідомленні за результатами розмови урядовців.
Як повідомляв Укрінформ, Україна за 8 місяців роботи "зернового коридору", з 1 серпня 2022 року по 31 березня 2023 року, експортувала 26,3 млн тонн аграрної продукції.
Фото: msb.gov.tr