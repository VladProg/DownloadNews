Закарпатські митники фіксують зменшення черг вантажівок на в'їзд зі сторони Словаччини та Угорщини, за минулу добу через два пункти пропуску на Закарпатті в'їхало понад 1500 фур.

Про це в коментарі кореспонденту Укрінформу повідомила речниця Закарпатської митниці Вікторія Сенгетовська.
«Станом на ранок 19 листопада Закарпатська митниця фіксує, що черги на в'зд в Україну зменшилися. На разі з боку Словаччини перед КПП «Ужгород» стоять 370 фур, із боку Угорщини перед КПП «Тиса» очікують оформлення 400 вантажівок», - розповіла Сенгетовська.
З її слів, за останні три доби на КПП «Ужгород-Виншнє Немєцке» офрмлено та пропопущено 643 вантажівки, на КПП «Тиса-Загонь» - 939 фур.
«Варто відзначити лагоджену роботу колег суміжних держав Угорщини та Словаччини, і митників, і прикордонників, і поліцію. Колеги з розумінням ставляться до складної ситуації через страйк польських перевізників та йдуть Україні назустріч у розв'язанні гострої проблеми - розвантажити черги на польському кордоні», - додала вона.
Раніше Укрінформ повідомляв, що закарпатські митники доукомплектували особовий склад, аби оформляти та пропускати більше автомобілів.
Як повідомлялося, 6 листопада польські перевізники розпочали блокування руху вантажного транспорту з Польщі в напрямку до України у пунктах пропуску «Ягодин - Дорохуськ», «Краківець - Корчова», «Рава-Руська - Хребенне».
Станом на 18 листопада на українсько-польському кордоні у трьох пунктах пропуску вже скупчилися близько 2800 вантажних транспортних засобів