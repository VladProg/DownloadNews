Найбільший італійський банк Intesa Sanpaolo закриє своє відділення у російській столиці Москві.

Як передає Укрінформ, про це повідомляє Reuters.
За словами речника банку, Intesa Sanpaolo вирішила закрити своє представництво в Москві, хоча при цьому найбільший банк Італії поки що не зміг отримати від влади РФ схвалення на повний вихід через російські обмеження на розпорядження активами.
Закони, які РФ запровадила після того, як вона вторглася в Україну в лютому минулого року, зобов’язують банки й компанії отримати «зелене світло» від президента Росії, щоб вийти з місцевого ринку.
Зазначається, що маючи штат у близько 900 осіб, на початку війни банк Intesa в Росії обслуговував лише корпоративних клієнтів через свої 27 відділень.
Нині на банки країн Єврозони тиснуть наглядові органи галузі, щоб вони вийшли з Росії, і Intesa вивчає варіанти виходу з країни.
Як повідомляв Укрінформ, у квітні минулого року найбільший італійський банк Intesa Sanpaolo припинив фінансування російських та білоруських контрагентів.
Фото: EPA