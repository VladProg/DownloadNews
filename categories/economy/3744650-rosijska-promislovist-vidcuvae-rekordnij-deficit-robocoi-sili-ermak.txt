Російська промисловість відчуває рекордний дефіцит робочої сили - у липні 42% промислових підприємств відчували брак працівників.

Про це у Телеграмі повідомив керівник Офісу Президента Андрій Єрмак, передає Укрінформ.
“Російська промисловість відчуває рекордний дефіцит робочої сили. У липні 2023 року 42% промислових підприємств відчували брак працівників”, - зазначив Єрмак.
Він підкреслив, що посилення санкцій з ухилом на удар по російському ВПК дозволить паралізувати терористів.
Як повідомляв Укрінформ, 20 липня ЄС, Велика Британія, США, Канада, а також інші країни оголосили про запровадження або продовження санкцій проти Росії та її прибічників, які допомагають їй обходити обмеження.