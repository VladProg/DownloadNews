У Міжнародному валютному фонді прогнозують, що українська економіка продовжить зростання у наступному році.

Як повідомляє кореспондент Укрінформу, про це заявив заступник голови місії МВФ в Україні Натан Епштейн під час пресконференції у Києві.
"Економіка (України - ред.) адаптується до викликів війни і демонструє дивовижну стійкість. Ми очікуємо, що економічне зростання продовжуватиметься і в наступному році", - сказав він.
Епштейн зазначив, що, за прогнозом Фонду, українська економіка за результатами цього року найвірогідніше продемонструє зростання від 1,3% до 3%, але МВФ ще не може дати остаточних оцінок.
Як повідомляв Укрінформ, у Міністерстві економіки України очікують, що за результатами 2023 року ВВП України зросте на 4%.