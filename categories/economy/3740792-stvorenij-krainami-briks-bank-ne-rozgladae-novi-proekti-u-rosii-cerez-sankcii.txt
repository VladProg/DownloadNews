Ділма Руссеф, глава банку New Development Bank (NDB), що був створений країнами БРІКС, заявила, що фінустанова не розглядає нові проєкти в Росії оскільки NDB працює відповідно до обмежень, накладених на фінансових ринках і ринках капіталу.

Як передає Укрінформ, про це повідомляє Reuters.
За словами Руссеф, будь-які спекуляції щодо обговорення нових операцій банку в Росії є безпідставними.
Зазначається, що група країн БРІКС (Бразилія, Росія, Індія, Китай та ПАР) запустила банк зі штаб-квартирою в Шанхаї (КНР) у 2015 році.
На початку цього року президент Бразилії Лула да Сілва призначив Русеф, яка раніше була главою Бразилії, новим його керівником.
Як повідомляв Укрінформ, Європейський центральний банк закликав банки єврозони згорнути всі операції в Росії.