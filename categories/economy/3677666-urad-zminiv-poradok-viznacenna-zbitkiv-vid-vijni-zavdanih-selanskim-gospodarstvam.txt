Кабінет Міністрів України вніс зміни до порядку визначення шкоди та збитків, завданих Україні внаслідок збройної агресії російської федерації, відповідно до яких буде визначитись шкода, завдана особистим селянським господарства.

Як повідомляє кореспондент Укрінформу, відповідну постанову уряд ухвалив на засіданні 3 березня.
Згідно із текстом пояснювальної записки до постанови, Кабмін додав до напрямів за якими здійснюється визначення шкоди та збитків, завданих Україні внаслідок збройної агресії рф, новий напрям - шкода, завдана особистим селянським господарствам.
У новий напрям включена шкода: від каліцтва, тілесного ушкодження, загибелі сільськогосподарських тварин, а також збитки внаслідок: знищення чи пошкодження сільськогосподарської техніки та обладнання для агропромислового комплексу.
Як повідомляв Укрінформ, у березні 2022 уряд ухвалив постанову, якою затвердив «Порядок визначення шкоди та збитків, завданих Україні внаслідок збройної агресії рф». Відповідно до постанови, відшкодуванню підлягатимуть не лише прямі збитки підприємств, а й упущена вигода.
Фото: Євген Малолєтка