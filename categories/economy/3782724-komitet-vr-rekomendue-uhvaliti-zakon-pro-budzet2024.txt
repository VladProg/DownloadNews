Комітет Верховної Ради з питань бюджету рекомендує парламенту ухвалити законопроєкт про Державний бюджет на 2024 рік у другому читанні та в цілому.

Про це повідомляється на сайті комітету, передає Укрінформ.
Зазначається, що на сьогоднішньому засіданні профільний комітет розглядав одне питання - про проєкт Закону "Про Державний бюджет України на 2024 рік" (реєстр. № 10000), підготовлений Кабінетом міністрів до другого читання.
"Рекомендовано Верховній Раді законопроєкт за результатами розгляду прийняти у другому читанні і в цілому з урахуванням пропозицій комітету щодо змін до такого законопроєкту (погоджених з Міністерством фінансів України)", - йдеться у повідомленні.
Як повідомляв Укрінформ, Кабінет міністрів 2 листопада подав до Верховної Ради проєкт закону про держбюджет-2024, підготовлений до другого читання.