ДТЕК Енерго увів в роботу після розконсервації та модернізації один з енергоблоків ТЕС, це дозволяє збільшити потужність енергосистеми країни на додаткові до 225 МВт.

Про це повідомили в ДТЕК, передає Укрінформ.
«Сьогодні енергетики однієї з теплоелектростанцій ДТЕК Енерго ввели в роботу після розконсервації та модернізації один з енергоблоків. Його повернення до повноцінної роботи дозволяє збільшити потужність енергосистеми (країни – ред.) на додаткові до 225 МВт», - йдеться у повідомленні.
Зазначається, що лише у вересні завдяки проведеним ремонтам і модернізаціям енергетики компанії ввели в енергосистему чотири енергоблоки, в результаті чого вдалося збільшити її потужність майже до 800 МВт.
Як повідомлялося, загалом у вересні 2023 року компанія «ДТЕК Енерго» завершила ремонти на трьох енергоблоках ТЕС загальною максимальною потужністю до 570 МВт.