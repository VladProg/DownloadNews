З 12 по 16 вересня Національний банк України продав на міжбанківському валютному ринку на $46,2 млн більше, ніж попереднього тижня.

Як передає Укрінформ, про це свідчать результати валютних інтервенцій на сайті регулятора.
Так, за період з 12 по 16 вересня 2022 року на міжбанку НБУ продав $528,16 млн проти $481,97 млн за період з 5 по 9 вересня.
Згідно з інформацією Нацбанку, минулого тижня він придбав $17,5 млн, що в 2,5 раза більше за показник попереднього тижня — $7,0 млн.
Відтак, негативне сальдо інтервенцій становило $510,66 млн.
Як повідомлялося, 13 вересня Національний банк провів операції з обміну готівкового долара на безготівковий на суму 100 млн дол. та обміну готівкового євро на безготівковий на суму 72 млн євро. НБУ проводитиме операції з обміну готівкової валюти на безготівкову, доки це буде необхідно, а також рекомендує банкам збільшити обсяги завезення готівкової валюти, щоб унеможливити виникнення подібних труднощів у майбутньому.