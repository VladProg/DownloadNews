Глава Мінфіну Литви Гінтаре Скайсте заявила, що уряд Угорщини чинить щонайменше «аморально», коли блокує багатомільярдну допомогу ЄС для охопленою війною України у власних інтересах.

Про це, як пише Reuters, вона заявила в понеділок, повідомляє Укрінформ.
«Аморально з боку Угорщини затримувати угоду з Європейським Союзом щодо фінансування України на 2023 рік, аби добитися схвалення плану з реконструкції Будапешта, а також мільярдів із бюджету ЄС»,- наводить видання слова глави литовського мінфіну.
Угорщина блокує план щодо виділення в бюджеті Європейського Союзу €18 мільярдів фінансової допомоги постраждалій від війни Україні. Це має забезпечити стабільність і передбачуваність зусиль європейської спільноти на підтримку української економіки.
За словами офіційних представників ЄС, взамін Будапешт хоче добитися схвалення плану на €5,8 мільярда з фонду ЄС для відновлення після пандемії.
Як повідомляв Укрінформ, на початку минулого місяця Європейська комісія оголосила план надання Україні регулярної макрофінансової допомоги у обсязі до €1,5 мільярда євро щомісяця, на загальну суму €18 мільярдів.