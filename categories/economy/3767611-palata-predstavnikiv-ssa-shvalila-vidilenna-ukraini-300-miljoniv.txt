Палата представників Конгресу США ввечері четверга проголосувала за виділення 300 мільйонів доларів на підтримку України.

Про це повідомляє Politico, передає Укрінформ.
Кошти для України були вилучені з проєкту оборонного бюджету Сполучених Штатів, їх виділення було схвалено під час окремого голосування.
Палата представників також схвалила законопроєкт про витрати на оборонну у розмірі 826 мільярдів доларів.
Водночас демократи побоюються, що факт окремого голосування за виділення допомоги Києву може позиціонуватися пропагандистами із Росії відмова Америки від своїх зобов’язань щодо України.
«Росіяни добре знаються на пропаганді. Це буде розіграно як те, що Америка відмовляється від своїх зобов’язань щодо України», – сказав член комітету Палати представників з питань збройних сил Адам Сміт.
Як повідомляв Укрінформ, із законопроєкту у Палаті представників США могли виключити 300 млн дол. для допомоги Україні через незгоду праворадикальних членів.
Напередодні верхня палата Конгресу США проголосувала за початок дебатів щодо бюджетного законопроєкту, який має дозволити уникнути шатдауну 1 жовтня, а також передбачає $6 мільярдів на допомогу Україні.