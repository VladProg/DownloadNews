Україна у 2023/2024 маркетинговому році (з 1 липня по 21 серпня 2023 року) експортувала 3,607 млн т зернових та зернобобових.

Як передає Укрінформ, про це повідомляє пресслужба Міністерства аграрної політики та продовольства.
Зазначається, що у нинішньому МР Україна вже експортувала 1,467 млн т пшениці, 422 тис. т ячменю, 0,6 тис. т жита та 1,711 млн т кукурудзи.
Для порівняння: у 2022/2023 МР станом на 25 серпня 2022 року Україна експортувала 3,327 млн т зернових та зернобобових, у тому числі: 896 тис. т пшениці, 272 тис. т ячменю та 2,142 млн т кукурудзи, 0,4 тис. т жита.
За три тижні серпня 2023 року Україна вже експортувала 1 333 тис. т зернових та зернобобових (за 25 днів серпня торік - 1 626 тис. т), у тому числі: 646 тис. т пшениці (520 тис. т), 127 тис. т ячменю (123 тис. т) та 558 тис. т кукурудзи (975 тис. т). Цьогоріч із початку серпня жито не експортувалося (торік за цей період 0,4 тис. т).
З початку 2023/2024 МР Україна експортувала 17,7 тис. т борошна (у 2022/2023 МР на відповідну дату - 9,6 тис. т).
Як повідомляв Укрінформ, Україна експортувала у 2022/2023 маркетинговому році (з 1 липня 2022 року по 30 червня 2023 року) майже 49 млн т зернових та зернобобових.