З українських портів зерновими коридорами сьогодні вирушили вісім суден із зерном.

Про це повідомляє Укрінформ з посиланням на повідомлення міноборони Туреччини у Твіттері.
«Відвантаження зерна триває безпечно як і планувалося. Сьогодні з українських портів вирушили 8 суден із вантажем зерна», - повідомили в міністерстві.
Як повідомляв Укрінформ, сьогодні балкер BC VANESSA, зафрахтований Всесвітньою продовольчою програмою ООН, зайшов до порту «Одеса» під завантаження 30 тис. тонн пшениці.
Фото: Міністерство інфраструктури України