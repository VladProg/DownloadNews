Із початку війни енергетики ДТЕК 23 рази відновлювали роботу ТЕС після зупинки через обстріли російських загарбників.

Як передає Укрінформ, про це повідомляє ДТЕК у Телеграмі.
«Коли електростанція повністю зупиняється – це називають «посадкою на нуль». Зупинка станції – дуже рідке явище у мирний час, але внаслідок регулярних обстрілів під час повномасштабного вторгнення теплоелектростанції ДТЕК 23 рази «сідали на нуль», – йдеться у повідомленні.
Водночас, не зважаючи на це енергетикам вдавалося оперативно відновити роботу станцій. Вони використовували «підручні засоби та обладнання, щоб запустити їх».
«Попри обстріли енергетики продовжують забезпечувати виробництво електроенергії», – додали в ДТЕК.
Як повідомлялося, із початку 2023 року ДТЕК інвестував понад 890 млн гривень у ремонт теплових електростанцій (ТЕС) в межах підготовки до наступного опалювального сезону.
Фото ілюстративне