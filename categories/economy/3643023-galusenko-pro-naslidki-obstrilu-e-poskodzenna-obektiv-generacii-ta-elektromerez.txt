Унаслідок сьогоднішньої ракетної атаки рф на енергетичну інфраструктуру України є певні пошкодження об‘єктів генерації та електромереж.

Як передає Укрінформ, про це повідомив міністр енергетики Герман Галущенко у Фейсбуці.
«На жаль, є певні пошкодження об‘єктів генерації та електромереж. Станом на 11:00 складна ситуація на заході країни, в Одеському та Київському регіонах», – зауважив він.
Міністр також зазначив, що відбуватимуться аварійні відключення світла, але енергетики вже працюють над відновленням енергопостачання.
Як повідомлялося, вранці 29 грудня рф здійснила чергову масовану ракетну атаку по Україні.