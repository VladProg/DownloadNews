Світові нафтопереробні заводи не встигають виробляти достатньої кількості дизельного палива, провокуючи новий виток інфляції, і позбавляючи країни палива для промисловості і транспорту.

Про це повідомляє Bloomberg, передає Укрінформ.
"Ми ризикуємо побачити подальшу напруженість на ринку, особливо для дистилятів, у зимові місяці. Нафтопереробні заводи не можуть повністю справитись із цим завданням", - керівник відділу нафтового ринку Міжнародного енергетичного агентства Торіл Босоні, маючи на увазі паливо, яке включає дизель.
У той час як ф’ючерси на нафту стрімко зростають — у п’ятницю вони були трохи нижче 95 доларів за барель у Лондоні.
Ціни в США на дизельне паливо в четвер підскочили вище 140 доларів до найвищого рівня за всю історію для цієї пори року. Європейський еквівалент злетів на 60% з літа.
І ситуація може погіршитись, оскільки Саудівська Аравія та Росія зменшили видобуток сирої нафти, яка багата на дизель.
5 вересня обидві країни — лідери альянсу ОПЕК+ — оголосили, що продовжать ці обмеження до кінця року, періоду, коли попит на паливо зазвичай зростає.
Зазначається, що ситуація з нестабільним виробництвом уже кілька місяців спостерігається на всіх світових нафтопереробних заводах. Сильна спека цього літа у північній півкулі змусила багато заводів працювати повільніше, ніж зазвичай, що призвело до виснаження запасів пального.
За словами Каллума Брюса, аналітика Goldman Sachs Group Inc., на заводи також чинився тиск, щоб вони виробляли інші продукти, такі як авіаційне паливо і бензин, попит на які різко зріс.
Проте є надія, що дефіцит дизельного пального зменшиться. З наближенням зимових місяців, обмеження на нафтопереробних заводах загалом зменшуються, навіть якщо деякі з них проходять планове сезонне технічне обслуговування.
Як повідомляв Укрінформ, Росія зіткнулася з нестачею пального, необхідного для збирання врожаю в деяких частинах південної житниці. Ситуація може погіршитися найближчими місяцями.
Фото: Bloomberg