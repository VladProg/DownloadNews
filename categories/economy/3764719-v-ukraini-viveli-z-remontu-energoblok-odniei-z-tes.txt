Відновив роботу енергоблок однієї з теплоелектростанцій, додавши до енергосистеми 125 МВт потужності.

Як передає Укрінформ, про це повідомляє Міністерство енергетики.
"Після ремонту відновлено роботу корпусу одного з блоків ТЕС, який додав до енергосистеми 125 МВт потужності. Електроенергії, яку виробляють українські електростанції, достатньо для забезпечення потреб споживачів", - йдеться у повідомленні.
Повідомляється також, що за добу у Сумській області через обстріли прикордонних районів було знеструмлено 3 повітряні лінії електропередачі 10 кВ. Загалом по області пошкоджено 24 лінії 10 кВ, без світла близько 3 тисяч абонентів. На Харківщині внаслідок бойових дій за добу знеструмлено більше 2 тисяч абонентів. Ремонтні роботи розпочалися з дозволу військових.
Залишається також знеструмленою частина споживачів у Донецькій, Дніпропетровській, Запорізькій, Херсонській та Чернігівській областях.
У Херсоні енергетики заживити більше 800 точок доступу. У місті залишаються знеструмленими близько 3 тисяч споживачів.
Як повідомлялося, НЕК "Укренерго" відновила роботу об'єкта системи передачі електроенергії, який був пошкоджений через ракетну атаку 21 вересня.