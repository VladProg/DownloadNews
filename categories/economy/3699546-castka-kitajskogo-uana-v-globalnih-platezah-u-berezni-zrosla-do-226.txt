Частка китайської валюти - юаня в глобальних платежах зросла з 2,19% у лютому до 2,26% у березні.

Як передає Укрінформ, про це з посиланням на дані SWIFT, глобального постачальника послуг обміну фінансовими повідомленнями, повідомляє Xinhua.
Валюта Китаю за підсумками березня залишилася п’ятою за активністю приросту її використання в міжнародних розрахунках.
Так, минулого місяця обсяг маси юаня в платежах у системі SWIFT зріс на 25,04%, що також більше, ніж у лютому, коли приріст становив 21,46%.
Без урахування показників єврозони (євро), юань посідає сьоме місце з часткою 1,67% серед національних валют, що використовуються в глобальних розрахунках (долар США, японська єна, британський фунт стерлінгів та інші).
Як повідомляв Укрінформ, згідно з даними уряду КНР, економіка Китаю в першому кварталі зросла на 4,5% порівняно з роком раніше, причому темпи зростання істотно прискорилися після скасування жорстких обмежень політики «нульового COVID-19».