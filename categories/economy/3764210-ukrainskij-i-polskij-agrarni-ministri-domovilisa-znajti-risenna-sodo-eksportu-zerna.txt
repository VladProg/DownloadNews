Міністр аграрної політики та продовольства України Микола Сольський обговорив із міністром cільського господарства Республіки Польща Робертом Телусом питання експорту української агропродукції.

Як передає Укрінформ, про це повідомляє пресслужба Мінагрополітики.
Міністри обговорили ситуацію, а також пропозицію України щодо її врегулювання, та домовились знайти рішення, яке враховує інтереси обох країн.
Крім того, сторони підтвердили тісні та конструктивні відносини, які ними багаторазово демонструвались, та погодили, з урахуванням цього, виробити найближчим часом варіант взаємодії з питань експорту.
Наступні переговори відбудуться найближчими днями, під час яких буде обговорено підготовлені до того часу питання від обох сторін.
Також польська сторона вивчить український план експорту та підготує свої пропозиції до нього.
Як повідомлялося, три країни ЄС, які ввели національні заборони на експорт української агропродукції - Польща, Румунія та Болгарія, - готові розглядати механізм спільної верифікації та погодження постачання, запропонований Україною.