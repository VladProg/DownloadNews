Міністр закордонних справ Литви Габріелюс Ландсбергіс назвав дев'ятий пакет санкцій ЄС проти росії «втраченою можливістю».


Про це він написав у твіттері, передає Укрінформ.
«9-й пакет санкцій був втраченою можливістю. Сумно, що нам довелося витрачати стільки часу на обговорення відступів, а не посилення санкцій. Разом із Польщею нам вдалося забезпечити додаткові гарантії безпеки, які закривають будь-які лазівки», – написав він у твіттері.

The 9th sanctions package was a missed opportunity. Sad that we had to spend so much time discussing derogations, not stronger sanctions.
Together with Poland we managed to secure optional security safeguards that close any loopholes. Lithuania will choose to keep the gates shut.
— Gabrielius Landsbergis (@GLandsbergis) December 15, 2022

Він також переконаний, що Україна не отримує все необхідне для найскорішого завершення війни, бо "досі жива віра в те, що після війни ми можемо повернутися до звичайної роботи і вести з рф бізнес далі, ніби 24 лютого було просто збоєм".
З тієї ж мети політики "уникають конкретики під час дебатів про членство України в НАТО".

Why aren’t we sending Ukraine all the tools needed to end the war? Why are we avoiding specifics during the debate on Ukraine‘s membership of NATO? Because the belief is still alive that after the war we can return to business as usual, as if February 24th was just a glitch.
— Gabrielius Landsbergis (@GLandsbergis) December 4, 2022

Нагадаємо: ввечері 15 грудня Євросоюз узгодив дев’ятий пакет санкцій проти росії. Його узгодження кілька разів відкладали через суперечки щодо того, чи повинен ЄС спростити експорт російських добрив через європейські порти, навіть якщо компанії з виробництва добрив належать підсанкційним олігархам.
Повідомлялося, що Польща і Литва блокували узгодження через послаблення вже ухвалених санкцій.