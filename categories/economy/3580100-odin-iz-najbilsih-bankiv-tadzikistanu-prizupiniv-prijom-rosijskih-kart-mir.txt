Один із найбільших банків Таджикистану Dushanbe City Bank призупинив обслуговування російських карт платіжної системи "Мир".

Як передає Укрінформ, про це банк повідомили у своєму Телеграм-каналі.
«З технічних причин ми призупиняємо обслуговування російської платіжної системи "Мир", а саме: зняття з наших банкоматів та оплата через POS-термінал», - повідомили в банку.
Раніше стало відомо, що в Узбекистані 23 вересня призупинили обслуговування випущених міжнародними банками карт російської платіжної системи "Мир".
Більш того, Народний банк Казахстану також тимчасово призупинив обслуговування карт російської платіжної системи "Мир" у своїх банкоматах. 19 вересня з такими картами перестали працювати великі турецькі банки Isbank та Denizbank.
Як повідомлялося, 15 вересня Мінфін США заявив, що іноземні банки, які укладають договори з оператором карт "Мир" - Національною системою платіжних карт (НСПК), який не потрапив під обмеження Заходу, "ризикують підтримати зусилля росії щодо обходу санкцій". Міністерство нагадало, що Вашингтон має право за це накладати блокуючі санкції.
Фото з сайту diyor.tj