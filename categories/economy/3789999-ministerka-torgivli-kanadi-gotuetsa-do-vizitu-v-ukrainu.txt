Міністерка міжнародної торгівлі Канади Мері Енджі очолить бізнес-місію, яка наступного року приїде до України.

Як повідомляє кореспондент Укрінформу, про це у Торонто заявила самі Енджі.
“Наступного року я привезу бізнес-місію в Україну. Ми дуже тісно співпрацюватимемо із Канадсько-українською торговельною палатою та моїми колегами в Україні у питанні визначення точного часу візиту”, - сказала Енджі.
Вона наголосила, що у рамках місії до України прибудуть “дійсно найкращі канадські підприємці”. “Ми хочемо особисто прилетіти й побачити, якою є ситуація на місцях”, - зазначила міністерка.
Як повідомлялося, Канада та Україна у вересні підписали оновлену Угоду про вільну торгівлю. Очікується, що канадський парламент завершить її ратифікацію до кінця року.