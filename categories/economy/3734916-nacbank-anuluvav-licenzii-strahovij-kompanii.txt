Національний банк України застосував до ПрАТ «Страхова компанія «Київська Русь» захід впливу у вигляді анулювання (відкликання) ліцензій на провадження діяльності з надання фінансових послуг.

Про це повідомляє пресслужба НБУ, передає Укрінформ.
«Страховик повторно порушив ліцензійні умови – не подав звітність за I квартал 2023 року, а також інформацію та документи на вимогу Національного банку та не виконав вимоги регулятора про усунення виявлених порушень. Рішення про анулювання (відкликання) ліцензій набирає чинності 11 липня 2023 року», - йдеться у повідомленні.
За даними останньої поданої до НБУ звітності ПрАТ «СК «Київська Русь» за 9 місяців 2022 року розмір страхових платежів становив 85,4 млн грн, із них 76,9 млн грн – передано в перестрахування. Виплати протягом зазначеного періоду страховик не здійснював.
Як повідомлялося, 8 травня 2023 року до цього страховика було застосовано захід впливу у вигляді тимчасового зупинення ліцензій із зобов'язанням вжити заходів для усунення порушення щодо неподання звітності за 2022 рік, неподання інформації та документів на вимогу Національного банку.
Фото: НБУ