Банки у лютому 2023 року видали 126 іпотечних кредитів на загальну суму 169,8 млн грн.

Як передає Укрінформ, про це свідчать результати щомісячного опитування банків про обсяги наданих населенню іпотечних кредитів, повідомляє пресслужба НБУ у Телеграмі.
"Банки України в лютому 2023 року видали 126 іпотечних кредитів на загальну суму 169,8 млн грн", - йдеться в повідомленні.
Зазначається, що про видачу нової іпотеки в лютому поінформували 4 банки, які переважно кредитували в межах державних програм підтримки кредитування виключно на вторинному ринку нерухомості. Середньозважена ефективна ставка за іпотечними кредитами становила в лютому 8,3% (у січні – 7,5%).
У регіональному розрізі найбільше іпотечних кредитів у лютому видано в Києві та Київській області – 51 договір на загальну суму 77,5 млн грн (46% від загального обсягу), у Рівненській області – 10 договорів на 12,5 млн грн (7%), у Вінницькій області – 7 договорів на 9,8 млн грн (6%).
Як повідомлялося, банки у січні 2023 року видали 357 іпотечних кредитів на загальну суму 449,5 млн грн.
Фото: Shutterstock