Пенсійний фонд України (ПФУ) спрямував на пенсійні виплати за жовтень 30,3 млрд грн.

Про це ПФУ повідомив у Фейсбуці, передає Укрінформ.
«Станом на 16 жовтня на пенсійні виплати спрямовано 30,3 млрд грн, в тому числі 6,8 млрд грн – на виплату пенсій через АТ “Укрпошта”, 23,5 млрд грн – через уповноважені банки», - йдеться в повідомленні.
Зазначається, що уповноважені банки зарахували на рахунки пенсіонерів 100% профінансованих сум.
У ПФУ наголошують, що доставка виплат триває.
Як повідомлялося, Кабінет Міністрів доручив Пенсійному фонду України відновлювати виплату пенсій на деокупованих територіях без звернень громадян; при цьому сама виплата здійснюватиметься обисто пенсіонерам через Укрпошту.