Світовий банк мобілізує додаткові $4,5 мільярди на підтримку України, які допоможуть нашій країні забезпечити нагальні потреби упродовж зимового періоду.

Про це у своєму твіттері написав Прем'єр-міністр України Денис Шмигаль, передає Укрінформ.
"Фінансування дозволить забезпечити нагальні потреби України протягом зимового періоду. Вдячний Акселью фон Тротсенбургу та Анні Б’єрде за потужну підтримку України", - написав він.

Світовий банк @WorldBank мобілізує додаткові $4,5 мільярди на підтримку України. Фінансування дозволить забезпечити нагальні потреби України протягом зимового періоду. Вдячний @AxelVT_WB та @bjerde_anna за потужну підтримку України.
— Denys Shmyhal (@Denys_Shmyhal) November 22, 2022

Як раніше повідомляло агентство, прем'єр-міністр України Денис Шмигаль під час зустрічі з віцепрезиденткою Світового банку Анною Б’єрде минулого тижня обговорив підтримку держбюджету на 2023 рік, а також спільні програми в енергетиці, транспорті й медицині.