Верховна Рада ухвалила закон про внесення змін до деяких законодавчих актів України щодо вдосконалення державного регулювання ринків фінансових послуг.

Про це повідомив народний депутат Ярослав Железняк у Телеграмі, передає Укрінформ.
"Парламент прийняв в цілому законопроєкт від Нацбанку №9422 про обмеження ставок мікрокредитувальників", - ідеться в повідомленні.
За словами Железняка, документ пропонує поступово знизити та обмежити максимальну ставку на рівні 1% на день.
Як повідомлялось, мікрофінансові організації впродовж 2022 року видали українцям 23,9 млрд грн позик, тоді як у 2021-му ця сума сягнула 65,1 млрд грн.