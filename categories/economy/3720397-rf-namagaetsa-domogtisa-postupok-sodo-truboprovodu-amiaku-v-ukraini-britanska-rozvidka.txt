Росія продовжує перешкоджати експорту українського зерна, навмисно сповільнюючи перевірки та активно блокуючи деякі судна. РФ, ймовірно, намагається домогтися поступок у питанні відновлення роботи трубопроводу Тольятті-Одеса, який експортує аміак з Росії через Україну.

Про у Twitter повідомляє Міністерство оборони Британії з посиланням на розвідку, передає Укрінформ.
Як зазначає відомство, наразі перевіряється лише одне-два судна на день, порівняно з шістьма-восьми восени 2022 року.
"Росія, ймовірно, намагається домогтися поступок у питанні відновлення роботи трубопроводу Тольятті-Одеса, який експортує аміак з Росії через Україну", - йдеться в повідомленні.
У розвідці вважають, що ситуація ускладнюється тим, що останніми днями трубопровід був пошкоджений і наразі не працює.
"Ймовірно, російська риторика та перешкоджання роботі Чорноморської зернової ініціативи продовжиться впродовж тижнів, що передують наступному терміну продовження договору, який закінчується 16 липня 2023 року", - підсумували у відомстві.
Як повідомляв Укрінформ, заступник міністра аграрної політики та продовольства України Тарас Висоцький заявив, що підрив Каховської ГЕС російськими загарбниками прямо не впливає на роботу зернового коридору, в тому числі на відвантаження продовольства.