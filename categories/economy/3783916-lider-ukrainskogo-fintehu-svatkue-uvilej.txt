У листопаді Moneyveo святкує свою 10-ту річницю. За цей час компанія надала підтримку 1,3 млн українців, видавши кредитів на загальну суму понад 35 мільярдів гривень.

За десятиріччя на ринку фінансових послуг Moneyveo пройшла через неймовірний досвід від стартапа до лідера ринку, має на своєму рахунку чимало цікавих історій, значних досягнень та нагород у престижних національних і міжнародних конкурсах.
Історія Moneyveo розпочалася у 2013 році, коли її засновник Михайло Лизанець фактично започаткував в Україні онлайн-кредитування. Відтоді компанія постійно розвивається, впроваджуючи нові продукти та послуги, вигадуючи цікаві акції для своїх клієнтів. Ба більше, Moneyveo задає тренди на ринку небанківського кредитування!
"Десять років тому ми розпочали свій шлях з метою допомагати українцям здійснювати свої мрії та розвивати потенціал. Сьогодні команда Moneyveo продовжує вірити у можливості нашої країни та працює, щоб зробити життя користувачів яскравішим. Дякуємо клієнтам та партнерам за їхню довіру та підтримку. Наша місія триває, і ми разом з вами будемо досягати нових вершин," – зазначив Михайло Лизанець, засновник Moneyveo.
Протягом останніх років Moneyveo також активно розвиває корпоративну соціальну відповідальність, зокрема, надаючи активну підтримку військовим. З 2019 року компанія співпрацює з центром радіоелектронної розвідки "Північ" та реабілітаційним центром для поранених бійців NextStep Ukraine. Крім того, Moneyveo реалізує низку ініціатив з військовими госпіталями та регулярно надає підтримку воїнам на передовій.

З нагоди свого ювілею компанія вирішила відмовитися від гучних святкувань та замість цього висловити подяку українській армії. Moneyveo придбала 50 сучасних FPV-дронів загальною вартістю понад 1 000 000 гривень для підрозділу Shadow. Вони вже допомагають бійцям на передовій у боротьбі з окупантами.
СЕО Moneyveo Сергій Сінченко особисто вручив партію дронів військовим. «Жодні слова не в стані висловити подяку воїнам, які щохвилини, щомиті ризикують своїм життям, захищаючи Україну. Наш низький уклін за відвагу та самовідданість тим, хто сьогодні стоїть там, на передовій, щоб ми могли жити, працювати, функціонувати в умовах війни. Нехай “манівеодрони” допоможуть нищити ворога і зберегти життя наших воїнів. Хай кожен, хто зараз боронить нашу землю, повернеться додому живим і неушкодженим!» – побажав Сергій.
І, звісно ж, Moneyveo не залишила без уваги своїх клієнтів. Протягом листопада компанія надає знижки і спеціальні пропозиції в їх сумарному еквіваленті до 1 000 000 грн.
Компанія Moneyveo лідирує за підсумками народного голосування-2021 у рейтингу «Українська народна премія», номінація «Сервіс кредитів онлайн».