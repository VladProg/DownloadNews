З українських портів сьогодні вийшли “зерновим коридором” сім суден.

Як передає Укрінформ, по це Міністерство інфраструктури повідомляє у Фейсбуці.
“25 вересня, в рамках реалізації “зернової ініціативи”, з портів “Одеса”, “Чорноморськ” та “Південний” вийшло 7 суден з 146,2 тис. тонн агропродукції для країн Африки, Азії та Європи”, - ідеться у повідомленні.

Зазначається, що від причалів Одеського порту відійшли MOONLIGHT, CHIOS FREEDOM. З порту “Чорноморськ” балкери - HERMES, BLUE STAR, SUPER MARTINELLI. З порту “Південний” - ATA 2, ASPASIA LUCK.
Згідно з даними Мінінфраструктури, з моменту виходу першого судна з українським продовольством враховуючи сьогоднішні судна, експортовано 4,85 млн тонн агропродукції.
Всього з українських портів вийшло 218 суден з агропродукцією яка була направлена до країн Азії, Європи та Африки.
Як повідомляв Укрінформ, у Стамбулі 22 липня на пропозицію Організації Об’єднаних Націй Україна, Туреччина, росія та генеральний секретар ООН Антоніу Гутерреш підписали Ініціативу про безпечне транспортування зерна та продуктів з портів "Одеса", "Чорноморськ" та "Південний".