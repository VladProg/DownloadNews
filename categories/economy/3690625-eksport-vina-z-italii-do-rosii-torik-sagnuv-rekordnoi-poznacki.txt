Упродовж минулого року Італія експортувала до росії вина власного виробництва на 172 мільйони євро, що є рекордним показником з початку ведення статистики.

Як передає Укрінформ, про це повідомляє федерація італійських виноробів Coldiretti.
Як зазначається, 2022 року Італія стала провідним постачальником вина до рф з часткою ринку 30%, випередивши Іспанію та Грузію. Найпопулярнішими серед поставлених вин в росію були просекко та асті, а також вина з провінцій Тоскана, Сицилія, П'ємонт та Венето.
Загальна вартість експорту італійських вин упродовж минулого року склала понад 91 млн євро, на 28% більше порівняно з 2021 роком.
Санкції ЄС забороняють продаж вин до росії. Хоча там передбачені обмеження на предмети розкоші вартістю понад 300 євро за одиницю – що поширюється і на вина, – це насправді стосується обмеженого сегменту італійської продукції. Натомість європейські санкції забороняють ввезення до росії італійських фруктів та овочів, сирів, м’яса, риби через ембарго на імпорт західної сільськогосподарської продукції, запроваджене самою росією.