Сьогодні Національний банк України увів в обіг пам'ятні медалі на честь міст-героїв: Миколаєва, Волновахи, Охтирки і Чернігова.

Про це повідомляється на сайті Нацбанку України, передає Укрінформ.
Пам'ятні медалі присвячені відзначенню подвигу, масового героїзму та стійкості громадян, виявлених під час захисту цих міст від збройної агресії росії проти України.
На аверсах і реверсах медалей, крім Державного Герба України, розміщені символи міст, а також рядки та символи з творів Ліни Костенко та Івана Багряного.


Всі пам'ятні медалі випущені тиражем 100 тис. штук.


Художник пам'ятних медалей, присвячених Миколаєву і Чернігову — Наталія Фандікова, а медалей, присвячених Охтирці та Волновасі — Марина Куц.
Як повідомляв Укрінформ, 5 грудня 2022 року Нацбанк увів в обіг пам`ятну медаль «Київщина. Міста-героїв: Буча, Гостомель, Ірпінь».