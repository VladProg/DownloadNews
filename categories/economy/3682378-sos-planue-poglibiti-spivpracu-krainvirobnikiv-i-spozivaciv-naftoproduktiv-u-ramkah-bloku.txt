Шанхайська організація співробітництва (ШОС) заявила про намір її країн-учасниць, включаючи Китай, Індію і росію, розглянути можливість спільної розробки в рамках організації нових проєктів зі співпраці країн виробників та споживачів нафтопродуктів.

Про це Укрінформ повідомляє з посиланням на Reuters.
Відповідне рішення було прийнято сьогодні міністрами енергетики країн-членів ШОС під час онлайн-зустрічі, в ході якої представники держав погодилися з необхідністю поглиблення співпраці блоку в паливному секторі.
Як повідомляв Укрінформ, хоча Індія, яка минулого року стала одним із найбільших покупців російської сирої нафти, не заявила про підтримку санкцій проти рф, індійський уряд наказав банкам і трейдерам дотримуватися умов обмеження цін на російську нафту.
Фото: Shutterstock