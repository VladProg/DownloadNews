За прогнозом Міністерства аграрної політики та продовольства України, у 2023 році основні ярі культури будуть посіяні на 5700 тис. га, що на 206,5 тис. га менше, ніж торік.

Як передає Укрінформ, про це повідомляє пресслужба відомства.
«Станом на 9 березня 2023 року прогнозовані площі сівби основних ярих культур під урожай 2023 року на контрольованій Україною території становлять 5 700,1 тис. га, що на 206,5 тис. га менше від показника минулого року», - йдеться в повідомленні.
Зазначається, що до сівбу ярих культур вже розпочала Одеська область, при цьому на відповідну дату минулого року в Україні сівбу ще не розпочинали.
Станом на 9 березня 2023 року, всіма категоріями господарств Одещини посіяно 16,1 тис. га зернових та зернобобових культур, з яких – 6,7 тис. га ярої пшениці, 5,9 тис. га ярого ячменю та 3,5 тис. га гороху.
Як повідомляв Укрінформ, за прогнозом Національної аграрної академії України, у 2023 році валовий збір зернових в Україні становитиме 34 млн т, що на 37% менше, ніж у 2022 році.