Національна акціонерна компанія «Нафтогаз України» вийшла із дефолту.

Про це повідомляє голова правління компанії Олексій Чернишов у Фейсбуці, передає Укрінформ.
«Ми здійснили необхідні платежі за єврооблігаціями 2022/26 відповідно до умов реструктуризації. Таким чином, сьогодні Нафтогаз вийшов з дефолту», - заявив Чернишов.
За його словами, «філософія Групи Нафтогаз - бути надійними на всіх операційних рівнях».
«Ми й надалі будемо підтверджувати свою надійність партнерам», - наголосив Чернишов.
Як повідомляв Укрінформ, наприкінці липня НАК «Нафтогаз України» отримала згоду інвесторів на реструктуризацію єврооблігацій із термінами погашення у липні 2022 року та у листопаді 2026 року.