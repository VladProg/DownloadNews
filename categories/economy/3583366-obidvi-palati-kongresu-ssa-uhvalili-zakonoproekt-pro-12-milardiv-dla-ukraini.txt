Палата представників США – слідом за Сенатом – ухвалила законопроєкт про короткострокове державне фінансування для уникнення «шатдауну» уряду США, який у своїх положеннях містить понад $12 мільярдів допомоги Україні у сфері безпеки й економіки.

Голосування відбулося в п’ятницю, повідомляє власний кореспондент Укрінформу.
На підтримку документа висловилися 230 конгресменів, проти виступив 201 законодавець.
Не підтримали законопроєкт, головним чином, представники Республіканської партії, основі претензії яких стосувалися недостатнього фінансування безпеки кордонів США, відновлення ланцюгів поставок та боротьби з інфляцією.
Як повідомляв Укрінформ, Сенат США ухвалив проєкт закону про короткострокове державне фінансування в четвер переважною більшістю голосів (72 проти 25). Тепер документ спрямований на підпис главі Білого дому.