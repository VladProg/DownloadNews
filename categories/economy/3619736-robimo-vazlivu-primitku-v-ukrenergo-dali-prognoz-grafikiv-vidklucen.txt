В Україні будуть застосовуватись лише чотиригодинні планові відключення електроенергії, але за умови відсутності ударів російських загарбників по українській енергосистемі.

Про це повідомив голова правління Укренерго Володимир Кудрицький під час брифінгу «Енергетичний фронт: стан енергосистеми після шести хвиль ракетних атак», проведеного Медіацентром Україна – Укрінформ.
«Робимо важливу примітку, що за умови відсутності нових масованих ракетних ударів, очікуємо, що ситуація буде стабільною і відключення електроенергії споживачам відбуватиметься в плановому/помірному режимі та вкладатимуться в наш чотиригодинний режим, який ми, як енергетична галузь, прийняли в цьому сезоні», - зазначив він.
Кудрицький уточнив, що сьогоднішні графіки відключення пов’язанні в основному з тим, що в Україні через масові обстріли є дефіцит потужностей. Тобто, наразі не можливо згенерувати для енергосистеми стільки, скільки електроенергії споживачі хотіли б спожити.
Як повідомлялось, з 10 жовтня росіяни обстріляють українську енергосистему. 15 листопада росіяни завдали чергового масового удару по енергетичних об’єктах; напередодні звільнення українськими військовими Херсону, який тривалий час знаходився під окупацією.
Атака на енергосистему стала найбільшою з початку російської агресії. Влучання відбулись як по об‘єктах генерації, так і по системі передачі електроенергії. Обстріли здійснені в момент початку пікового споживання, щоб енергетикам було важче її відновити.
Наразі НЕК «Укренерго» і низка енергетичних компанії провели тренування і підготовчі заходи, щоб бути готовими до можливого виникнення блекауту в разі подальших російських обстрілів енергетичної інфраструктури.