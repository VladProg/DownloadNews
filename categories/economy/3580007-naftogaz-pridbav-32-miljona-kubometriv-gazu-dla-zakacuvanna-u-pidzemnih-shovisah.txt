Газопостачальна компанія "Нафтогаз Трейдинг" минулого тижня придбала 3,2 мільйона кубометрів газу для закачування у підземні сховища.

Як передає Укрінформ, про це повідомляє НАК "Нафтогаз України".

"19 вересня ГК "Нафтогаз Трейдинг" у результаті відкритих торгів придбала 3,2 млн куб. м газу, ціна — 45 541,56 грн за 1000 куб. м з ПДВ. Придбаний газ буде у вересні передано до підземних сховищ АТ "Укртрансгаз", - ідеться у повідомленні.
Зазначається, що за тиждень 19-25 вересня контактцентр газопостачальної компанії "Нафтогаз України" опрацював понад 160 тис. дзвінків.
ТЕЦ Нового Роздолу та Новояворівська працюють у звичайному режимі. Їхня готовність до роботи в осінньо-зимовий період становить 95%.
Підземні газосховища АТ "Укртрансгаз" залишаються під посиленою охороною та продовжують працювати у штатному режимі.
АТ "Укртранснафта" та АТ "Укрспецтрансгаз" працюють у штатному режимі в умовах воєнного стану. ВАТ “Кіровоградгаз” працює у звичайному режимі.
Як повідомлялося, Україна закачала до підземних сховищ газу майже 14 млрд кубометрів "блакитного палива".