Протягом березня фахівці НАК «Нафтогаз України» запустили дві нові потужні свердловини, які дають 300-400 тисяч кубометрів газу на добу.

Про це повідомив голова правління Нафтогазу Олексій Чернишов під час робочої поїздки на Полтавщину, передає Укрінформ з посиланням на пресслужбу компанії.
«Ми не тільки забезпечуємо роботу наших об’єктів, але й працюємо над бурінням нових свердловин. Лише за березень ми запустили дві нові потужні свердловини, які дають 300-400 тис. куб. м на добу. Значного результату на цих свердловинах вдалося досягти завдяки застосуванню сучасних підходів до розробки родовищ вуглеводнів», - зазначив Чернишов.






Нафтогаз запустив дві нові потужні свердловини / Фото: Нафтогаз






















У ході поїздки голова правління також зустрівся з колективами, що працюють на місцях, та обговорив питання, які потребують першочергового вирішення.
Як повідомлялось, АТ «Укргазвидобування» у березні пробурило нову оціночно-експлуатаційну свердловину глибиною 5950 метрів, яка дає 340 тисяч кубометрів природного газу на добу.