Кабінет Міністрів України прийняв рішення не підвищувати тарифи на електроенергію до кінця опалювального сезону 2022-2023.

Як передає Укрінформ, про це заявив Прем’єр-міністр України Денис Шмигаль на засіданні уряду.
«1 квітня мав закінчитися спеціальний період з пільговими цінами на електроенергію. Тому сьогодні уряд ухвалює рішення про його продовження. Механізм покладеного соціального обов’язку продовжить діяти до 30 квітня цього року», – сказав Шмигаль.

Відео: Телеграм-канал Премʼєр-міністра
За його словами, ціна на електроенергію до кінця опалювального сезону залишається без змін.
Як повідомлялося, Кабінет Міністрів України після закінчення опалювального сезону планує підвищити тарифи на електроенергію, але вразливі верстви населення не постраждають від такого рішення і зможуть скористатися монетизованою субсидією.