За січень-серпень Група Нафтогаз сплатила до державного та місцевих бюджетів понад 61 млрд грн податків.

Як передає Укрінформ, про це повідомляє пресслужба Групи.
"За січень-серпень поточного року Група Нафтогаз сплатила до державного та місцевих бюджетів понад 61 млрд гривень. Зокрема, 56,8 млрд гривень – до державного бюджету. Це становить 11,5% від загальної суми відрахувань бізнесу в держбюджет", - йдеться у повідомленні.
Ще понад 4,4 млрд гривень надійшли до місцевих бюджетів.
«Для Групи Нафтогаз підтримка країни є надзвичайно важливою, особливо зараз. Ми як бізнес постійно працюємо над збільшенням свого прибутку, що своєю чергою впливає на ріст відрахувань у бюджет країни», – зазначив голова правління НАК «Нафтогаз України» Олексій Чернишов.
Зазначається, що у серпні Нафтогаз сплатив майже 8,2 млрд гривень до державного бюджету.
Як повідомлялося, НАК "Нафтогаз України" викупив у приватних газовидобувних компаній понад 700 млн кубометрів газу на суму понад 9,2 млрд грн.