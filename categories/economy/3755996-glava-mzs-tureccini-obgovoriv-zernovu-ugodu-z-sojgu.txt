Міністр закордонних справ Туреччини, який відвідав Росію з дводенним візитом, зустрівся з міністром оборони Росії Сергієм Шойгу, в ході зустрічі йшлося про «зернову угоду» та спільну роботу в Сирії.

Про це повідомляє Укрінформ з посиланням на повідомлення МЗС Туреччині в Х.
«Наш міністр Хакан Фідан провів зустріч з міністром оборони Росії Сергієм Шойгу в Москві», - повідомило міністерство.

Bakanımız @HakanFidan, #Rusya Savunma Bakanı Sergey Şoygu ile #Moskova'da bir görüşme gerçekleştirdi. pic.twitter.com/4D1zzGn2Fe
— T.C. Dışişleri Bakanlığı (@TC_Disisleri) September 1, 2023

Як зазначає TRT Haber з посиланням на міноборони РФ, у ході зустрічі йшлося про «зернову угоду» та співпрацю в Сирії.Як повідомляв Укрінформ, вчора міністр Фідан повідомив, що ООН підготувала новий пакет по «зерновій ініціативі», врахувавши пропозиції Туреччини, який може стати підґрунтям для відродження Чорноморської зернової ініціативи.
Як раніше повідомляло агентство, Україна розраховує, що без відновлення її експорту Туреччина на «зернову угоду» не погодиться.