Відключення електропостачання по всій Україні у вівторок, 30 травня, сталося через зниження частоти в об’єднаній енергосистемі.

Про це ДТЕК повідомив у Телеграмі, передає Укрінформ.
"30 травня з 13:28 по всій країні відбуваються відключення світла через спрацювання автоматики на енергетичній інфраструктурі. Його спричинило зниження частоти в об’єднаній енергосистемі України", — ідеться в повідомленні.
Причини зниження частоти з’ясовують фахівці Укренерго. Станом на 14:32 компанія надала дозвіл на відновлення електропостачання.
НЕК «Укренерго» повідомляє, що наразі триває заживлення споживачів. Постачання електроенергії всім споживачам буде відновлено у найближчі години. Розпочато розслідування причин інциденту.
Як повідомлялося, у Києві та в низці інших міст країни фіксується масове відключення світла.