Україна очікує, що до кінця року товарообіг із Румунією збільшиться до 4 мільйонів тонн.

Про це під час засідання уряду сказав Прем'єр-міністр Денис Шмигаль, передає Укрінформ.
"У 2023 році дунайські порти збільшили перевалку вантажів більш ніж удвічі. За цей же час кількість кораблів, які зайшли в Рені, Ізмаїл та Усть-Дунайськ, порівняно з минулим роком збільшилася на 54%", - сказав Шмигаль.
За словами очільника уряду, ключовим партнером України в цьому регіоні є Румунія. Так, 11% вартості українського експорту припадає саме на цю країну.
"Маємо надзвичайно позитивну динаміку двосторонніх торговельних взаємин. Очікуємо, що до кінця року українсько-румунський товарообіг збільшиться до 4 млн т", - сказав Шмигаль.
Він запевнив, що Україна і надалі продовжить розширювати логістику, адже експорт є однією з опор стійкості нашої держави.
Як повідомляв Укрінформ, від початку роботи оголошеного ВМС ЗСУ у серпні тимчасового морського коридору в Чорному морі з портів Одеса, Чорноморськ та Південний вийшли уже 115 суден