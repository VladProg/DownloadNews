Станом на 1 січня 2023 року державний борг України становив $111 мільярдів, збільшившись за рік на $13 мільярдів.

Про це заявив Прем'єр-міністр України Денис Шмигаль на пресконференції у Києві, передає кореспондент Укрінформу.
"Державний борг станом на 1 січня становить $111 мільярдів, він збільшився у порівнянні з початком року на $13 мільярдів. Тобто при залучених $38 мільярдах загальна сума зростання (боргу - ред.) становила $13 мільярдів", - сказав Шмигаль.
Він зазначив, що завдяки залученню грантових коштів у минулому році це дозволило незначно збільшити обсяги держборгу.
Як повідомляв Укрінформ, за даними Міністерства фінансів, платежі з погашення державного боргу за 2022 рік становили ₴448,6 мільярда (99,4% плану), платежі з обслуговування – ₴156,5 мільярда (94,7 % плану).