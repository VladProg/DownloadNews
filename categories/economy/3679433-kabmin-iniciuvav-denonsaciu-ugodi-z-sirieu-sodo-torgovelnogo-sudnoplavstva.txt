Уряд схвалив проєкт закону щодо припинення дії Угоди між Кабінетом Міністрів України і Урядом Сирійської Арабської Республіки про торговельне судноплавство.

Як передає Укрінформ, про це у Телеграмі повідомив постійний представник Кабміну у Верховній Раді Тарас Мельничук.
"Схвалено проєкт закону "Про припинення дії Угоди між Кабінетом Міністрів України і Урядом Сирійської Арабської Республіки про торговельне судноплавство", - йдеться у повідомленні.
Законопроєктом передбачено припинення дії Угоди з Сирією про торговельне судноплавство, вчиненої 05 червня 2003 року в Києві.
Як повідомлялося, Кабінет Міністрів 7 березня схвалив проєкт закону щодо припинення угоди з рф про спільний контроль осіб, транспортних засобів і товарів на українсько-російському кордоні.