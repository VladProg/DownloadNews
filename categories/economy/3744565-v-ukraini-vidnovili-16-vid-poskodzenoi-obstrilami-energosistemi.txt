Глава Нацкомісії, що здійснює держрегулювання в сферах енергетики і комунальних (НКРЕКП), Костянтин Ущаповський заявив, що було відновлено лише 1,6% від обсягу руйнувань енергосистеми України внаслідок обстрілів РФ.

Про це передає Укрінформ із посиланням на Комітет з питань енергетики та ЖКП.
«Нажаль, цифри, якими ми сьогодні володіємо щодо виконання аварійно-відновлювальних робіт, а це звітність на 1 липня цього року, не дають нам позитивної думки щодо успішного проходження ОЗП», — заявив Ущаповський.

Він зазначив, що мережам оператора системи передачі НЕК Укренерго завдано збитків на суму 9,6 млрд грн, проте відновлення роботи виконано лише на 681 млн грн.

Як повідомлялося, минулої осені та зими росіяни активно атакували енергетичну інфраструктуру України. Через дефіцит потужності Міненерго доводилось застосовувати відключення електроенергії споживачам, та попри непросту зиму для українців, ворог не зміг досягти своєї мети створити в Україні повний блекаут.