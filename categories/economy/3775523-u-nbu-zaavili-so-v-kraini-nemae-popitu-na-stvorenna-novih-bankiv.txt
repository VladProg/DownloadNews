За останні п`ять років Національний банк не отримав жодного пакета документів на створення нового банку.

Як передає Укрінформ, про це в інтерв'ю агентству "Інтерфакс-Україна" сказав заступник голови НБУ Дмитро Олійник.
"Попиту на створення нових банків немає – за п`ять останніх років ми не отримали жодного пакета документів", - сказав Олійник.
За його словами, кількість звернень від небанківських гравців теж на низькому рівні, водночас цього року попит вищий, порівняно з 2022.
"Так, з початку року ми отримали понад два десятки звернень – більшість від фінкомпаній та лізингодавців, є також страхові. З них половина відхилена, решта ще на розгляді. Минулого року було лише 6 заяв. Попит на переліцензування учасників платіжного ринку на отримання ліцензії на надання фінансових платіжних послуг також зріс", - зауважив Олійник.
Він додав, що з початку року за такою ліцензією звернулось 70 небанківських установ, 55 з них зверталися декілька разів
Як повідомлялось, нині в Україні 63 діючих банків.