Міжнародне агентство з атомної енергії 25-29 вересня провело ротації своїх місій при чотирьох українських атомних електростанціях.

Як передає Укрінформ, про це повідомляє Державна інспекція ядерного регулювання (ДІЯРУ).
«На минулому тижні на ВП «Рівненська АЕС», ВП «Південноукраїнська АЕС», ВП «Хмельницька АЕС» були успішно проведені тринадцяті ротації експертів постійних моніторингових місій Міжнародного агентства з атомної енергії», - йдеться у повідомленні.
Відбулася також п'ятнадцята ротація місії МАГАТЕ на Чорнобильській АЕС.
Як повідомлялося, попередня ротація місій МАГАТЕ відбулася 4-8 вересня.
Фото ілюстративне