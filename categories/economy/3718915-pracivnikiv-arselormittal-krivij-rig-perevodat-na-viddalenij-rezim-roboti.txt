Працівникам заводоуправління "АрселорМіттал Кривий Ріг" через переривання водопостачання на підприємство запропоновано перейти на віддалений режим роботи.

Як передає Укрінформ, про це в Телеграмі повідомила пресслужба компанії.
«У зв‘язку із перериванням водопостачання просимо співробітників заводоуправління за узгодженням з вашими керівниками покинути приміщення і за можливості продовжувати працювати віддалено», - йдеться в повідомленні.
У компанії наголошують, що такий варіант віддаленої роботи можливий і в інших офісних будівлях підприємства, якщо там відсутні водопостачання за узгодженням з керівниками.
Про графік роботи на завтра, 7 червня, буде повідомлено додатково.
Як повідомлялося, мешканців Кривого Рогу закликають припинити паніку і не набирати зайву воду через підрив окупантами Каховської ГЕС. Ситуація з постачанням води у Кривому Розі контрольована, але необхідно скоротити на 30% її споживання у районах, які живляться з Каховського водосховища.