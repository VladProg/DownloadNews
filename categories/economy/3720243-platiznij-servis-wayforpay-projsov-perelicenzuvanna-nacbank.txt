Національний банк провів переліцензування платіжного сервісу WayForPay. Найближчими днями сервіс відновить свою роботу.

Про це компанія повідомила на своїй сторінці у Фейсбуці, передає Укрінформ.
«Сервiс WayForPay пройшов переліцензування. Для поновлення приойму платежів необхідно пройти ще ряд офіційних процедур, а також провести налаштування та поновити роботу з українськими банками. Це може зайняти один робочий день», - йдеться в повідомленні.
Як повідомлялось, у травні платіжний сервіс WayForPay призупинив прийом платежів. Це було зумовлено затриманням розгляду документів на продовження ліцензії ТОВ «ФК «Вей фор пей» з боку НБУ. Через це банки-партнери призупинили роботу з сервісом до надання ліцензії.