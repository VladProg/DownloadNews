ПАТ «Укрнафта» тимчасово призупиняє партнерську програму по обслуговуванню паливних карток «Авіас».

Як передає Укрінформ, про це повідомляє пресслужба ПАТ «Укрнафта».
«У зв’язку із невиконанням компаніями-емітентами (картковими операторами талонів ТМ «Авіас») зобов’язань по поставці палива та оплати наданих послуг по обслуговуванню паливних карток, ПАТ «Укрнафта» 23 грудня з 00.00 на всіх АЗК мережі UKRNAFTA припиняє реалізацію пального за скретч-картками (талонами), паливними картками «Авіас» та мобільним застосунком Energy», – йдеться у повідомленні.
Зазначається, що рішення про відновлення дії програми буде оголошено додатково.
Як повідомлялося, ПАТ «Укрнафта» планує впровадження власної паливної картки UKRNAFTA найближчим часом.