"ПриватБанк" відновив роботу відділення у м. Дергачі, що на Харківщині.

Як передає Укрінформ, про це повідомляє пресслужба банку.
"ПриватБанк продовжує відновлювати роботу мережі у містечках, які найбільше постраждали на війни. На Харківщині вже працюють відділення банку в смт Донець, м. Барвінково, а відсьогодні і в м. Дергачі", - йдеться в повідомленні.
Вже незабаром планується відновлення роботи відділень у населених пунктах Балаклія, смт Шевченкове та смт Золочів. Поступово відновлюється робота банкоматів та сервісу для терміналів “Готівка на касі”.
Як повідомляв Укрінформ, Ощадбанк відновив роботу відділень на звільненій від російських загарбників території Харківщини, зокрема у Балаклії.