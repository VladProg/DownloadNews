Ціни на нафту зростають у вівторок, 11 квітня, відновлюючись після різкого зниження напередодні.

Як передає Укрінформ, про це повідомляє enkorr.
Вартість червневих ф'ючерсів на сорт Brent на лондонській біржі ICE Futures становить $84,73 за барель, що на $0,55 (0,65%) вище за ціну на закриття попередньої сесії. За підсумками торгів у вівторок ці контракти подешевшали на 94 центи, до $84,18 за барель.
Ціна ф'ючерсів на нафту WTI на травень на електронних торгах Нью-Йоркської товарної біржі (NYMEX) становить $80,33 за барель, що на $0,59 (0,74%) вище за підсумкове значення попередньої сесії. Напередодні контракт знизився у ціні на 96 центів, до $79,74 за барель.
Ключовими подіями для ринку нафти цього тижня стануть публікації звітів Управління енергетичної інформації Міненерго США, Міжнародного енергетичного агентства і ОПЕК.
Крім того, інвестори чекають на березневі дані про американську інфляцію. Опитані Trading Economics аналітики прогнозують, що темпи зростання споживчих цін у Штатах у березні сповільнилися до 5,2% із лютневих 6%.
Спред між ф'ючерсами на Brent на грудень поточного року та на грудень наступного зріс до $5,5 за барель із $2,5 за барель трьома тижнями раніше. Це свідчить про те, що ринок побоюється скорочення запасів, зазначає агентство Bloomberg.