У листопаді жителям Луганщини перерахували понад 1,8 мільярда гривень - фінансування пенсій поточного місяця завершено.

Як передає Укрінформ, про це повідомляє Луганська ОВА у Телеграмі.
25 листопада Пенсійним фондом України, згідно із затвердженим графіком, завершено фінансування пенсій листопада.
Жителям Луганської області на пенсійні виплати спрямовано 1812,04 млн гривень, що становить 100% до потреби місяця.
Виплату проведено у визначену кожному пенсіонеру дату у встановленому порядку, зазначається в повідомленні.
Як повідомляв Укрінформ, на пенсійні виплати за листопад Пенсійний фонд України направив 49,1 млрд грн, в тому числі 39,5 млрд грн – уповноваженим банкам.