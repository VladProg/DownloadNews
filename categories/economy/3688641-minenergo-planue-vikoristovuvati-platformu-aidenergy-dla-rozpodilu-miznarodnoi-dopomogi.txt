Цифрова платформа AidEnergy стане ефективним інструментом для залучення та використання міжнародної гуманітарної допомоги в енергетичному секторі.

Як передає Укрінформ, про це заявив заступник міністра енергетики України з питань цифрового розвитку, цифрових трансформацій і цифровізації Фарід Сафаров, повідомляє Міністерство енергетики.
«Для нас важливо забезпечити максимальну відкритість та прозорість процесу отримання, розподілу та використання допомоги, що надається донорами. Це ключова мета розробки AidEnergy, і ми раді, що наші міжнародні партнери схвалили цей інструмент», - наголосив Сафаров.
За його словами, платформа забезпечує автоматизацію процесів відбору та розподілу, підвищує прозорість та дозволяє оптимізувати комунікацію з донорами, а також забезпечити гнучку взаємодію з усіма постраждалими від ворожих атак підприємствами ПЕК.
«Енергетичні компанії вже розпочали тестування AidEnergy, результати якого демонструють успішність реалізації цього інструменту», – додали в міністерстві.
Як повідомлялося, онлайн-платформу AidEnergy Міненерго розроблено за підтримки Мультидонорського рахунку ЄБРР для стабілізації та сталого розвитку в Україні (MDA) у співпраці з Офісом Реформ Кабінету Міністрів України та аналітичним центром DiXi Group.
Фото: Міненерго