Група Raiffeisen Bank International (РБІ) зобов’язалась і надалі зменшувати свою бізнес-активність в росії; при цьому наголошується на продовженні підтримки клієнтів у рф при одночасному скороченні їм позик.

Як передає Укрінформ, про це повідомляє пресслужба банку.
"Група РБІ продовжить просувати потенційні угоди, які могли б привести до продажу або відокремлення російського Райффайзенбанку і деконсолідації російського Райффайзенбанку з Групи РБІ в повній відповідності з місцевими та міжнародними законами та нормами, а також у консультаціях з відповідними компетентними представниками влади. Ми зобов’язуємося й надалі зменшувати свою бізнес-активність в росії, в той час як ми продовжуємо просувати такі потенційні угоди", - йдеться у повідомленні.
При цьому зазначається, що Райффайзенбанк продовжить деякі банківські операції в росії згідно з умовами своєї банківської ліцензії, а також буде підтримувати клієнтів, включаючи тих, на яких вплинуло зменшення бізнес-активності в росії.
"Ми маємо зобов’язання підтримувати співробітників на всіх ринках, де присутня Група РБІ. Група РБІ несе відповідальність за своїх банківські процеси в росії, де працює більш ніж 9 000 людей", - зазначили в банку.
У банку зауважили, що ринкові умови ведення бізнесу в росії є дуже складними. Місцеві і міжнародні закони і норми, які регулюють умови продажу бізнесу в росії, постійно змінюються.
"Група РБІ частково зменшила свою бізнес активність в росії та мінімізувала транскордонні контакти Групи РБІ з росією. Група РБІ і Райффайзенбанк росія зменшили позики клієнтам Райффайзенбанк росії та обособили капітал Райффайзенбанку росія. При будь-якому розвитку подій, в тому числі у випадку деконсолідації Групою РБІ Райффайзенбанку росія до нуля, коефіцієнт CET1 (коефіцієнт, що порівнює капітал банку з активами - ред.) Групи РБІ залишиться стійким", - пояснили в пресслужбі.
Після рішення Групи РБІ й надалі зменшувати бізнес-активність в росії, "Райффайзенбанк росія продовжить зменшувати позики клієнтам і зменшувати загальний об’єм транзакцій в іноземної валюті". Це призведе до скорочення розмірів надходжень від платіжного бізнесу Групи РБІ, підкреслили в банку.
Як повідомляв Укрінформ, Національне агентство з питань запобігання корупції внесло австрійську банківську групу Raiffeisen Bank International до переліку міжнародних спонсорів війни за продовження роботи в росії та офіційне визнання так званих "днр" та "лнр" через своє представництво у рф.
У НАЗК повідомили, що банк скористався санкціями, які призвели до виходу з російського ринку його конкурентів. Так, до бюджету рф у 2022 році банк заплатив у 4,8 раза більше, ніж за 2021 – 559 млн євро. Це дорівнює вартості близько 95 ракет "Калібр", якими держава-терорист регулярно обстрілює мирні українські міста.
У 2022 році австрійська банківська група отримала прибуток у розмірі 3,6 млрд євро. При цьому, 60%, або понад 2 млрд євро, RBI заробив у росії.
Раніше ЗМІ повідомили, що RBI працює над схемою "прихованого бартеру". Вона може дати можливість російському "сбербанку" отримати близько 2 млрд євро за активи ліквідованої у Європі дочки, які через санкції не можуть бути переведені до рф.
У коментарі Укрінформу 24 березня в Raiffeisen Bank International повідомили, що група все ще продовжує - вже понад рік -розгляд варіантів щодо майбутнього свого дочірнього банку в росії, включно з виходом з нього.