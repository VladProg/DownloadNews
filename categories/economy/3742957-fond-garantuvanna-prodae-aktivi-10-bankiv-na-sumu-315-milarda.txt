Фонд гарантування вкладів фізичних осіб виставляє на продаж активи 10 банків на загальну суму 3,15 млрд грн.

Як передає Укрінформ, про це повідомляє пресслужба Фонду гарантування.
"Протягом поточного тижня (31 липня – 4 серпня 2023 року) запланований продаж активів 10 банків, що ліквідуються Фондом гарантування вкладів", - йдеться в повідомленні.
Початкова ціна реалізації усіх лотів становить 3 154,6 млн грн. Із них на суму 2 702,0 млн грн виставлено на продаж права вимоги за кредитами, і на суму 385,1 млн грн – об’єкти нерухомого майна, земельні ділянки та інші основні засоби. Крім того, дебіторська заборгованість перед банками виставлена на продаж за 11,9 млн грн, а цінні папери торгуватимуться зі стартовою ціною 55,6 млн грн.
Як повідомляв Укрінформ, за січень-червень 2023 року сума успішних торгів з продажу активів банків, що ліквідуються Фондом гарантування вкладів, перевищила 3,1 млрд грн.