Віцепрем'єр-міністр - міністр цифрової трансформації Михайло Федоров закликав дозволити мобільним операторам використовувати генератори, завдяки яким бізнес підтримує свою роботу в умовах відсутності електропостачання.

Відповідну заяву він зробив у Телеграмі, передає Укрінформ.

«Генератори допомагають мобільним операторам працювати під час блекауту, щоб люди були на зв‘язку. Але їх недостатньо, щоб забезпечити кожну базову станцію резервним живленням. Щоб вирішити це, можна об’єднати зусилля з іншим бізнесом, який працює поряд», - зазначив він.
Урядовець додав, якщо керівник торговельного чи офісного центру використовує стаціонарний промисловий генератор, то мобільні оператори можуть підключити до нього базову станцію, що поблизу. Відтак, під час блекауту мешканці навколо зможуть подзвонити близьким чи екстреним службам.
Як повідомлялось, після російських атак на критичну інфраструктуру 17 держав-членів ЄС відправили в Україну 500 електрогенераторів.