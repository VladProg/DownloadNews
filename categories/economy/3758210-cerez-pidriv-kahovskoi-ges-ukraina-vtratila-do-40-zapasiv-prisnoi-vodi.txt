Внаслідок підприву дамби Каховської гідроелектростанції Україна втратила 35-40% запасів прісної води - обсяг, який можна було б споживати упродовж року.

Про це в ефірі марафону "Єдині новини" сказав гендиректор ПрАТ "Укргідроенерго" Ігор Сирота, передає Укрінформ.
"Ми втратили 35-40% запасів прісної води. До підриву було приблизно 18,6 млн кубокілометрів води, зараз у руслі річки залишилося 3-3,5 млн кубокілометра. Воду, що втрачена, Україна могла би споживати протягом року", - сказав Сирота.
Він також повідомив, що зведення тимчасової гідроспоруди, яка має припинити спрацювання Каховського водосховища, потрібно виконати до весняного водопілля. Якщо роботи не буде здійснено, то доведеться чекати ще 1 рік.
Будівництво такої споруди, за словами Сироти, займе 3 місяці.
Як повідомлялося, у ніч проти 6 червня російська армія підірвала греблю Каховської ГЕС. Внаслідок цього без доступу до прісної води залишилися жителі Херсонщини та Дніпропетровщини. Крім того, спрацювання водосховища впливає на водопостачання Запорізької та Миколаївської областей.
Фото: Planet Labs