НАЕК "Енергоатом" відправив на переробку до Канади першу партію уранової руди, видобутої на Східному гірничо-збагачувальному комбінаті.

Як передає Укрінформ, про це повідомляє пресслужба компанії.
"Перша партія українського урану, видобутого на Східному гірничо-збагачувальному комбінаті (СхідГЗК), була завантажена та відправлена до Канади, де на потужностях компанії САМЕСО український уран буде використаний для виробництва ядерного палива на потреби вітчизняних АЕС", - йдеться у повідомленні.

В Енергоатомі нагадали, що угода із САМЕСО передбачає передачу всього урану, видобутого на СхідГЗК, до Канади для конверсії у гексафторид урану. Цей процес необхідний для підготовки до відправлення його на збагачення до інших стратегічних партнерів – компанії URENCO (Велика Британія), а потім – до компанії Westinghouse вже для виробництва ядерного палива.
Як повідомлялося, у квітні «Енергоатом» підписав з канадською компанією САМЕСО угоду, яка була останнім необхідним етапом для реалізації програми використання українського урану при виробництві ядерного палива для АЕС України.