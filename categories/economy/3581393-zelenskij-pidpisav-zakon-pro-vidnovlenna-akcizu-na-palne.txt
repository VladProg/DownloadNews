Президент Володимир Зеленський 28 вересня підписав законопроєкт №7668-д, який відновлює акцизний податок на пальне в Україні.

Як передає Укрінформ, про це повідомляє Верховна Рада України.
Зазначається, що проєкт Закону про внесення змін до розділу ХХ "Перехідні положення" Податкового кодексу України щодо ставок акцизного податку на період дії правового режиму воєнного, надзвичайного стану" 28 вересня підписаний Президентом.
Як повідомляв Укрінформ, 18 березня набрав чинності закон, яким тимчасово скасовано акциз на пальне та знижено ставку ПДВ з 20% до 7% на період дії воєнного стану. Вже 30 серпня Верховна Рада прийняла за основу законопроєкт №7668-д, який відновлює акцизний податок на пальне в Україні. 21 вересня Верховна Рада в другому читанні ухвалила цей закон.