Енергоживлення Запорізької атомної електростанції відновлено, вона переходить з дизель-генераторів на отримання електроенергії з Об’єднаної енергосистеми України.

Як передає Укрінформ, про це повідомляє НЕК «Укренерго» у Фейсбуці.
"Фахівці Укренерго відновили енергоживлення Запорізької АЕС, перерване сьогоднішніми ракетними ударами. ЗАЕС переходить з дизель-генераторів на отримання електроенергії для власних потреб з Об’єднаної енергосистеми України", - йдеться у повідомленні.
Нагадаємо: Запорізька АЕС була повністю знеструмлена сьогодні вночі через російські обстріли.