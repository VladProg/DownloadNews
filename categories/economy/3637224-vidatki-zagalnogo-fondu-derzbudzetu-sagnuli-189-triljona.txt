Сума видатків загального фонду державного бюджету від початку повномасштабного вторгнення рф в Україну станом на 15 грудня 2022 року становить 1,89 трлн грн.

Як передає Укрінформ, про це повідомляє пресслужба Міністерства фінансів.
"Від початку повномасштабного вторгнення рф загальна сума касових видатків загального фонду державного бюджету становила 1894,9 млрд грн. У листопаді видатки становили 261,1 млрд гривень", - йдеться в повідомленні.
У міністерстві зауважують, що у структурі найбільше спрямовано на оплату праці з нарахуваннями - 806,5 млрд грн, на оплату використання товарів і послуг - 418,9 млрд грн, на соціальне забезпечення - 396,4 млрд грн, на обслуговування державного боргу - 125,1 млрд грн та на трансферти місцевим бюджетам - 95,8 млрд грн.
Як повідомляв Укрінформ, у жовтні Верховна Рада збільшила військові видатки загального фонду державного бюджету на нинішній рік на 386,86 млрд грн за рахунок додаткових внутрішніх запозичень.
Фото: НБУ