На сьогодні «зерновим коридором» у Чорному морі пройшло 790 суден.

Про це повідомив міністр оборони Туреччини Хулусі Акар, турецьке видання Hürriyet, передає Укрінформ.
За словами Акара, обсяг відвантаження зернових, таких як пшениця, кукурудза та ячмінь, перевищив 23 млн 400 тис. тонн. При цьому 40% зерна транспортовано до Європи, 30% до Азії, 13% до Туреччини, 12% до Африки та 5% до країн Близького Сходу.
Міністр також наголосив, що Туреччина підтримує контакт зі сторонами «зернової угоди» з метою її продовження.
«Ми продовжуємо наші переговори з ООН, Україною та росією, які є сторонами зернової ініціативи. Україна вдруге висловила свою позитивну думку щодо продовження ініціативи. росія також позитивно ставиться до цього питання. Ми також сподіваємося і очікуємо, що зернова ініціатива продовжиться», - сказав Акар.
Як повідомлялося, у Стамбулі 17 листопада 2022 року Україна, Організація Об’єднаних Націй і Туреччина домовились про продовження Ініціативи з безпечного транспортування агропродукції через Чорне море ще на 120 днів. Вона розпочала роботу 22 липня 2022 року, а перше судно з українським продовольством вийшло з порту Одеси 1 серпня. Угода діє до 18 березня 2023 року.
Фото