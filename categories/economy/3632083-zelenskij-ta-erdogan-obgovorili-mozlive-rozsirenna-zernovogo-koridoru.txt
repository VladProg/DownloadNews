Президент України Володимир Зеленський обговорив із Президентом Турецької Республіки Реджепом Тайїпом Ердоганом можливе розширення "зернового коридору".

Про це глава Української держави повідомив у Твіттері, передає Укрінформ.
"Продовжив діалог із Президентом Туреччини Реджепом Тайїпом Ердоганом. Подякував за прихисток для українських дітей та за сотні генераторів для наших міст. Відзначив підтримку Туреччиною української ініціативи Grain From Ukraine. Також обговорили подальшу роботу й можливе розширення "зернового коридору", – зазначив Зеленський.
Як повідомляв Укрінформ, загальна сума оголошених внесків від учасників ініційованої Президентом Володимиром Зеленським програми Grain from Ukraine станом на 6 грудня становила майже 190 мільйонів доларів.