Світовий банк планує до кінця 2022 року виділити Україні ще 1,7 мільярда доларів.

Про це в інтерв'ю Укрінформу розповіла віцепрезидент Світового банку у справах регіону Європи та Центральної Азії Анна Б'єрде.
"За нашими оцінками, до кінця 2022 року ми виділимо ще 1,7 мільярда доларів США. Решта коштів буде виділена на початку наступного року", - сказала Б'єрде.
Вона зазначила, що загалом, понад 50 відсотків усієї економічної допомоги, наданої Україні з початку війни, пройшло через Світовий банк.
Як повідомлялося, Світовий банк мобілізував для України 13 млрд доларів екстреного фінансування, зокрема й у зобов'язаннях та гарантіях донорів.