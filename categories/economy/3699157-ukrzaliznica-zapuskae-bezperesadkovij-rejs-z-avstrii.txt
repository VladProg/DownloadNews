24 квітня розпочне курсування новий безпересадковий вагон сполученням Відень — Чоп — Відень.


Про це «Укрзалізниця» повідомляє у Telegram, передає Укрінформ.

Відправлятиметься з Відня безпересадковий вагон щодня о 16:42, Будапешт-Келеті 19:19 — 19:40, прибуття у Чоп о 02:28. Після проходження прикордонно-митного контролю, продовжуйте свою подорож на поїзді №750 Ужгород — Київ, що прибуває у Чоп о 05:19, Мукачево 06:48 — 06:53, Львів 11:00 - 11:23, прибуття до Києва о 18:30.


Зворотно з Києва розпочинайте свій шлях на поїзді №749 Київ — Ужгород, що відправляється з Києва щодня о 13:16, Львів 19:59 — 20:25, Мукачево 00:19 — 00:24, прибуття у Чоп о 01:10. Після проходження прикодонно-митного контролю на вокзалі ст. Чоп, продовжуйте свою подорож новим безпересадковим вагоном Чоп — Відень, який відправляється щоденно з 25 квітня о 03:28, Будапешт-Келеті 08:20 — 08:40, прибуття до Відня об 11:21.

Вартість квитка з Чопа до Відня становить 1730 грн, квитки вже доступні в міжнародних касах Укрзалізниці. А квитки з Києва до Чопа та зворотно можна придбати і в касах, і онлайн: у застосунку Укрзалізниці, у чат-боті та на сайті.

Як повідомлялося, Кабінет Міністрів України схвалив законопроєкт щодо фінансової підтримки проєкту постачання рейок АТ «Укрзалізниця» у межах договору між Україною та Францією.
Фото: Filip Machalíček, Alfonso Marco Pérez