Ощадбанк відновив роботу відділень на звільненій від російських загарбників території Харківщини, зокрема у Балаклії.

Як передає Укрінформ. про це повідомляє пресслужба банку.
"Запрацювало універсальне відділення в Балаклії. Це повноцінна установа, яка зможе обслуговувати всіх мешканців міста та найближчих сіл. Клієнти Ощадбанку на звільненій території матимуть змогу отримувати соціальні виплати та користуватись широким спектром банківських послуг. Адреса відділення в Балаклії: вул. Соборна, 90", - йдеться в повідомленні
Крім відкриття відділення в Балаклії Ощадбанк проводить роботу з оперативного відкриття відділення в смт Шевченкове по вул. Центральній, буд. 29.
У банку зазначають, що для потреб мешканців, спільно з міською владою організовано автобусні рейси до найближчих діючих відділень для зняття готівки. Адреси: Чугуїв, вул. Старонікольська, 33, Харків, вул. Біблика, 20/8.
Вже працюють такі банкомати Ощадбанку: смт Золочів, пл. Слобожанська, 1, м. Дергачі, пров. Парковий, 5, м. Балаклія, вул. Соборна, 90 (2 банкомати: зовнішній та внутрішній), смт Андріївка, в'їзд Першотравневий, 1 та смт Донець, вул. Жовтнева, 9А.
У найближчих планах банку відновити роботу ще трьох банкоматів: смт Донець – 1 банкомат, смт Андріївка – 1 банкомат та м. Дергачі – 1 банкомат.
Як повідомляв Укрінформ, у Харківській області з 6 вересня від російських загарбників звільнені близько 8500 квадратних кілометрів території, близько 388 населених пунктів та близько 150 тисяч людей.