Кабінет Міністрів підтримав зміну назви Южно-Української атомної електростанції на Південноукраїнську АЕС (ПАЕС).

Як передає Укрінформ, про це повідомляє НАЕК "Енергоатом".
"Відповідно до постанови Кабміну № 1061 від 27 вересня 2022 року «Про внесення змін до деяких постанов Кабінету Міністрів України з питань діяльності державного підприємства «Національна атомна енергогенеруюча компанія “Енергоатом”» уряд остаточно затвердив перейменування Южно-Української атомної електростанції на Південноукраїнську", - йдеться у повідомленні.
Енергоатом наказом затвердив зміну назви АЕС ще у квітні цього року.
Як повідомлялося, Південноукраїнська АЕС розташована у Миколаївській області. АЕС має три працюючі енергоблоки та входить до Південноукраїнського енергокомплексу.