Генеральний директор Міжнародного агентства з атомної енергії Рафаель Гроссі повідомив, що на Запорізькій АЕС відбулася ротація місії підтримки та допомоги, і тепер на станції перебуває нова, посилена команда експертів МАГАТЕ.

Як передає Укрінформ, про це йдеться у заяві агентства у Твіттері.
Рафаель Гроссі також зазначив, що команда МАГАТЕ «продовжуватиме виконувати свою незамінну місію та підтримуватиме, як тільки буде погоджено, зону ядерної безпеки та безпеки навколо майданчика Запорізької атомної електростанції».
Як повідомляв Укрінформ, місія Міжнародного агентства з атомної енергії розпочала свою роботу на Запорізькій АЕС 1 вересня.
6 вересня МАГАТЕ закликало до негайного створення зони безпеки навколо Запорізької атомної електростанції.