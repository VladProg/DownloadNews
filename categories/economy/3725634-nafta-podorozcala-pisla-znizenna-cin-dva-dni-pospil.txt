Ціни на нафту еталонних марок підвищуються у середу, 2 червня, після зниження за підсумками двох попередніх днів.

Як передає Укрінформ, про це повідомляє enkorr.
Котирування серпневих ф'ючерсів на нафту Brent на лондонській біржі ICE Futures становить $76,25 за барель, що на $0,35 (на 0,5%) вище за ціну на закриття минулої сесії. У вівторок ці контракти здешевшали на $0,19 (на 0,3%) – до $75,9 за барель.
Ціна ф'ючерсів на нафту WTI на серпень на електронних торгах Нью-Йоркської товарної біржі (NYMEX) зросла на $0,4 (на 0,6%) і становить $71,59 за барель.
Аналітики чекають на виступи голови Федеральної резервної системи (ФРС) у Палаті представників у середу і в Сенаті в четвер.
«Ми очікуємо, що голова ФРС Джером Пауелл представить Конгресу «яструбині» дані, що відображають середній прогноз Федрезерву щодо вищих відсоткових ставок у наступні кілька місяців і стійкішої інфляції в найближчому майбутньому», – зазначають експерти ANZ Research.
Крім того, ринок чекає на дані про зміну запасів палива в США. За прогнозами, резерви нафти знизилися минулого тижня, і якщо очікування виправдаються, це може надати підтримку цінам, зазначають експерти.
Американський інститут нафти (API) опублікує щотижневі дані про зміну резервів нафти, бензину й дистилятів у США пізніше у середу. API отримує інформацію від операторів НПЗ, нафтосховищ і трубопроводів на добровільній основі. У четвер Міністерство енергетики США оприлюднить офіційні показники.