Ціни на нафту піднімаються в середу, 26 квітня, після падіння на 2% напередодні через нову хвилю побоювань щодо ситуації в банківському секторі США та її потенційного впливу на американську економіку загалом.

Як передає Укрінформ, про це повідомляє enkorr.
Вартість червневих ф'ючерсів на нафту Brent на лондонській біржі ICE Futures становить $81,17 за барель, що на $0,4 (0,5%) вище за ціну на закриття попередньої сесії. У вівторок ці контракти здешевшали на $1,96 (2,4%), до $80,77 за барель.
Ціна ф'ючерсів на нафту WTI на червень на електронних торгах Нью-Йоркської товарної біржі (NYMEX) піднялася на $0,5 (0,65%), до $77,57 за барель. За підсумками попередньої сесії вартість контрактів зменшилася на $1,69 (2,1%), до $77,07 за барель.
Підтримку ринку в середу надають дані Американського інституту нафти (API), згідно з якими запаси нафти в Штатах за тиждень, що завершився 21 квітня, впали на 6,083 млн барелів.
Офіційні дані про запаси енергоносіїв у США минулого тижня будуть оприлюднені Міністерством енергетики країни в середу о 17:30.
Експерти, опитані S&P Global Commodity Insights, у середньому очікують, що запаси нафти в країні впали на 2,3 млн барелів, бензину і дистилятів – на 180 тис. і 1,2 млн барелів відповідно.