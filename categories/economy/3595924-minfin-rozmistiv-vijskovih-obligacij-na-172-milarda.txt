Міністерство фінансів 18 жовтня залучило до державного бюджету 17,2 млрд грн від продажу військових облігацій.

Як передає Укрінформ, про це повідомляє пресслужба Мінфіну у Фейсбуці.
"Сьогодні Міністерство фінансів України розмістило військові облігації на суму більше 17,2 млрд грн в еквіваленті", - йдеться в повідомленні.
У міністерстві нагадують, що гроші інвесторів підтримують Збройні сили України та забезпечують наших військових найнеобхіднішим: зброєю, набоями, технікою, харчуванням та медикаментами.
Як повідомлялося, у зв’язку з російською агресією український уряд ухвалив рішення про поетапний випуск військових облігацій. Планується здійснити державні внутрішні запозичення в обсязі до 400 млрд грн.
Мінфін проводить аукціони з продажу ОВДП щовівторка, починаючи з 1 березня.