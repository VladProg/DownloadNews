Ціни на нафту зростають у понеділок, 5 червня, на рішенні ОПЕК+ зменшити видобуток.

Як передає Укрінформ, про це повідомляє enkorr.
Серпневі ф'ючерси на Brent подорожчали на лондонській біржі ICE Futures на $0,96 (1,26%), до $77,09 барель, що на $0,96 (1,26%) вище за ціну на закриття попередньої сесії. 2 червня контракт здорожчав на $1,85 (2,5%), до $76,13 за барель.
Липневі ф'ючерси на WTI піднялися в ціні на біржі NYMEX на $0,96 (1,34%), до $72,7 за барель. За минулу сесію WTI здорожчала на $1,64 (2,3%), до $71,74 за барель.
За даними Dow Jones Market Data, Brent і WTI завершили минулий тиждень зниженням вартості на 1,1% і 1,3% відповідно. Обидві марки показали тижневий спад уперше за три тижні.
Країни ОПЕК+ на засіданні у Відні 4 червня вирішили знизити рівень квот з видобутку нафти на 2024 рік ще на 1,4 млн барелів на добу – до 40,46 млн. барелів на добу. Країни, які добровільно знижують видобуток з травня на 1,66 млн б/д, продовжать скорочення на весь 2024 рік.
Саудівська Аравія вже 2023 року додатково скоротить видобуток на 1 млн б/д і думатиме про можливе продовження такого заходу щомісяця залежно від ситуації на ринку для його стабілізації.
Підсумки засідання ОПЕК скоріше підкреслюють занепокоєння Ер-Ріяда рівнем коротких позицій на нафтовому ринку, ніж говорять про побоювання щодо перспектив попиту, вважає аналітик Jefferies Джакомо Ромео.
«Відкритий фінал (можливість продовження скорочення видобутку – ред.) напевно передбачений для запобігання відкриттю додаткових коротких позицій», – наводить його слова MarketWatch.