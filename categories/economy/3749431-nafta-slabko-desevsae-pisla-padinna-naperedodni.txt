Ціни на нафту слабко знижуються у четвер, 17 серпня, після падіння напередодні на даних про зростання видобутку в США до максимуму за три з половиною роки.

Як передає Укрінформ, про це повідомляє enkorr.
Жовтневі ф'ючерси на Brent дешевшали на лондонській біржі ICE Futures на 9 центів (0,11%), до $83,36 за барель. У середу Brent здешевшала на $1,44 (1,7%) – до $83,45 за барель.
Вересневі ф'ючерси на WTI дешевшали на Нью-Йоркській товарній біржі NYMEX на 19 центів (0,24%), до $79,19 за барель. За підсумками минулої сесії контракт здешевшав на $1,61 (2%) – до $79,38 за барель.
Видобуток нафти в США минулого тижня зріс на 100 тис. барелів на добу (б/д), до 12,7 млн б/д. Це рекордний показник із березня 2020 року.
Аналітики, опитані S&P Global Commodity Insights, в середньому очікували скорочення запасів нафти на 2,26 млн барелів, бензину – на 1,6 млн барелів, і збереження резервів дистилятів на колишньому рівні.
Запаси на терміналі в Кушингу, де зберігається нафта, що торгується на NYMEX, знизилися на 837 тис. барелів після зростання на 159 тис. барелів тижнем раніше.
Як стало відомо напередодні, комерційні запаси нафти в США минулого тижня впали на 5,96 млн барелів, запаси бензину знизилися на 262 тис. барелів, дистилятів – збільшилися на 296 тис. барелів.


Фото: Bloomberg