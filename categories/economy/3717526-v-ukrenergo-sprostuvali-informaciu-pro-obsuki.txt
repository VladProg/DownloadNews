НЕК «Укренерго» спростувало інформацію про начебто проведені в компанії обшуки.

Як передає Укрінформ, про це Укренерго повідомляє у Телеграмі.
«В інтернеті розповсюджується інформація про начебто проведені обшуки в компанії Укренерго. Це фейк. Жодних обшуків в компанії не проводилось. Одночасне розміщення неправдивої новини на окремих інформаційних сайтах та телеграм-каналах вказує на спланованість цієї акції», - йдеться у повідомленні.
У компанії наголосили, що сайт, який першим розмістив це неправдиве повідомлення, вже його зняв. Інші медіа і канали посилаються вже на зняту новину.
Як повідомлялось, в мережі з’явилася інформація, що в НЕК «Укренерго» проходять обшуки.