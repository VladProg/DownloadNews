Україна серйозно розглядає усі пропозиції від міжнародних партнерів та експертів щодо подальшого втілення у життя плану відновлення нашої держави та буде відритою та прозою.

Про це Прем’єр-міністр України Денис Шмигаль сказав під час панельної дискусії на Міжнародній конференції з питань відновлення України у м. Берлін (Німеччина), повідомляє кореспондент Укрінформу.
"Наш уряд отримав понад 300 пропозицій від 163 представників бізнесу та громадських організацій. В Україні працювали, їх розглядали. Є певні зміни до певних секцій цього плану. Ми відкриті та гнучкі до будь-яких змін, але будемо виконувати всі свої зобов'язання», - запевнив Шмигаль.
Він зауважив, що навіть у ці складні часи наша держава проводить швидкі реформи, адже є кандидатом у члени до Європейського Союзу, а також має перспективи щодо вступу до Організації економічного співробітництва та розвитку (ОЕСР), і це потребує інтенсивних реформ. Також Україна продовжує впроваджувати у життя угоду про асоціацію, до кінця цього року планує адаптувати близько 100 європейських стандартів до свого законодавства. Зокрема, тих, що стосуються ведення бізнесу, промисловості, митної реформи, зміни підходів у роботу уряду, лібералізації кодексу праці, цифровізації та розбудови електронних сервісів.
"Все це відбувається на тлі війни. Попри все, ми виконуємо свої зобов'язання.. Будемо продовжувати далі», - запевнив прем’єр-міністр.
Він також додав, що Україна буде прозорою та вестиме звітність щодо витрачання фінансової допомоги, яку надають їй міжнародні партнери.
Як повідомляв Укрінформ, на початку липня Міжнародній конференції в Лугано (Швейцарія) затвердили 7 принципів відновлення України. Він був визнаний основним рамковим документом, що задає напрямок процесу відновлення України.