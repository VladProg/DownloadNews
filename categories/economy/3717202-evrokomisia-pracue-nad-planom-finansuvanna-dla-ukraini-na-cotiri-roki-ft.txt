Європейська комісія працює над чотирирічним планом фінансування для України вартістю в десятки мільярдів євро.

Про це повідомляє Financial Times, передає Укрінформ.
За словами співрозмовників видання, ЄК почала працювати над пропозицією, яка допоможе покрити фінансові потреби України до 2027 року.
Фінплан також спрямований на заохочення інших союзників, таких як США та Велика Британія, надавати подібні довгострокові зобов’язання Україні.
Зазначається, що пропозиції ЄК все ще розробляються і можуть бути готові вже цього місяця, можливо напередодні Конференції з відновлення України, запланованої на 21-22 червня в Лондоні.
Як повідомляв Укрінформ, місія МВФ підтвердила очікування більш потужного економічного відновлення в Україні й покращила прогноз зростання ВВП України до «плюс» 1-3% в умовах невизначеності, пов’язаної з війною.