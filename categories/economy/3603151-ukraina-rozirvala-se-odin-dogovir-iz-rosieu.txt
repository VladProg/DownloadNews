Кабінет Міністрів припинив дію договору з урядом рф про співпрацю у галузі розвитку конкуренції.

Як передає Укрінформ, про це повідомив представник уряду у Верховній Раді Тарас Мельничук у Телеграмі.

"Припинено дію договору між Кабінетом Міністрів України та урядом російської федерації про співробітництво в галузі розвитку конкуренції, вчиненого 13 липня 2000 року", - йдеться у повідомленні .
Як повідомляли в Антимонопольному комітеті, Україна ще з 2014 року не співпрацює з агресором у галузі конкуренції. Водночас ухвалення урядом України цієї постанови формалізує розрив відносин з росією.
Договір був підписаний 13 липня 2000 року та передбачав, зокрема: забезпечення умов для ефективного функціонування товарних ринків України та російської федерації, а також створення механізму взаємодії, спрямованого на недопущення та припинення дій, які чинять негативний вплив на конкуренцію на товарних ринках.
Разом з цим договір передбачав: вирішення питань гармонізації законодавств України та російської федерації у галузі конкуренції та спільний розгляд дій, які чинять негативний вплив на конкуренцію на товарних ринках України та російської федерації.