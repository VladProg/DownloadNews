Укрпошта впровадила можливість онлайн-оформлення заяви-приєднання до договору оферти для бізнес-клієнтів.

Як передає Укрінформ, про це генеральний директор підприємства Ігор Смілянський повідомив у Телеграмі.
"Бізнес з Укрпоштою тепер простіший, ніж будь-коли. Приєднавшись до нашої оферти, можна навіть не вилазити з теплої ковдри і вкластись в 10-12 хвилин роботи, поки є світло та зв’язок", — зазначив він.
Смілянський наголосив, що Укрпошта допомагатиме підприємцям "масштабувати свій бізнес через більш ніж 180+ країн, 3000 точок по всій країні (20000+ населених пунктів), які будуть працювати за будь-яких обставин та 5000+ точок при відносно позитивних умовах".
Як повідомляв Укрінформ, Укрпошта отримала відзнаку Rising Star від міжнародного маркетплейса eBay.