Реальний ВВП у третьому кварталі цього року зменшився порівняно з третім кварталом 2021 року на 30,8%, порівняно з попереднім, другим кварталом 2022 року, - зріс на на 9%.

Як передає Укрінформ, про це повідомляє Державна служба статистики.
"Здійснено оперативну оцінку ВВП за III квартал 2022 року. Реальний ВВП у III кварталі 2022 року збільшився порівняно з попереднім кварталом на 9,0% (з урахуванням сезонного фактору), а порівняно з III кварталом 2021 року – зменшився на 30,8%", - йдеться у повідомленні.
Як повідомлялося, за даними Держстату, зниження ВВП у другому кварталі 2022 року становило 37,2% порівняно з другим кварталом торік, що менше за попередні оцінки Мінекономіки (40,6%).
За грудневою оцінкою Міністерства економіки, падіння ВВП за підсумками 2022 року сягне 33,2%, однак у наступному році економіка зросте на 3,2%.