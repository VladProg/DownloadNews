Ціни на нафту знижуються у середу, 17 травня, після завершення попередньої сесії у мінусі.

Як передає Укрінформ, про це повідомляє enkorr.
Липневі ф'ючерси на Brent подешевшали на лондонській біржі ICE Futures на $0,03 (0,04%), до $74,88 за барель. У вівторок Brent здешевшала на $0,32 (0,4%), до $74,91 за барель.
Червневі ф'ючерси на WTI знизилися в ціні на біржі NYMEX на $0,07 (0,1%), до $70,79 за барель. За попередню сесію контракт здешевшав на $0,25 (0,4%), до $70,86 за барель.
Учасники ринку чекають на дані про запаси палива в США за тиждень, що завершився 12 травня, і прогнозують скорочення нафти на 0,9-1,3 млн барелів. Міненерго країни опублікує офіційну статистику пізніше у середу.
За даними Американського інституту нафти (American Petroleum Institute, API), запаси зросли приблизно на 3,7 млн барелів.
Раніше міністр енергетики США Дженніфер Гренхольм заявила про намір країни розпочати поповнення стратегічного нафтового резерву (SPR) наступного місяця.
Зі слів аналітика Price Futures Group Філа Флінна, такий крок швидше за все закріпить підтримку для котирувань на рівні $70 за барель — цільової ціни для Штатів.
Крім того, поповненням запасів США спробують «заспокоїти» Саудівську Аравію, яка, мабуть, була незадоволеною відсутністю купівельної активності з боку Вашингтона в період, коли «масовий відтік коштів із банківських депозитів давав на це шанс», сказав Флінн.