Імпорт російської нафти в Сінгапур у першому кварталі 2023 року зріс майже утричі після того, як Європейський Союз заборонив імпорт нафтопродуктів з рф.

Як передає Укрінформ, про це повідомляє Reuters.

За цей період азійський нафтовий хаб імпортував 741 тис. тонн російської нафти, що становить близько 23% від загального обсягу імпорту нафтопродуктів Сінгапуру. У четвертому кварталі минулого року було імпортовано 261 тис. тонн.
Нагадаємо: ЄС заборонив імпорт російських нафтопродуктів з 5 лютого, а країни G7, ЄС та Австралія наклали обмеження на торгівлю російською нафтою з використанням західних морських перевізників і страхування.
Ключовими покупцями нафти з Сінгапуру є Південна Корея, Китай, Тайвань і Японія.