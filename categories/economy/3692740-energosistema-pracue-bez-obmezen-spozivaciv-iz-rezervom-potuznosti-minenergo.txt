Станом на ранок 7 квітня енергосистема працює без обмежень споживачів із резервом потужності, енергетики проводять ремонтні роботи мережевої інфраструктури.

Як передає Укрінформ, про це повідомляє Міністерство енергетики у Телеграмі.
«Генерація із запасом забезпечує необхідні обсяги потужності для потреб споживачів електроенергії по всій країні. Триває відновлення пошкодженої внаслідок ворожих обстрілів мережевої інфраструктури», – йдеться у повідомленні.
Зазначається, що протягом останньої доби заживлено 6,8 тис. споживачів у Донецькій області, близько 2 тис. - у Сумській, Харківській та Херсонській областях.
Як повідомлялося, загальна сума внесків до Фонду енергетичної підтримки України вже становить 190 млн євро. Кошти спрямовано на закупівлю обладнання, палива, послуг для українських енергетичних компаній.