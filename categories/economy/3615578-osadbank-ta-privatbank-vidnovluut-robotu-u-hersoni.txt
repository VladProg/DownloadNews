Сьогодні херсонці вже зможуть отримати доступ до банківських операцій – починають працювати відділення Ощадбанку та ПриватБанку.

Про це проінформували у Міністерстві з питань реінтеграції тимчасово окупованих територій, передає Укрінформ.
Ощадбанк відновлює повноцінну роботу відділення та банкомату за адресою: вул. Чорноморська, 29-А. Графік роботи: з 09:00 до 15:00.
ПриватБанк частково надаватиме послуги в центральному відділенні, що розташоване в обласному центрі по вул. Потьомкінській, 20. Графік роботи: з 09:00 до 16:00.
Найближчим часом до роботи повернуться й інші відділення цих банків.
Як повідомлялося, жителі Херсонщини, які матимуть бажання евакуюватися, можуть виїхати у Хмельницьку, Закарпатську та Івано-Франківську області. Про це в ефірі загальнонаціонального телемарафону заявила віцепрем'єр-міністр - міністр з питань реінтеграції тимчасово окупованих територій Ірина Верещук.