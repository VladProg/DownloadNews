Президент Володимир Зеленський призначив представником України в адміністративній раді Банку розвитку Ради Європи заступницю міністра фінансів Ольгу Зикову.

Як передає Укрінформ, відповідний указ №738/2023 оприлюднений на сайті Глави держави.
«Призначити заступника міністра фінансів України Зикову Ольгу Ігорівну представником України в Адміністративній раді Банку розвитку Ради Європи», - йдеться у документі.
Як повідомляв Укрінформ, Україна приєдналася до Банку розвитку Ради Європи у червні поточного року. Це стало одним із кроків на шляху до подальшої повноцінної інтеграції в Європейський Союз.
Фото: Офіс Президента