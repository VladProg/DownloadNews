Енергетики запустили у тестовому режимі газотурбінну електростанцію, яку НАЕК "Енергоатом" отримав від Агентства США з міжнародного розвитку (USAID). Підключення станції до мережі очікується 10–12 жовтня.

Як передає Укрінформ, про це повідомляє пресслужба компанії у Фейсбуці.
"Відбулось випробування газотурбінної мобільної електростанції, отриманої від USAID в межах технічної допомоги енергетичному сектору України, який зазнає пошкоджень внаслідок регулярних терористичних атак з боку РФ", - ідеться у повідомленні.



Встановлена потужність мобільної електростанції становить 28 МВт. Підключити станцію до мережі планують 10-12 жовтня; це дасть змогу локалізувати виробництво електроенергії у регіоні та зміцнити енергосистему.
Як повідомлялося, у лютому USAID передало Україні мобільну газотурбінну електростанцію.