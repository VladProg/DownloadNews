Кабінет міністрів Латвії ухвалив рішення про виділення з державного бюджету 50 тис. євро на внесок у програму гуманітарної допомоги «Зерно з України».

Про це повідомляє Укрінформ із посиланням на пресслужбу МЗС Латвії.
Зазначена програма була започаткована Україною в 2022 році, наразі в її рамках поставлено 170 тис. тонн зерна до чотирьох країн (Сомалі, Ефіопії, Кенії та Ємену).
Як зауважує латвійське дипломатичне відомство, повномасштабна війна Росії проти України сприяє кризі глобальної продовольчої безпеки, особливо в країнах з наявним дефіцитом продовольства. Внески до програми «Зерно з України» допомагають зусиллям України сприяти глобальній продовольчій безпеці, що є одним із елементів Формули миру, запропонованого Україною.
Підкреслюється, що таким внеском Латвія підтримує як Україну, так і країни, куди відправлятиметься українське зерно. Це вже другий внесок Латвії в програму «Зерно з України», 2022 року також був наданий фінансовий внесок у розмірі 50 тис. євро. Таким чином взаємодія з глобальними партнерами з критичних питань зміцнює міжнародну репутацію та позитивне визнання Латвії.
Як повідомляв Укрінформ, напередодні Чорноморським гуманітарним коридором пройшов 100-й корабель. Наразі цим шляхом за кордон доставлено 3,7 млн тонн українських продовольства та товарів.