На Рівненській атомній електростанції успішно пройшла неоголошена інспекція Міжнародного агентства з атомної енергії (МАГАТЕ).

Як передає Укрінформ, про це повідомляє Держатомрегулювання.
"27 жовтня 2023 року на ВП «Рівненська АЕС» була успішно проведена неоголошена інспекція Міжнародного агентства з атомної енергії в рамках Угоди між Україною та МАГАТЕ у зв'язку з Договором про нерозповсюдження ядерної зброї", - йдеться у повідомленні.
Зазначається, що метою інспекції була перевірка відсутності незаявлених ядерних матеріалів. Зауважень в інспекторів МАГАТЕ не виникло.
Як повідомлялося, 9-16 жовтня на РАЕС пройшла планова інспекція МАГАТЕ.