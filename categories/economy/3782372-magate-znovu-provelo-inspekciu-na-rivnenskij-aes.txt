На Рівненській атомній електростанції пройшла інспекція Міжнародного агентства з атомної енергії (МАГАТЕ).

Як передає Укрінформ, про це повідомляє Держатомрегулювання.
"З 1 по 2 листопада 2023 року на ВП «Рівненська АЕС» було проведено інспекцію Міжнародного агентства з атомної енергії в рамках Угоди між Україною та МАГАТЕ у зв'язку з Договором про нерозповсюдження ядерної зброї", - йдеться у повідомленні.
Зазначається, що метою інспекції була перевірка відсутності незаявлених ядерних матеріалів. Інспекція пройшла без зауважень.
Як повідомлялося, 9-16 жовтня на РАЕС пройшла планова інспекція МАГАТЕ, а також 27 жовтня агентство провело на станції неоголошену перевірку.
Фото ілюстративне