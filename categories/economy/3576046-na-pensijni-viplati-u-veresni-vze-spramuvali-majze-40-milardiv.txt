Пенсійний фонд України станом на 20 вересня спрямував на пенсійні виплати за поточний місяць 39,6 мільярда гривень. 100% профінансованих сум банки зарахували на рахунки отримувачів.

Про це повідомляє Пенсійний фонд України у Фейсбуці, передає Укрінформ.
«Станом на 20 вересня на пенсійні виплати спрямовано 39,6 мільярда гривень, в тому числі 8,9 мільярда гривень – на виплату пенсій через АТ “Укрпошта”, 30,7 мільярда гривень – через уповноважені банки», — йдеться в повідомленні.
Зазначається, що уповноваженими банками зараховано на рахунки пенсіонерів 100% профінансованих сум.
За повідомленням АТ “Укрпошта”, станом на 19 вересня доставлено 73,2% профінансованих сум.
Як повідомлялося, до державного бюджету України надійшов грант у розмірі $1,5 мільярда. Це останній транш з $4,5 мільярда від США з Цільового фонду Світового банку. Кошти буде спрямовано для відшкодування бюджетних витрат на пенсійні виплати та програми соцдопомоги.