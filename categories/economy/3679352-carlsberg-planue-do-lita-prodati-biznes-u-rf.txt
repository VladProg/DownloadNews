Генеральний директор данського виробника пива Carlsberg Group Кеєс`т Харт (Cees `t Haart) заявив, що вийде на пенсію після завершення продажу бізнесу компанії в росії.

Як передає Укрінформ, про це йдеться у пресрелізі компанії.
«Залишуся на посаді ще на пів року, що дозволить мені та команді продовжити виконання наших складних планів на 2023 рік і завершити продаж російського бізнесу до літа. Після цього я зосереджуся на роботі деяких цікавих посад, не пов’язаних з управлінням», - заявив гендиректор.
Загалом він працював у компанії на посаді гендиректора з 2015 року.
Reuters зазначає, що акції Carlsberg виросли у ціні більш як на 60% за час перебування 'т Харта на посаді гендиректора компанії, таким чином випередивши конкурентів AB Inbev і Heineken, чиї акції впали приблизно на 47% і зросли приблизно на 45% відповідно.
Як повідомляв Укрінформ, у березні минулого року данський виробник пива Carlsberg оголосив, що остаточно йде з російського ринку та планує продати весь свій бізнес в цій країні.