В Україні станом на 24 жовтня 2023 року аграрії посіяли 4,985 млн га озимих культур.

Як передає Укрінформ, про це повідомляє пресслужба Міністерства аграрної політики та продовольства України.
Зазначається, що станом на 24 жовтня вже посіяно 3,849 млн га озимих зернових, у тому числі 3,456 млн га пшениці, 322 тис. га ячменю та 71 тис. га жита.
Сільгосптоваровиробники всіх областей України завершили сівбу озимого ріпаку, якого посіяли 1,136 млн га.
Аграрії Волині, Закарпаття, Запоріжжя та Полтавщини повністю завершили сівбу озимини.
Як повідомляв Укрінформ, українські аграрії станом на 20 жовтня 2023 року зібрали вже 57,6 млн т нового врожаю зернових та олійних культур.