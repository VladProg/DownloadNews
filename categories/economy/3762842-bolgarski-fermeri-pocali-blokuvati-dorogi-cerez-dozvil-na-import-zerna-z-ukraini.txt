Болгарські фермери почали блокування низки важливих дорожніх пунктів і пунктів пропуску по всій країні в рамках безстрокової загальнонаціональної аграрної акції протесту, яка розпочалася 18 вересня у відповідь на дозвіл на імпорт зерна з України.

Як передає Укрінформ, про це повідомляє Novinite.
Понад 40 важливих пунктів на дорогах Болгарії вже перекрито загальнонаціональним протестом «за порятунок болгарського сільського господарства».

Віцеголова Асоціації виробників зерна Георгі Мілев заявив що поїздки слід здійснювати лише у випадках крайньої потреби, оскільки переміщується важка сільськогосподарська техніка.
Понад 300 фермерів з тракторами, важкими машинами та іншою технікою зібралися на виїзді зі Старої Загори в напрямку шосе «Тракія».

Автобан Варна-Бургас закритий в обох напрямках в районі «Хараміят». Також рух зупинено від Аспарухового мосту.

Скільки триватиме блокада, поки невідомо.
Зазначається, що окрім вимог щодо заборони українського зерна та продуктів харчування, а також термінової виплати державної допомоги, мітингувальники вимагали відставки уряду.
Як повідомляв Укрінформ, прем’єр-міністр Болгарії Ніколай Денков назвав «терористами» фермерів, які готуються до протестів через відмову країни забороняти імпорт зерна з України.
Парламент Болгарії дозволив імпорт українського зерна з 15 вересня.
Фото з сайту novinite.com