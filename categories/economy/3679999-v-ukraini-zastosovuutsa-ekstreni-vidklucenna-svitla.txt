Через ракетні обстріли, яких цієї ночі зазнали різні регіони України, застосовуються екстрені відключення світла

Про це повідомляє у Фейсбуку ДТЕК, передає Укрінформ.
“Через атаку ворога застосовуються екстрені відключення світла”, - йдеться в повідомленні.


Зазначається, що це вимушений превентивний крок, який дозволить уникнути значних пошкоджень енергетичної інфраструктури, якщо ворожі ракети досягнуть цілі.
Нагадаємо, раніше Укрзалізниця повідомила, що через знеструмлення внаслідок обстрілів затримуються низка потягів далекого сполучення.