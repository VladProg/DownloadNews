Національний банк за минулий тиждень продав на міжбанківському валютному ринку 744,88 млн дол. США, а також купив 7,1 млн дол. США.

Як передає Укрінформ, про це свідчать дані НБУ.
Згідно з результатами валютних інтервенцій, із 19 по 23 вересня Національний банк України продав на міжбанківському валютному ринку 744,88 млн дол. США. При цьому регулятор купив – 7,1 млн дол. США.
Всього із початку 2022 року Нацбанк купив 3,121 млрд дол. і 110,97 млн євро та продав 18,607 млрд дол. і 1,789 млрд євро.
Як повідомляв Укрінформ, у 2021 році Нацбанк купив на міжбанку 3,691 млрд дол., продав – 1,276 млрд дол. У 2020 році Національний банк купив 4,929 млрд дол., продав - 3,891 млрд дол.