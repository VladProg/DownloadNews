Міністр аграрної політики та продовольства України Микола Сольський обговорив з міністром сільського господарства та продовольства Республіки Болгарія Кирилом Ватєвим питання експорту української агропродукції.

Як передає Укрінформ, про це повідомляє пресслужба Мінагрополітики.
Зазначається, що Сольський привітав колегу з призначенням на посаду міністра та побажав плідної і натхненної роботи.
Кирило Ватєв наголосив на підтримці Болгарією України.
Як повідомлялося, у травні 2023 року Єврокомісія заборонила імпорт пшениці, кукурудзи, ріпаку та соняшнику з України до Болгарії, Угорщини, Польщі, Словаччини та Румунії за наполяганням цих країн. У червні дію заборони було продовжено до 15 вересня 2023 року.