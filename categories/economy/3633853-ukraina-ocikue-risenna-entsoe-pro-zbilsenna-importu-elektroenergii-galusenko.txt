Україна розраховує максимально покрити дефіцит електроенергії в системі за рахунок імпорту електроенергії з Європи. Водночас необхідне рішення ENTSO-E щодо збільшення пропускної спроможності міждержавних перетинів.

Про це він заявив в ефірі інформаційної медіаплатформи "Ми – Україна", передає Укрінформ із посиланням на Міненерго.
«Електроенергія на сьогодні у Європі є, вона доступна. Водночас через російські обстріли в українській енергосистемі є дефіцит, який би ми хотіли максимально покрити за рахунок можливого імпорту», - зазначив міністр.
При цьому він підкреслив, що важливо мати ще одне рішення – рішення ENTSO-E, яке б дозволило Україні збільшити можливості з імпорту.
«На сьогодні ми обмежені в обсягах, які значно менші нашої технічної спроможності", - сказав Галущенко.
Водночас, за його словами, одним із ключових питань такого імпорту є його фінансування.
Як повідомлялося, державний енерготрейдер "Енергетична компанія України" (ЕКУ) в листопаді здійснила тестовий імпорт електроенергії з Румунії та Словаччини.
Зараз Україна може імпортувати 500-600 МВт електроенергії з Європи. Однак через різницю в цінах на електроенергію у Європі та Україні комерційний імпорт потребує фінансової підтримки.

Фото: Міненерго