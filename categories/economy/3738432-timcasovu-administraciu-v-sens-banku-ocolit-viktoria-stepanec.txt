Із 21 липня в АТ "Сенс Банк" буде введена тимчасова адміністрація, яку очолить Вікторія Степанець.

Про це під час брифінгу повідомила директор-розпорядник Фонду гарантування вкладів Світлана Рекрут, передає кореспондент Укрінформу.
«Фонд гарантування вкладів запроваджує тимчасову адміністрацію в "Сенс Банку". Її очолить начальник управління раннього реагування департаменту дистанційного та інспекційного моніторингу діяльності банків ФГВФО Вікторія Степанець», - наголосила Рекрут.
Тимчасова адміністрація Фонду гарантування вкладів фізичних осіб буде введена в «Сенс Банку» на підставі рішення НБУ з п’ятниці, 21 липня 2023 року.
Як повідомлялося, 20 липня правління Національного банку ухвалило рішення вивести з ринку системно важливий банк АТ "Сенс Банк» та звернулося з пропозицією до Кабінету Міністрів України щодо участі держави в цій процедурі.