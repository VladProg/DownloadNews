НЕК "Укренерго" 10 листопада здійснює експорт до Молдови, Румунії та Словаччини, імпорт - зі Словаччини та Румунії.

Як передає Укрінформ, про це повідомляє пресслужба компанії у Фейсбуці.
"Сьогодні імпорт електроенергії здійснюється в ранкові та вечірні години (періоди максимального споживання) зі Словаччини та Румунії. Загальний обсяг 1600 МВт-год., з максимальною потужністю в окремі години до 217 МВт", - йдеться у повідомленні.
Зазначається, що експорт здійснюється до Словаччини, Румунії та Молдови в нічні години (добовий мінімум споживання) та денні години (активна робота електростанцій на ВДЕ) загальним обсягом 3 835 МВт-год., з максимальною потужністю в окремі години до 367 МВт.
Як повідомлялося, НЕК "Укренерго" 9 листопада звернулося до польського оператора системи передачі PSE щодо термінової закупівлі 510 МВт-год. надлишкової електроенергії, виробленої українською генерацією.