Керівник індійської нафтогазової компанії Indian Oil Вінод Кумар заявив у суботу, що на Росію може припадати майже третина імпорту сирої нафти компанії.

Як передає Укрінформ, про це повідомляє Reuters.
«Частка російського імпорту сирої нафти, яка становила менш як 2% у 2021-2022 роках, зросла у 10 разів, приблизно до 20% в імпорті нафти Індією», – сказав Кумар під час дискусії на Міжнародному економічному форумі в Санкт-Петербурзі.
Віт також зазначив, що очікує зростання частки імпорту російської нафти до Індії у 2023-2024 роках до 30%.
«Росія перенаправляє свої енергоносії із західних країн, які запровадили обмеження та санкції на торгівлю з Москвою, включаючи обмеження цін на нафту, після її вторгнення в Україну. Китай та Індія купують більшу частину перенаправленої російської енергії», - йдеться у повідомленні.
Зазначається, що історичний пік імпорту російської сирої нафти Індією був досягнутий у травні цього року.
Як повідомляв Укрінформ, Росія наступного року знову скоротить видобуток нафти.