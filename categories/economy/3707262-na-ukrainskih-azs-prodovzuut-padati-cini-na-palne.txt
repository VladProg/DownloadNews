Із 9 по 10 травня середня ціна на пальне на українських АЗС зменшилася на 7-8 копійок: бензин А-95 здешевшав до 46,16 грн/л, А-95+ – до 48,11 грн/л, дизпальне – до 44,99 грн/л.

Як передає Укрінформ, про це повідомляє enkorr.
Зазначається, що державна мережа «Укрнафта» зменшила ціни на всі види пального на 1 грн/л: бензин А-95 здешевшав до 44,00 грн/л, А-95+ — до 45,00 грн/л, ДП — до 44,50 грн/л. На 1 грн/л також знизила ціни мережа SOCAR.
На станціях UPG на 60 коп./л здешевшали лише бензини — до 44,90 грн/л за А-95 і 46,90 грн/л — за А-95+. На 50 коп./л пальне здешевшало у мережі «Авантаж», до 42 грн/л за ДП й бензин А-95.
Столична мережа KLO зменшила ціни на стандартну «п’ятірку» і дизпальне на 70 коп./л, до 45,29 і 43,29 грн/л відповідно. Фірмовий «А-95» цієї мережі втратив 1 грн/л і зараз коштує 46,99 грн/л.
Також у бік зменшення відкоригували ціни Neftek, «БРСМ-Нафта», Mango, «Маркет» і «Автотранс».