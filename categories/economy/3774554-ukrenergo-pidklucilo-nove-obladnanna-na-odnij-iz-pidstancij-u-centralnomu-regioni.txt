НЕК "Укренерго" включило у роботу нове обладнання на одній із підстанцій, що дозволить підвищити надійність енергопостачання майже 500 тис. споживачів.

Як передає Укрінформ, про це повідомляє пресслужба компанії у Фейсбуці.
"На одній з магістральних підстанцій центрального регіону включено в роботу нове обладнання. Це дозволить підвищити надійність живлення майже півмільйона споживачів одного з найбільш густонаселених регіонів країни", - йдеться у повідомленні.
Повідомляється також, що попри потепління 15 жовтня вечірній максимум був на 5,8% вищий, ніж 8 жовтня.
У понеділок імпорт електроенергії здійснюється лише протягом однієї години ввечері з Молдови. Загальний обсяг - 10 МВт-год. Експорт здійснюється до Словаччини та Молдови в нічні та денні години з загальним обсягом 3634 МВт-год.
Як повідомлялося, НЕК «Укренерго» отримає він уряду Німеччини грант на 76 млн євро; кошти будуть спрямовані на фінансування будівництва інженерного захисту підстанцій, встановлення нового високовольтного обладнання, зокрема автотрансформаторів, та модернізацію мережі на кордоні з Європою.