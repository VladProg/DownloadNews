Комунальне підприємство "Чернівціводоканал" отримає від німецького банку KfW грант на 15 млн євро на модернізацію інфраструктури.

Про це у Фейсбуці повідомив заступник міського голови Чернівецької міськради Євгеній Маховіков, передає Укрінформ.
«Маємо гарний результат півторарічної роботи - Європейський Союз надає ще один грант для модернізації інфраструктури нашого комунального підприємства "Чернівціводоканал" в сумі майже 15 млн євро», - йдеться у повідомленні.
Маховіков зазначив, що ця фінансова допомога є продовженням і доповненням кредитного проєкту між німецьким банком KfW і водоканалом.
Як повідомляв Укрінформ, уряд ухвалив рішення підписати низку додаткових угод щодо відтермінування платежів за позиками Кредитної установи для відбудови (KfW) до 2024 року.