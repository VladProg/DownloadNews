Кабінет міністрів подав до Верховної Ради проєкт закону про держбюджет-2024, підготовлений до другого читання.

Про це в Телеграм повідомив постійний представник Кабінету міністрів у Верховній Раді Тарас Мельничук, передає Укрінформ.
"Кабінет Міністрів України, у відповідності до вимог частини першої статті 158 Регламенту Верховної Ради України, подав до Верховної Ради України проект Закону «Про Державний бюджет України на 2024 рік» (реєстр. номер 10000), підготовлений до другого читання відповідно до Бюджетних висновків Верховної Ради, схвалених Постановою Верховної Ради України від 19 жовтня 2023 р. № 3421-ІХ", - повідомив Мельничук.
Як повідомляв Укрінформ, Верховна Рада ухвалила у першому читанні проєкт Державного бюджету України на 2024 рік.
Узгоджену після розгляду рекомендацій бюджетного комітету і депутатських поправок редакцію документа підтримали 285 парламентаріїв.