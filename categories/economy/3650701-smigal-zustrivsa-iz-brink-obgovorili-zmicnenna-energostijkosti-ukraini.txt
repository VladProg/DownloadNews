Прем'єр-міністр України Денис Шмигаль провів зустріч із послом США в Україні Бріджит Брінк, під час якої обговорили зміцнення енергетичної стійкості України.

Про це Денис Шмигаль написав у Телеграмі, передає Укрінформ.
"Зміцнення енергетичної стійкості України обговорили під час зустрічі з пані послом США в Україні Бріджит Брінк. Спільно з партнерами розробляємо механізми, які сприятимуть балансуванню енергосистеми в умовах постійних обстрілів енергоінфраструктури з боку росії", - написав Шмигаль.

Також під час зустрічі було розглянуто пропозиції українських енергетиків та питання закупівлі необхідного обладнання.

Прем'єр-міністр наголосив, що Україна розраховує на допомогу США у цьому напрямку та подякував за підтримку.
Як повідомляв Укрінформ, Кабінет Міністрів планує у 2023 році запустити велику відбудову пошкодженого та зруйнованого майна за рахунок бюджетних коштів, коштів міжнародних партнерів та донорів, а також конфіскованих активів росії.
Фото: Telegram/Денис Шмигаль