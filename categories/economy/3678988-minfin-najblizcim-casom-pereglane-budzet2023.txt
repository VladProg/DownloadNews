Міністерство фінансів найближчим часом готуватиме проєкт змін до державного бюджету на 2023 рік.

Про це під час дискусії "Чи зможе українська економіка зрости у 2023 році?" сказав міністр фінансів Сергій Марченко, повідомляє кореспондент Укрінформу.
"Так, звичайно, це питання часу та обсягу. Зараз це необхідність. Тому найближчим часом будемо готувати проєкт змін до бюджету", - сказав Марченко, відповідаючи на запитання, чи переглядатиме уряд державний бюджет на 2023 рік.
Як повідомлялося, Верховна Рада 3 листопада ухвалила в другому читанні та в цілому закон «Про Державний бюджет України на 2023 рік». У 2023 році доходи державного бюджету передбачені в сумі 1,3 трлн грн, видатки – у сумі 2,6 трлн грн. Прогнозований дефіцит держбюджету-2023 становить понад 20% ВВП. Документ розроблено з прогнозом зростання ВВП до 3,2% та інфляції на рівні 28%.