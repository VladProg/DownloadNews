Станом на 6 квітня українська генерація електроенергії продовжує повністю забезпечувати потреби споживачів.

Про це повідомив міністр енергетики України Герман Галущенко, передає Укрінформ з посиланням на пресслужбу Міненерго.
«Генерація із запасом має необхідні обсяги потужності для повного забезпечення потреб споживачів електроенергії по всій країні», - йдеться в повідомленні.
Зауважується, що через негоду відбулось аварійне відключення близько 5 тисяч споживачів у Чернівецькій та Івано-Франківській областях.
Протягом останньої доби відновлено електропостачання для близько 15 тисяч споживачів у Донецькій області.
Як повідомлялося, загальна сума внесків до Фонду енергетичної підтримки України вже становить 190 млн євро. Кошти спрямовано на закупівлю обладнання, палива, послуг для українських енергетичних компаній.