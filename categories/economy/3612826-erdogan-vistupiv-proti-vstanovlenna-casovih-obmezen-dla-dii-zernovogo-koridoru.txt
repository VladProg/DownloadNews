Було б неправильно встановлювати часові обмеження для дії «зернового коридору»: чим довше робота триватиме, тим точнішою вона буде.

Про це сказав президент Туреччини Реджеп Таїп Ердоган журналістам після візиту в Узбекистан, повідомляє Укрінформ із посиланням на Haber Türk.
“Було б неправильно встановлювати часові обмеження. Ми сказали їм, що чим довше виконуватимете цю роботу, тим злагодженішою вона буде. З іншого боку, як на мене, треба добре окреслити межі цієї роботи і добре над нею працювати», - сказав Ердоган.
Президент Туреччини також висловився за інтенсифікацію потоку продовольства та добрив у країни, які потребують їх найбільше, зокрема, країни Африки.
Як повідомляв Укрінформ, Україна хоче розширити угоду про експорт через Чорноморську зернову ініціативу, включивши більше портів і товарів, та сподівається, що наступного тижня буде прийнято рішення про продовження “зернової угоди” принаймні на рік.