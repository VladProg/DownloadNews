Міністр аграрної політики та продовольства України Микола Сольський зустрівся з міністром сільського господарства та сільського розвитку Румунії Петре Деа в Бухаресті.

Як передає Укрінформ, про це повідомляє пресслужба Мінагрополітики.
Зазначається, що міністри обговорили модель роботи по транзиту українських зернових культур через румунські порти наступного сезону.
Також під час зустрічі йшлося про рішення Єврокомісії заборонити імпорт деяких сільськогосподарських товарів українського виробництва до п'яти країн Європейського Союзу.
Як повідомляв Укрінформ, Єврокомісія 2 травня 2023 року офіційно оголосила про запровадження «виключних та тимчасових» запобіжних заходів проти імпорту з України, які обмежують надходження сільськогосподарських товарів українського виробництва до Болгарії, Угорщини, Польщі, Румунії та Словаччини.
Обмеження стосуватимуться чотирьох сільськогосподарських продуктів: пшениці, кукурудзи, ріпаку та насіння соняшнику, що походять з України, - і залишатимуться чинними до 5 червня 2023 року.
Фото: Мінагро