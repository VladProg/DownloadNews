Національний банк України впродовж тижня продав на міжбанківському валютному ринку 444,74 млн дол. США.

Як передає Укрінформ, такі результати валютних інтервенцій оприлюднені на сайті Нацбанку.
Згідно з результатами валютних інтервенцій, із 24 по 28 квітня 2023 року Національний банк України продав на міжбанківському валютному ринку 444,74 млн дол. США. При цьому регулятор купив 2,68 млн дол. США.
Всього з початку 2023 року регулятор продав на міжбанку 8,617 млрд дол. та купив 64,98 млн дол.
Як повідомлялося, за 2022 рік Нацбанк продав на міжбанку 26,380 млрд дол. і 1,789 млрд євро, а також купив 3,267 млрд дол. та 110,97 млн євро.