Міністр аграрної політики та продовольства України Микола Сольський 21 квітня 2023 року зустрінеться з міністром сільського господарства та сільського розвитку Румунії Петре Дая для обговорення питання транзиту та імпорту української агропродукції.

Про це йшлося під час онлайн-зустрічі міністрів 19 квітня, передає Укрінформ з посиланням на пресслужбу Мінагрополітики. Зазначається, що під час онлайн-обговорення також йшлося про експорт та транзит української аграрної продукції в/через Румунію.

За словами Сольського, Румунія не ставить під сумнів транзит української сільськогосподарської продукції до румунських портів.
Як повідомляв Укрінформ, керівна Соціал-демократична партія Румунії 18 квітня заявила, що проситиме уряд видати надзвичайний указ про запровадження тимчасової заборони на імпорт українського зерна.
Фото: minagro.gov.ua