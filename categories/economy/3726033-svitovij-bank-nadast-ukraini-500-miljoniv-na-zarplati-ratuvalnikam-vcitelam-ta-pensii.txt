Світовий банк став одним із лідерів у мобілізації ресурсів для допомоги України після початку повномасштабної війни.

Як передає Укрінформ, про це Прем’єр-міністр України Денис Шмигаль повідомив у Телеграмі.
«Сьогодні ми підписали чергову Угоду про залучення фінансування в $500 млн від Великої Британії з пакету допомоги Україні на суму $1,76 млрд. Допомога буде надана за підтримки США, Великої Британії та Фінляндії», - заявив Шмигаль.

Кошти підуть на зарплати рятувальників та вчителів, виплату пенсій, підтримку малозабезпечених сімей, дітей з інвалідністю, внутрішньо переміщених осіб, одиноких матерів, а також на оплату медичних послуг за програмою медичних гарантій.

Як повідомляв Укрінформ, Європейський банк реконструкції та розвитку підтримає українську енергетику на €600 мільйонів вже цього року.
Фото: Денис Шмигаль / Телеграм