Представник Пентагону повністю заперечив будь-яку можливу причетність США до витоків газу на російських трубопроводах «Північний потік» 1 і 2, що сталися цього тижня в Балтійському морі.

Про це пише в середу агентство Reuters після розмови з офіційним представником оборонного відомства США, який говорив на умовах анонімності, передає Укрінформ.
«У відповідь на запитання, чи можна повністю виключити будь-яку причетність США до розривів (на російських газопроводах – ред.), американський військовий чиновник сказав: «Ми абсолютно не були причетними», - зазначає агентство.
Як повідомляв Укрінформ, 27 вересня в газопроводах «Північний потік» 1 і 2 сталися витоки газу. В ЄС заявили, що витоки на обох газогонах є результатом навмисних дій.
Тим часом глава Пентагону Ллойд Остін у розмові з датським колегою запропонував допомогу США в розслідуванні вибухів на російських трубопроводах.