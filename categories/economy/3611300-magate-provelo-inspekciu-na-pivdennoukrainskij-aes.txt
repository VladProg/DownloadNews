Міжнародне агентство з атомної енергії (МАГАТЕ) провело інспекцію на Південноукраїнській атомній електростанції.

Як передає Укрінформ, про це повідомляє Державна інспекція ядерного регулювання.

"З 07 по 09 листопада 2022 року на ВП «Південноукраїнська АЕС» було успішно проведено інспекцію Міжнародного агентства з атомної енергії в рамках Угоди між Україною та МАГАТЕ у зв'язку з Договором про нерозповсюдження ядерної зброї", - йдеться у повідомленні.
Зазначається, що метою візиту МАГАТЕ на станцію була перевірка відсутності незаявленого ядерного матеріалу.
Як повідомлялося, 3 листопада інспектори Міжнародного агентства з атомної енергії (МАГАТЕ) завершили перевірку в трьох місцях в Україні та не виявили жодних ознак незаявленої ядерної діяльності та матеріалів, про що заявляла росія.