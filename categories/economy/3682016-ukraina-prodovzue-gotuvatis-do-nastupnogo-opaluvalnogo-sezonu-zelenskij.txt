Україна продовжує готуватись до наступного опалювального сезону – це стосується як накопичення ресурсів, так і нового захисту енергетичних потужностей.

Про це повідомив Президент Володимир Зеленський у вечірньому відеозверненні, повідомляє Укрінформ.
«Фактично на всій вільній території держави забезпечуємо енергетичні потреби українців – відповідно до можливостей генерації. І продовжуємо вже готуватись до наступного опалювального сезону – це стосується як накопичення ресурсів, так і нового захисту наших енергетичних потужностей», - сказав він.

Відео: ОП
Як повідомлялося, за підсумками міністерської зустрічі Групи семи плюс, міністр закордонних справ Дмитро Кулеба заявив про готовність енергетичної коаліції допомагати підготуватися до наступної зими та інвестувати в довгострокову енергетичну модернізацію України.
Фото: ОП