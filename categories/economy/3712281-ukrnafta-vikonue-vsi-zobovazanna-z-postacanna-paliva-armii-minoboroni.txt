"Укрнафта" виконує всі взяті на себе зобов'язання з постачання палива армії.

Про це заявили в Міністерстві оборони України у відповідь на запит "Укрінформу".
Як зазначили в Міноборони, після переходу під контроль міністерства "Укрнафта" виконує всі взяті на себе договірні зобов'язання з постачання палива. Претензій з боку Міноборони до постачання палива немає. Від більш докладних коментарів у Міноборони утрималися, пославшись на закритість інформації.
Зі свого боку в "Укрнафті" Укрінформу повідомили, що після переходу компанії під контроль Міноборони обсяг постачань дизпалива і бензину зріс утричі.
Нагадаємо, 7 листопада 2022 року секретар РНБО Олексій Данілов повідомив, що активи компаній "Мотор Січ", "Запоріжтрансформатор", "АвтоКрАЗ", "Укрнафта" та "Укртатнафта" передано в управління Міністерства оборони.
У січні 2023 року на Всесвітньому економічному форумі в Давосі заступник глави Офісу президента України Ростислав Шурма заявив, що націоналізація "Укрнафти" відбулася через відмову компанії постачати нафтопродукти українській армії в належному обсязі.
За його словами, єдиною причиною вилучення в держвласність кількох підприємств у рамках закону про воєнний стан була загроза національній безпеці.
"Приватна власність в Україні недоторканна. Не варто допускати будь-яких спекуляцій. Єдина причина, чому було застосовано закон про воєнний стан щодо окремих компаній, - величезний ризик для національної безпеки", - сказав Шурма.
Заступник голови ОП стверджував, що у випадку з вилученням у держвласність нафтової компанії вона – відмовила в постачанні нафтопродуктів української армії, у разі моторобудівної компанії "Мотор Січ" – ця компанія постачала двигуни російської компанії.