Починаючи з 9 листопада свою роботу в Україні поновить магазин H&M, поки у ТРЦ Lavina Mall.

Таку інформацію підтвердили Укрінформу у ТРЦ Lavina Mall.
"Завтра магазин поновить свою роботу у нашому торговому центрі", - підтвердили у ТРЦ.
Щодо роботи магазинів H&M в інших торгових центрах поки невідомо.
H&M Group тимчасово закрила свої магазини в Україні з 24 лютого 2022 року, з початком повномасштабного вторгнення. Влітку 2023 року компанія H&M оголосила, що планує поступово знову відкрити більшість своїх магазинів в Україні з листопада цього року.
Шведська компанія Hennes&Mauritz AB (H&M), власник другої за величиною в Європі мережі магазинів одягу, відкрив перший магазин в Україні 2018 року. На початок повномасштабного вторгнення мережа H&M в Україні налічувала вісім торговельних точок: п'ять – у Києві, по одній – в Одесі, Харкові та Львові.