На проведених цього тижня приватизаційних аукціонах Фонд державного майна України продав активів на 12 млн грн.

Про це пресслужба ФДМУ повідомляє у Фейсбуці, передає Укрінформ.
«12 мільйонів гривень інвестицій залучив ФДМУ на приватизації за тиждень. Наша команда провела 6 аукціонів, участь взяли 43 підприємці», - йдеться в повідомленні.
Зазначається, що в середньому за кожен актив змагалися 7,2 підприємця, а фінальна вартість активів зросла у 24 рази.
Як повідомлялося, економічний ефект від проданих на приватизаційних аукціонах об’єктів державного майна цьогоріч уже становив 3,4 млрд грн, з них 2,4 млрд – кошти від продажу.