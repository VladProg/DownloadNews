АТ «Укргазвидобування» пробурило у 2022 році 47 нових свердловин.

Як передає Укрінформ, про це повідомляє голова правління НАК "Нафтогаз України" Олексій Чернишов у Фейсбуці.
«47 нових свердловин у цьому році пробурило Укргазвидобування, незважаючи на обстріли та постійний терор енергетичної інфраструктури», – зауважив він.
Також голова правління наголосив, що через об’єктивні причини спостерігається скорочення видобутку на сході України. Водночас, на заході країни збільшуються показники.
Як повідомлялося, у жовтні 2022 року буровий підрозділ Укргазвидобування – Укрбургаз – встановив рекорд із місячної проходки буріння, це 30 505 м.