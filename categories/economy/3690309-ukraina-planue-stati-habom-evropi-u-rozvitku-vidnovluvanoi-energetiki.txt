Україна планує стати хабом Європи у розвитку відновлюваної енергетики, особливо сонячної та вітрової генерацій, а також водневих технологій і біоенергетики.

Як передає Укрінформ, про це заявив заступник міністра енергетики України Ярослав Демченков під час зустрічі з державною міністеркою у справах Європи та клімату МЗС Німеччини Анною Люрманн, повідомляє Міненерго.
“Україна може стати хабом сталої енергетики Європи, і ми ставимо перед собою такі амбітні цілі у рамках наших програм з відновлення енергетичного сектору”, - сказав Демченков.

Зазначається, що під час зустрічі сторони обговорили напрямки посилення двосторонньої співпраці та акцентували на необхідності прискорення процесів зеленого переходу під час відбудови енергосектору України.
Як повідомлялося, Міністерство енергетики розробило та найближчим часом оприлюднить концепцію Державної цільової програми підтримки розподіленої генерації з відновлювальних джерел енергії (ВДЕ).
Фото: Міненерго