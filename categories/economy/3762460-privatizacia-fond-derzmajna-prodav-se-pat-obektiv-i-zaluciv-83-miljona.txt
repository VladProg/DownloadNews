Упродовж тижня Фонд державного майна України провів 5 приватизаційних аукціонів, на яких продав об’єктів на 8,3 млн грн.

Про це повідомляє пресслужба ФДМУ у Фейсбуці, передає Укрінформ.
«Команда ФДМУ провела 5 аукціонів, в яких взяв участь 51 підприємець. В результаті значної конкуренції вартість активів зросла у 265 разів», - йдеться в повідомленні.
За даними Фонду, результатами успішних торгів вдалося залучити 8,3 млн грн.

Наголошується, що всі 5 проданих об’єктів – адміністративна нерухомість, яка вже давно не використовувалась державою та перебувала у напівзруйнованому вигляді.
Найбільша кількість підприємців – 27 – змагалися за адміністративну будівлю на Закарпатті. Переможець запропонував за об’єкт 7 млн грн при стартовій (балансовій) ціні - 6,5 тис. грн.
Як повідомлялося, Фонд державного майна України виставив на приватизацію ДП «Волиньторф»; стартова ціна лота – 190,2 млн грн. Аукціон оголошено на 6 жовтня.