Компанії групи "Нова пошта" за перше півріччя 2023 року перерахували до бюджетів усіх рівнів 5,1 млрд грн податків, що значно перевищує показник першого півріччя 2022 року – 2,9 млрд грн.

Про це йдеться у повідомленні пресслужби "Нової пошти", переданому ЗМІ.

За даними ДФС, "Нова пошта" входить до топ-20 найбільших платників податків в Україні. Загалом за минулий, 2022-й, рік група перерахувала до бюджетів усіх рівнів країни 7,1 млрд грн податків і зборів.

"Нова пошта" — це компанія з експрес-доставки, заснована 2001 року. Компанія має 9300 відділень по всій Україні та 14 тис. поштоматів.

Як повідомляв Укрінформ, компанія «Нова пошта» в жовтні планує відкрити перше відділення у Латвії, а в листопаді – в Естонії.