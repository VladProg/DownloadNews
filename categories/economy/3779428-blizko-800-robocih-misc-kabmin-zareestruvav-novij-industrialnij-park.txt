Кабінет Міністрів включив індустріальний парк «ВінІндастрі» до Реєстру індустріальних (промислових) парків.

Як передає Укрінформ, про це повідомляє пресслужба Мінекономіки.
«ВінІндастрі», ініціатором створення якого виступила Вінницька міська рада, стане вже четвертим індустріальним парком у Вінниці. На його території площею в 13,086 га працюватимуть підприємства переробної промисловості. Пріоритетами для міста є залучення до парку компаній з новітніми технологіями переробки, підприємств, що працюють у сферах переробки відходів, інформації і електронних комунікацій, науково-технічної діяльності», - йдеться в повідомленні.
Як розраховують ініціатори створення парку, «ВінІндастрі» забезпечить роботою близько 800 вінничан. Фінансування створення та функціонування індустріального парку, план реалізації проєкту здійснюватиметься керуючою компанією, учасниками індустріального парку «ВінІндастрі» та приватними інвесторами.
«ВінІндастрі» став 70-м парком, включеним до Реєстру індустріальних (промислових) парків.
Як повідомлялось, Кабінет Міністрів вніс до відповідного реєстру індустріальний парк «Сигнівка».
Фото: КМУ