Кабінет Міністрів погодив Агентству з розшуку та менеджменту активів придбання облігацій внутрішньої державної позики "Військові облігації" на суму 1,8 млрд грн.

Як передає Укрінформ, про це повідомляє пресслужба АРМА.
“АРМА докладає максимальних зусиль для наповнення бюджету нашої країни та підтримки сил оборони та безпеки. І закупівля військових облігацій є важливим та ефективним компонентом цієї роботи», - сказала голова АРМА Олена Дума.
Як повідомлялося, за липень-жовтень 2023 року АРМА придбало військових облігацій удвічі більше, ніж за весь попередній рік. Загалом, з 24 лютого 2022 року Агентство ініціювало закупівлю військових облігацій на суму близько 3,7 млрд грн.