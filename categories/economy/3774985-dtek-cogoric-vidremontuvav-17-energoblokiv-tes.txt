Група ДТЕК з початку 2023 року відремонтувала 17 енергоблоків теплоелектростанцій, що ставить 90% від запланованого обсягу ремонтів до початку опалювального сезону.

Як передає Укрінформ, про це повідомляє пресслужба групи у Фейсбуці.
«З початку року ДТЕК відремонтував вже 17 із 19 енергоблоків, запланованих до старту опалювального сезону. 90% плану — виконано», - йдеться у повідомленні.
Зазначається, що енергетики компанії підключили до мережі енергоблок ТЕС після ремонту, який додав в енергосистему 80 МВт потужності.
Як повідомлялося, у ремонти теплоелектростанцій та видобуток енергоносіїв при підготовці до осінньо-зимового періоду Група ДТЕК інвестувала 20 млрд грн.
Фото ілюстративне