Прем’єр-міністр Естонії Кая Каллас закликала повністю заборонити транзит товарів Європейського Союзу через Росію.

Як передає Укрінформ, про це повідомляє Bloomberg.
«Найпростіше було б заборонити транзит у всіх країнах, які межують з Росією», – сказала Каллас.
Вона додала, що потрібно рішення для всього ЄС, а не лише для Естонії.
«Окрема заборона Естонії не вирішила б проблеми, тому що експорт просто перемістився б в іншу прикордонну країну», – заявила прем’єр.
Експорт з Естонії до Казахстану, Киргизстану, Грузії, Вірменії та Узбекистану зріс з минулого року, зазначила Каллас, додавши, що сумнівається, чи багато товарів дісталися туди після транзиту через Росію.
З минулого року естонський експорт напівпровідників до Казахстану, Грузії та Киргизстану зріс на 189%, 222% та 21,576% відповідно, зазначила прем’єр-міністр, закликавши ЄС вжити заходів у цьому питанні.
Представники Фінляндії, Польщі, Норвегії, Естонії, Латвії та Литви зустрілися цього тижня у Гельсінкі для обговорення санкційного контролю на своїх кордонах.
Як повідомляв Укрінформ, Угорщина змінила умови ввезення товарів українського походження, збільшивши термін транзиту з 7 до 15 днів.
Фото: Shutterstock