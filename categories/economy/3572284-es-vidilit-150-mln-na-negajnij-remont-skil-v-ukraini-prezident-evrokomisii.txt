Європейський Союз виділить 150 млн євро на відбудову зруйнованих під час війни шкіл в Україні.

Про це заявила Президент Європейської комісії Урсула фон дер Ляєн на спільній з Президентом України Володимиром Зеленським зустрічі з представниками ЗМІ в Києві, повідомляє кореспондент Укрінформу.
«Маємо 150 млн євро для того, щоб забезпечити внутрішньо переміщених осіб в Україні необхідним притулком. Буде ще 150 млн на підтримку шкіл для того, щоб подолати ті руйнування, яких завдала війна, причому полагодити це в короткостроковій перспективі», - сказала вона.
Як повідомлялося, Президент Єврокомісії Урсула фон дер Ляєн прибула з візитом до української столиці у четвер, 15 вересня.
Станом на 12 вересня 2022 року, пошкоджено 2194 заклади освіти та зруйновано 286.
Фото: школа Краматорська, Донецька ОДА