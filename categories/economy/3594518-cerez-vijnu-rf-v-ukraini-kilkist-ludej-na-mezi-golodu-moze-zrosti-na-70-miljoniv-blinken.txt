На початку 2022 року понад 190 мільйонів осіб у світі опинилися в умовах гострої нестачі продовольства, російська війна проти Україні може додати до цієї кількості ще 70 мільйонів осіб.

Як передає Укрінформ, про це йдеться у заяві державного секретаря США Ентоні Блінкена, поширеній у неділю з нагоди Всесвітнього дня продовольства.
«Продовольчі системи та глобальна продовольча безпека переживають нині критичний момент. Поєднання впливу глобальної пандемії, тиску кліматичної кризи, високих цін на енергоносії та добрива, а також збройні конфлікти, включаючи жорстоку агресивну війну росії проти України, порушили виробничі та постачальні ланцюги й різко посилили глобальну продовольчу безпеку, особливо для найбільш вразливих верств населення», - зазначив Блінкен.
Серед регіонів і країн, які найбільше страждають від змін клімату та браку продуктів харчування він назвав Північно-Східну Африку, Пакистан, Сомалі.
Блінкен нагадав, що понад сотня країн цього року підтримали Дорожню карту з глобальної продовольчої безпеки, яка передбачає заходи боротьби з кризою, серед яких збільшення виробництва добрив та інвестиції у стійке до зміни клімату сільське господарство.
У вересні на Генасамблеї ООН Президент Джо Байден оголосив про виділення додатково понад 2,9 млрд доларів допомоги для розв’язання проблеми глобальної продовольчої безпеки. 6,9 млрд доларів на ці цілі США виділили цього року.
Фото: State Department Photo by Ron Przysucha