Станом на ранок 4 квітня генерація працює із резервом потужності, повністю забезпечуючи потреби споживачів в електроенергії.

Як передає Укрінформ, про це повідомляє пресслужба Міністерства енергетики у Телеграмі.
Зазначається, що у вівторок, 4 квітня, генерація електроенергії із запасом має необхідні обсяги потужності для повного забезпечення потреб споживачів електроенергії по всій країні.
При цьому протягом останньої доби відновлено електропостачання для 4,5 тис. абонентів у Донецькій, Херсонській та Харківській областях.
Як повідомлялося, у березні енергетики ДТЕК відновили електропостачання для 190 тис. родин у Донецькій, Одеській та Дніпропетровській областях.
Фото: ДТЕК