Протягом останніх годин біткойн зріс більш ніж на 6% та перевищив позначку у 30 000 доларів США, це сталося вперше з червня 2022 року.

Як передає Укрінформ, про це повідомляє ShareCast.
Зазначається, що перспектива того, що Федеральна резервна система США уповільнить підвищення ставок стимулює зростання біткойну.
«Очевидно, що ринок оцінює уповільнення зростання та, у свою чергу, пом’якшення монетарної політики Федеральної резервної системи протягом 2023 року», — заявив генеральний директор та головний юридичний директор постачальника криптовалютної платіжної інфраструктури - американської компанії Banxa Річард Міко.
Зараз у центрі уваги дані про індекс споживчих цін США, які будуть опубліковані в середу, вони «можуть бути на такому рівні, що дасть ФРС привід подумати про паузу у підвищенні ставок на наступному засіданні, це дасть поштовх біткойнам», — зазначив керуючий партнер Bitcoin Opportunity Fund Джеймс Лавіш.
Як повідомлялося, у 2022 році кількість так званих "сплячих" адрес біткойна досягла абсолютного історичного рекорду, і цей показник стрімко зростає.
Фото: dt.ua