Теплоелектроцентралі зможуть отримати компенсацію ставки кредитів, залучених на відновлювальні роботи, за програмою "Доступні кредити 5-7-9%".

Про це сказав журналістам міністр енергетики Герман Галущенко, повідомляє кореспондент Укрінформу.
"Претендують, безумовно. Вже є механізм, вони мають передивитися, на що їм потрібно (залучати кредит - ред.). Безумовно, вони є у списку підприємств, які претендують", - сказав Галущенко, відповідаючи на запитання, чи можуть ТЕЦ претендувати на участь у програмі "Доступні кредити 5-7-9%".
Міністр зазначив, що деякі теплоелектроцентралі вже вели перемовини з банками про залучення кредитів на відновлення.
Як повідомлялося, Кабінет Міністрів 21 серпня виділив Міністерству енергетики 350 млн гривень для підтримки енергетичних компаній.