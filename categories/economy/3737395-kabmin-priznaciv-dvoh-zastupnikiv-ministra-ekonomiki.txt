Уряд призначив Ігоря Безкаравайного та Віталія Кіндратіва на посаду заступників міністра економіки.

Про це повідомив у Телеграмі постійний представник уряду у Верховній Раді Тарас Мельничук, передає Укрінформ.
«Призначено: Безкаравайного Ігоря Володимировича заступником міністра економіки України, Кіндратіва Віталія Зіновійовича заступником міністра економіки України», - написав він.
Водночас Кабінет Міністрів погодив кандидатуру Олексія Дубревського на посаду генерального директора державного підприємства «Міжнародний аеропорт «Бориспіль».
Як повідомляв Укрінформ, Кабінет Міністрів затвердив постанову про експериментальний проєкт з початку відбудови Каховської ГЕС, яку підірвали росіяни.