АТ «Укрзалізниця» у вересні 2022 року перевезло 3,4 млн тонн зернових вантажів та продуктів перемолу. Це на 63,2% більше показника серпня цього року.

Про це Укрінформу повідомили в пресслужбі УЗ.
Зазначається, що найбільше зерна було перевезено на експорт — понад 3 млн тонн (+91,5% до серпня), у внутрішньому сполученні — майже 322 тис. тонн.
Через сухопутні прикордонні переходи транспортовано майже 902 тис. тонн зернових, через морські порти — 2 164 тис. тонн зернових.
Як повідомлялось, у вересні АТ «Укрзалізниця» продовжило тенденцію зростання обсягів вантажоперевезень – перевезено майже 11,7 млн тонн вантажів, що на 8,4% більше за результат серпня.
Фото: Фейсбук Кіровоградської ОВА