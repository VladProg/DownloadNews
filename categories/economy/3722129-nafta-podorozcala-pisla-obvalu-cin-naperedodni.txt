Ціни на нафту зростають у вівторок, 3 червня, на тлі послаблення долара.

Як передає Укрінформ, про це повідомляє enkorr.
Серпневі ф'ючерси на Brent подорожчали на лондонській біржі ICE Futures на $0,52 (0,72%), до $72,36 за барель. За попередню сесію Brent здешевшала на $2,95 (3,9%), до $71,84 за барель. За даними Dow Jones Market Data, це мінімальний рівень із 20 грудня 2021 року.
Липневі ф'ючерси на WTI піднялися в ціні на Нью-Йоркській товарній біржі (NYMEX) на $0,38 (0,57%), до $67,5 за барель. За підсумками попередньої сесії контракт здешевшав на $3,05 (4,4%), до мінімальних із 17 березня $67,12 за барель.
За підсумками минулого тижня Brent здешевшала на 1,8%, WTI – на 2,2%.
Індекс DXY, що показує вартість американського долара щодо шести інших основних світових валют, знижується під час торгів на 0,2%, що підвищує привабливість нафти для власників інших валют.
13 й 14 червня відбудеться засідання Федеральної резервної системи США. Ринок прогнозує, що регулятор зробить паузу у циклі посилення грошово-кредитної політики.
«Якщо ФРС натякне на подальше підвищення ставок пізніше цього року, як багато хто тепер очікує, потенціал зниження цін на нафту може зрости. Це пов'язано з тим, що нафта котирується в доларах, а зміцнення цієї валюти означає зниження номінальної вартості», – зазначає старший аналітик ActivTrades Рікардо Євангеліста.