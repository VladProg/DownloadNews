Компанія Essity, що займається виробництвом товарів для гігієни, завершила продаж своїх активів у РФ.

Про це повідомляється на сайті компанії, передає Укрінформ.
"Від початку війни Росії проти України ми були повністю зосереджені на виході з Росії. Сьогодні ми завершили продаж нашого бізнесу після тривалого та складного процесу», – заявив президент та генеральний директор Essity Магнус Грот.
Зазначається, що у 2022 році було проведено знецінення активів компанії в РФ приблизно на 1,7 мільярда шведських крон.
Торік обсяг продажів Essity в РФ становив приблизно 2% від загального.
Як повідомлялося, у квітні минулого року Essity заявила про вихід із російського ринку. Тоді ж було розпочато процедуру виходу компанії з РФ. Унаслідок цього вартість активів компанії в РФ впала приблизно на 1,4 мільярда шведських крон.
На російському ринку Essity представлена брендами Zewa, Tork, Libero, Libresse та TENA.