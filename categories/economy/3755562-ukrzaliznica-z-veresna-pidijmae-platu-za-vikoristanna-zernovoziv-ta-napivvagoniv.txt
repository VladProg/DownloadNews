З 1 вересня АТ «Укрзалізниця» збільшує вартість перевезення власними піввагонами, зерновозами та вагонами для транспортування борошна.

Як передає Укрінформ, таку інформацію оприлюднила філія «Центр транспортної логістики» УЗ.
Так, із 1 вересня ставка плати за використання піввагонів становитиме 1500 грн на добу проти 1400 грн у липні.
Також на 100 грн зросте ставка за використання зерновозів – до 500 грн з 400 грн у липні.
Як повідомлялося, із 1 липня 2023 року АТ «Укрзалізниця» знизила ставку оренди власних вагонів-зерновозів та вагонів для перевезення борошна умовного типу 972 у 12 разів - із 3,65 тис. грн до 300 грн на добу (без ПДВ).