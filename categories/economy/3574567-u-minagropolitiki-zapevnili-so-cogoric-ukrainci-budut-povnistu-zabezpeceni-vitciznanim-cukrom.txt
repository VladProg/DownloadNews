У Міністерстві аграрної політики та продовольства прогнозують, що цього року в Україні може бути вироблено 1,1-1,2 млн т.

Про це сказав перший заступник міністра аграрної політики та продовольства Тарас Висоцький під час пресконференції в Медіа Центрі Україна — Укрінформ.
"Урожайність (цукрового буряку - авт.) понад 500 центнерів на гектар дає нам можливість змоделювати виробництво цукру близько 1,1-1,2 млн т", - зазначив він.
Висоцький додав, що внутрішнє споживання в Україні становить близько 1,150 млн т щорічно.
"Українці будуть повністю забезпечені вітчизняним цукром", - наголосив урядовець.
Як повідомляв Укрінформ, станом на середину вересня в Україні вже накопано 334 тис. тонн цукрових буряків при врожайності 537 ц/га зі 6,2 тис. га (3,5% посівних площ).