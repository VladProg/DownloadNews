В автомобільному пункті пропуску «Угринів - Долгобичув» на кордоні з Польщею відновили електропостачання, пропуск автобусів та вантажівок здійснюється у звичайному режимі.

Як передає Укрінформ, про це Державна прикордонна служба України повідомляє у Фейсбуці.
«Станом на 18:30 електропостачання в пункті пропуску «Угринів-Долгобичув» відновлено. Пропуск автобусів та вантажівок з повною масою до 7,5 тонн здійснюється у звичайному режимі», - ідеться у повідомленні.
У черзі на виїзд з України очікують 55 вантажівок, на вʼїзд – 50. Черги з автобусів відсутні.
У ДПСУ просять врахувати цю інформацію під час планування поїздок через українсько-польський кордон.
Як повідомляв Укрінформ, 28 листопада через відсутність електроенергії внаслідок проведення ремонтних робіт в автомобільному пункті пропуску «Угринів - Долгобичув» на кордоні з Польщею було призупинено оформлення вантажівок та автобусів.