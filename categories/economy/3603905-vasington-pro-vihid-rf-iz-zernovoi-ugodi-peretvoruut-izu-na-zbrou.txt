Відмовляючись від участі в зерновій угоді росія перетворює продовольство на зброю та змушує людей по всьому світу платити за їжу більше або голодувати.

Про це заявила речниця Ради національної безпеки США Адрієн Уотсон повідомляє Укрінформ з посиланням на CNN.
“Росія знову намагається використати війну, яку вона розпочала, як привід для створення продовольчої зброї, безпосередньо впливаючи на нужденні країни та глобальні ціни на продовольство, а також посилюючи і без того жахливі гуманітарні кризи та відсутність продовольчої безпеки», — йдеться в заяві.
Адрієн Уотсон також вказала на те, що будь-які розмови з боку Росії про зрив експорту зерна є, по суті, заявою про те, що люди та сім’ї в усьому світі повинні платити більше за їжу або голодувати.
Як повідомляв Укрінформ, Президент України Володимир Зеленський сказав про те, що рішення щодо блокади зернової ініціативи було прийняте росією ще у вересні, вона абсолютно свідома та має на меті повернути загрозу масштабного голоду для країн Африки та Азії.