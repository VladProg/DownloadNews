Ціни на нафту зростають завдяки угоді щодо держборгу США.

Як передає Укрінформ, про це повідомляє enkorr.
Вартість липневих ф'ючерсів на сорт Brent на лондонській біржі ICE Futures у п'ятницю станом на 8:14 становить $77,53 барель, що на $0,58 (0,75%) вище за ціну на закриття попередньої сесії. Минулої п'ятниці ці контракти здорожчали на $0,69 (0,9%), до $76,95 за барель.
Ціна ф'ючерсів на WTI на липень на електронних торгах Нью-Йоркської товарної біржі (NYMEX) підвищилися на цей час на $0,65 (0,89%), до $73,32 за барель. За підсумками минулої сесії вартість контрактів збільшилася на $0,84 (1,2%), до $72,68 за барель.
За підсумками минулого тижня контракт на Brent здорожчав на 1,8%, WTI зросла на 1,4%.
Президент США Джо Байден раніше заявив, що досяг бюджетної угоди зі спікером палати представників Кевіном Маккарті. За його словами, це запобігає «найгіршій із можливих криз», тобто ймовірності дефолту за держборгом США.
Перемовники завершують роботу над текстом законопроєкту, який потім надійде у Палату представників і Сенат.
Як очікується, обсяг торгів у понеділок може виявитися нижчим від звичайного через те, що біржі США й Великобританії закрито у зв'язку з державними святами.
Тим часом кількість нафтових бурових установок, що діють, у Штатах минулого тижня знизилася на п'ять одиниць і склала 570 одиниць, повідомила нафтосервісна компанія Baker Hughes. Це найменший показник з березня 2022 року.