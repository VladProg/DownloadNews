Пенсійний фонд України у жовтні виплатив 58 млрд грн пенсій.

Як передає Укрінформ, про це повідомила пресслужба відомства.
"25 жовтня завершено фінансування пенсій за жовтень: на виплати спрямовано 58,0 млрд грн, в тому числі 9,7 млрд грн – через АТ “Укрпошта”, 48,3 млрд грн – через уповноважені банки", - йдеться у повідомленні.
Крім того, станом на 25 жовтня профінансовано 978,4 млн грн на виплату житлових субсидій та пільг.
Ще 2137,5 млн грн спрямовано на страхові виплати, в тому числі 1072,2 млн грн - на оплату лікарняних.
У жовтні надано 901,0 тис. послуг особам, які звернулися до органів Пенсійного фонду України.
Як повідомлялось, станом на 1 жовтня середній розмір пенсійних виплат в Україні становить 5 350,33 грн, у працюючих пенсіонерів – 5 614,59 грн.