В Україні станом на 3 жовтня 2023 аграрії вже посіяли 2,992 млн га озимих культур.

Як передає Укрінформ, про це повідомляє пресслужба Міністерства аграрної політики та продовольства.
Зазначається, що станом на 3 жовтня вже посіяно 1,087 млн га озимого ріпаку; сівба цієї культури завершується в усіх регіонах України.
Крім того, аграрії вже посіяли 1,906 млн га озимих зернових, зокрема: 1,743 млн га пшениці, 109 тис. га ячменю та 53,6 тис га жита. Найбільше озимих зернових посіяли аграрії Сумщини — 87% до прогнозу.
За даними міністерства, за попередній тиждень в Україні було посіяно 764,7 тис. га озимих зернових та 49 тис. га озимого ріпаку.

Як повідомляв Укрінформ, в Україні станом на 29 вересня 2023 року аграрії намолотили 41,7 млн т нового врожаю, з яких 30,5 млн т зернових і 11,2 млн т олійних культур.