Україна залучить 1,2 млрд доларів від МБРР, що входить до групи Світового банку, на підтримку соціальної сфери.

Як передає Укрінформ, про це йдеться в Телеграмі Прем’єр-міністра Дениса Шмигаля.
«Україна залучить 1,2 млрд доларів від МБРР, що входить до групи Світового банку. Це кошти під гарантії Уряду Японії, які ми направимо на соціальний захист українських родин та дітей, на соціальний захист людей з інвалідністю та інші важливі соціальні програми», - зазначив Шмигаль.
Як повідомлялося, раніше Прем’єр-міністр України Денис Шмигаль повідомив, що від початку року Україна залучила майже 34 мільярди доларів зовнішнього фінансування від союзників.