Міністр закордонних справ Дмитро Кулеба прокоментував заяви росії про готовність надати зерно бідним країнам після повідомлень про припинення участі в зерновій угоді.

Про це він написав у своєму твіттері, передає Укрінформ.
Кулеба вказав на те, що обсяг зерна, пропонований російською владою, набагато менший за той, який Кремль погрожує заблокувати в України.
«Піар росії на голоді. москва обіцяє 500 тисяч тонн зерна (найімовірніше, вкраденого в України) інших країнам протягом наступних чотирьох місяців. Але, руйнуючи зерновий коридор, росія блокує надання 2 мільйонів (!) тонн зерна Алжиру, Ємену, В’єтнаму, Бангладеш та іншим просто зараз», – порівняв Кулеба.

Russia’s hunger PR. Moscow promises free 500 thousand tons of grain (most likely stolen from Ukraine) to other countries over the next 4 months. But by ruining the grain corridor Russia blocks 2 million (!) tons of grain for Algeria, Yemen, Vietnam, Bangladesh & others RIGHT NOW.
— Dmytro Kuleba (@DmytroKuleba) October 29, 2022

Нагадаємо: 29 жовтня міністерство оборони росії заявило про припинення участі в угоді щодо експорту українських харчів Чорноморським зерновим коридором. Це рішення відомство пояснили нібито вибухами в Севастополі 29 жовтня.
У той же день голова міністерства сільського господарства росії патрушев заявив, що москва готова надати 500 тисяч тонн зерна «найбіднішим країнам» безкоштовно в найближчі чотири місяці.