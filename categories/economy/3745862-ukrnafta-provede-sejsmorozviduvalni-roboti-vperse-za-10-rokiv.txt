ПАТ "Укрнафта" вперше за 10 років проведе сейсмологічні розвідувальні роботи.

Як передає Укрінформ, про це повідомляє пресслужба компанії.
"Фахівці ПАТ "Укрнафта" підготували два проєкти на проведення 3D сейсморозвідувальних робіт у 2023 році. Загальна площа – 180 кв.км. Востаннє подібний проєкт в "Укрнафті" було реалізовано понад 10 років тому", - йдеться у повідомленні.

Повідомляється, що Укрнафта також планує проведення 3D-сейсміки цьогоріч та буріння пошукової свердловини у 2024 році в межах єдиного спецдозволу із геологічного вивчення.
Як повідомлялося, ПАТ "Укрнафта" планує розпочати будівництво 9 нових свердловин до кінця цього року та 30 свердловин - у 2024 році.
«Укрнафта» завершила перший квартал 2023 року з чистим прибутком у розмірі 4,3 млрд грн. Цей показник дорівнює чистому прибутку, отриманому компанією за весь мирний 2020 рік (4,3 млрд грн) та майже вдвічі перевищує результат за весь 2021 рік – 2,4 млрд грн.