Кабінет Міністрів своїм розпорядженням тимчасово поклав обов’язки голови Державного агентства лісових ресурсів на Віктора Смаля, який обіймав посаду заступника цього органу.

Про це повідомляє Укрінформ із посилання на Телеграм Уряд online.
«На своєму засіданні 2 травня Кабінет Міністрів України ухвалив розпорядження… про тимчасове покладення обов’язків голови Державного агентства лісових ресурсів на Віктора Смаля (заступник зазначеного агентства з питань цифрового розвитку, цифрових трансформацій і цифровізації)», - йдеться у повідомленні.
Як повідомлялося, 1 лютого 2023 року своїм розпорядженням КМУ звільнив Юрія Сотника з посади першого заступника голови Державного агентства лісових ресурсів України за угодою сторін.