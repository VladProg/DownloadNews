В Україні розпочався новий сезон збирання та переробки цукрових буряків врожаю 2023 року.

Як передає Укрінформ, про це повідомляє пресслужба Національної асоціації цукровиків України "Укрцукор".
"Стартував новий сезон цукроваріння 2023/2024 МР", - йдеться в повідомленні.
Зазначається, що за офіційними даними, до переробки буряків приступили два цукрові заводи. Один завод почав переробку у Вінницькій області та ще один — на Черкащині.
Як повідомляв Укрінформ, за даними НАЦУ «Укрцукор», у 2023 році в Україні працюватиме 29 цукрових заводів.
За прогнозом Міністерства аграрної політики та продовольства України, цьогоріч в Україні може бути вироблено 1,5 млн т цукру.