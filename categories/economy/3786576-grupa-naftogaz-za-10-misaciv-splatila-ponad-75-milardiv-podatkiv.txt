Група Нафтогаз за січень-жовтень 2023 року сплатила до державного та місцевих бюджетів понад 75 млрд грн податків.

Як передає Укрінформ, про це повідомляє пресслужба Групи.
"За 10 місяців 2023 року Група Нафтогаз сплатила у держбюджет 69,8 млрд грн, що становить 11.5% платежів, які контролюються ДПС України. Ще майже 6 млрд гривень надійшло до місцевих бюджетів", - йдеться у повідомленні.
Зокрема, у жовтні Нафтогаз сплатив 4,7 млрд гривень до державного бюджету.
Як повідомлялося, НАК "Нафтогаз України" у 2022 році сплатила понад 90 млрд грн податкових платежів.