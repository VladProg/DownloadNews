Штати хочуть, аби європейські країни робили більше для конфіскації відсотків, нарахованих на заморожені російські кошти.

Як повідомляє Укрінформ, про це пише Axios.

“Цього тижня у Люксембурзі міністр фінансів США Джанет Єлен має намір заохотити європейських посадовців вжити конкретні кроки для конфіскації нарахованих відсотків на 200 млрд дол, які Росія тримає у європейських банках”, - йдеться у матеріалі.

Видання додає, що Адміністрація Байдена шукає й інші нетрадиційні методи фінансової підтримки України на тлі проблем із затвердження нових програм Конгресом.

Паралельно із цим Білий дім готується надіслати запит на додаткове фінансування до Конгресу, аби нові кошти отримали програми прикордонної безпеки у США, а також Україна, Ізраїль та Тайвань.

Як повідомлялося, Бельгія має намір цього року створити спеціальний фонд для підтримки України обсягом 1,7 мільярда євро використовуючи оподаткування доходів із заморожених російських активів.