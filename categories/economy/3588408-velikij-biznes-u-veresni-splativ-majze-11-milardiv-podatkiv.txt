У вересні великий бізнес сплатив до державного бюджету 10,7 млрд грн податків.

Як передає Укрінформ, про це повідомляє пресслужба Центрального міжрегіонального управління ДПС по роботі з великими платниками податків.
"Так, протягом вересня 2022 року платниками Центрального міжрегіонального управління <...> забезпечено збір платежів до загального фонду державного бюджету в розмірі 10,7 млрд грн", - ідеться в повідомленні.
Зокрема, до державного бюджету надійшло 7,2 млрд грн податку на додану вартість, 1 млрд грн акцизного податку з вироблених в Україні підакцизних товарів, 0,5 млрд грн податку на прибуток.
Як повідомляв Укрінформ, великі платники податків у серпні 2022 року сплатили до державного бюджету 16,3 млрд грн.