Арештовані за матеріалами Нацполіції активи російського олігарха на майже 800 млн грн передано до АРМА.

Про це повідомляє МВС у Телеграмі, передає Укрінформ.
Зокрема, йдеться про десятки тисяч тонн залізної руди, яку мали намір доставити морським транспортом ракетобудівним підприємствам ВПК рф.
"Співробітники слідчого управління Одеської поліції, облуправління стратегічних розслідувань та прокуратури виявили 50 000 тонн залізної руди в одному з портів. У межах кримінального провадження на понад 50 000 тонн залізної руди на суму 800 млн грн накладено арешт. Майно російського олігарха передано у комерційне користування до АРМА. Отримані кошти підуть на потреби ЗСУ", - йдеться у повідомленні.
Як повідомлялося, детективи Бюро економічної безпеки на Одещині заарештували аптеки мережі, власниками яких є громадяни російської федерації.