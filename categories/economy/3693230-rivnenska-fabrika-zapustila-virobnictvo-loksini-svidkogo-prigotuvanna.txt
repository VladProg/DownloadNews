У Рівному фабрика завдяки програмі «Державні кредити 5-7-9%» запустила виробництво локшини швидкого приготування.

Як передає Укрінформ, про це в Телеграмі повідомив начальник Рівненської ОВА Віталій Коваль.
«Рівненська фабрика «Віліс» запустила нове виробництво та створила додаткові 80 робочих місць, дякуючи отриманому кредиту у 50 млн грн в рамках державної програми «Доступні кредити 5-7-9», - написав Коваль.

Приватне підприємство «Віліс» засноване у 1996 році і є одним з найбільших українських виробників харчової промисловості. Фабрика виготовляє понад 16 видів короткорізаних і 3 видів довгорізаних макаронних виробів, яблучне повидло та ароматизовані наповнювачі.
Як повідомляв Укрінформ, Кабінет Міністрів дозволив підприємцям із територій можливих бойових дій і деокупованих територій брати участь у державній програмі «Доступні кредити 5-7-9%».
Фото: Рівненська ОВА