Херсонська ТЕЦ на 100% готова до опалювального сезону, Херсонтеплоенерго - на 98%.

Як передає Укрінформ, про це повідомив керівник пресофісу Херсонської обласної військової адміністрації Олександр Толоконніков на брифінгу в Медіацентрі Україна — Укрінформ.

«Херсонтеплоенерго готове до запуску на 98%, Херсонська ТЕЦ готова на 100% по запуску теплопостачання», - сказав Толоконніков.
За його словами, влада сподівається, що безпекова ситуація дозволить подати тепло всім споживачам.
Як повідомляв Укрінформ, у Херсоні влада планує запустити опалення у всі райони міста, наразі створені мобільні бригади, що зашивають ОСБ-плитами вибиті внаслідок ворожих обстрілів вікна, двері, балконні блоки у багатоквартирних будинках.
Влада заявляє, що найбільша проблема для Херсона у підготовці до опалювального сезону - постійний ворожий обстріл.
До мікрорайону Острів (Корабел), який сильно постраждав унаслідок теракту на Каховській ГЕС, подали напругу та заживили перших абонентів 18 серпня.
13 грудня 2022 року міська влада поінформувала, що в Херсоні через обстріли припинили теплопостачання у мікрорайоні Корабел, мешканців закликали евакуюватися.