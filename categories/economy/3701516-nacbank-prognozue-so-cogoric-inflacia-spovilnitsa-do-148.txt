Інфляція у 2023 році сповільниться до 14,8%, а в наступні роки - повернеться до однознакового рівня.

Про це на брифінгу сказав голова Національного банку України Андрій Пишний, повідомляє кореспондент Укрінформу.
"У 2023 році інфляція сповільниться до 14,8%, а в наступні роки повернеться до однознакового рівня. Зниженню інфляції у поточному році сприятиме комбінований ефект здешевлення енергоносіїв на світових ринках, стриманий внутрішній попит, а також вплив монетарної політики НБУ", - сказав Пишний.
У НБУ прогнозують, що інфляція знизиться у 2024 році до 9,6%, а в 2025 році – до 6%.
Як повідомляв Укрінформ, за оцінками Мінекономіки, рівень інфляції на кінець 2023 року становитиме 24%.
За даними Держстату, споживчі ціни за перших три місяці 2023 року зросли на 3%, у тому числі в березні порівняно з лютим - на 1,5%.