Європейська комісія працює над тим, щоби наступного року надавати Україні близько €1,5 мільярда бюджетної підтримки на місяць.

Про це повідомило в понеділок європейське видання POLITICO із посиланням на офіційних осіб, передає Укрінформ.
«Комісія обговорює з міністерствами фінансів країн ЄС, яким чином можна забезпечити підтримку. Загальна цифра, а також сума грантів чи позик наразі обговорюються», - зазначається в повідомленні.
Очікується, що конкретні пропозиції почнуть надходити вже наступного тижня або напередодні конференції з відновлення України в Берліні 25 жовтня, яку спільно організують німецьке головування у G7 та Єврокомісія.
Як повідомлялося, в травні ЄС пообіцяв надати Україні €9 мільярдів так званої макрофінансової допомоги. Однак із цієї суми підтримку країн ЄС отримали лише €6 мільярдів євро, й лише €1 мільярд було виплачено на сьогоднішні.
За оцінками Києва, наступного року дефіцит бюджету в Україні становитиме приблизно $3,5 мільярда на місяць. США зобов’язалися покривати $1,5 мільярда щомісячно, попросивши союзників зробити те саме.