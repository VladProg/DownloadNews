Президент Володимир Зеленський подякував Норвегії за виділення 1 мільярда норвезьких крон на відновлення інфраструктури України.

Як передає Укрінформ, про це Зеленський написав у Твітері.
“Вдячні норвезьким партнерам за виділення 1 млрд крон – це $100 млн – на відновлення нашої інфраструктури, насамперед системи електропостачання, після російських ударів”, - написав Зеленський.
Він впевнений, що з такими друзями Україна поверне світло в кожну домівку.

Вдячні норвезьким партнерам за виділення 1 млрд крон – це $100 млн – на відновлення нашої інфраструктури, насамперед системи електропостачання, після російських ударів. Упевнений, що з такими друзями ми повернемо світло в кожну домівку.
— Володимир Зеленський (@ZelenskyyUa) December 10, 2022

Як повідомляв Укрінформ, у грудні Уряд Норвегії підписав угоду зі Світовим банком про надання 1 мільярда норвезьких крон на відновлення пошкодженої внаслідок російських ракетних ударів інфраструктури в Україні.