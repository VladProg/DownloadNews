Національний банк покращив прогноз зростання економіки на поточний рік з 0,3% до 2%.

Про це на брифінгу сказав голова Національного банку України Андрій Пишний, повідомляє кореспондент Укрінформу.
"Прогноз економічного зростання у 2023 році поліпшено з 0,3% до 2"%", - сказав Пишний.
Він зазначив, що за реалізації припущень про безпекову ситуацію суттєвих дефіцитів електроенергії надалі не передбачається, за винятком локальних та ситуативних дефіцитів у другому півріччі. Водночас збільшення видатків бюджету на тлі значних обсягів міжнародної фінансової допомоги підтримає економічну активність та споживання.
Як повідомляв Укрінформ, на початку січня у Нацбанку прогнозували, що у поточному році економіка зросте на 0,3%, у 2024 - на 4,1%, а у 2025 році - на 6,4%.