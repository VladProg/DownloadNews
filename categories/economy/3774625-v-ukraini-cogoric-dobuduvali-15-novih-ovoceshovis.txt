В Україні у 2023 році добудували 15 нових овочесховищ.

Про це розповів народний депутат та член Комітету ВР з питань аграрної та земельної політики Дмитро Соломчук під час пресконференції у Медіацентрі Україна – Укрінформ.
"В Україні в цьому році було добудовано 15 нових овочесховищ, але цього все одно мало для довготривалого зберігання", - сказав він.

Соломчук зазначив, що за останні декілька місяців в Україні ціни на овочі значно впали, проте через недостатню кількість овочесховищ вже весною 2024 року варто очікувати на їхнє зростання.
Як повідомляв Укрінформ, за даними Міністерства аграрної політики та продовольства, українські аграрії у 2023 році виростили 1,45 млн т овочів. При цьому, у міністерстві не прогнозують стрімкого зростання цін на овочі у поточному році, але не виключають сезонні коливання.