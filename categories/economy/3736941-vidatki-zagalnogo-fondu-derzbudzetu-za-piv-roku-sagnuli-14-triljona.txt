Сума видатків загального фонду державного бюджету за січень-червень 2023 року сягнула 1,408 трлн грн.

Як передає Укрінформ, про це повідомляє Міністерство фінансів України.
"За січень-червень 2023 року загальна сума касових видатків загального фонду державного бюджету становить 1408,3 млрд грн. У червні видатки становили 265,1 млрд гривень", - йдеться в повідомленні.
За даними Державної казначейської служби України, найбільші суми видатків спрямовано на оплату праці з нарахуваннями - 569,4 млрд грн, на оплату використання товарів і послуг - 341,1 млрд грн, на соціальне забезпечення (виплату пенсій, допомоги, стипендій) - 264,3 млрд грн, на трансферти місцевим бюджетам - 84,4 млрд грн, на обслуговування державного боргу - 116,8 млрд грн.

Як повідомляв Укрінформ, сума видатків загального фонду державного бюджету за січень-травень 2023 року сягнула 1,143 трлн грн.
Фото: НБУ