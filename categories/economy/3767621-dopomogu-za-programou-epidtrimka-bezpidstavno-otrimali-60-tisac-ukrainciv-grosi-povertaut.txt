Допомогу у розмірі 6 500 тис. грн в межах програми єПідтримка безпідставно отримали 60 тис. українців. Загальна сума неправомірно виплаченої допомоги становила 390 млн грн.

Як передає Укрінформ, про це повідомляє Опендатабот з посиланням на дані Міністерства економіки України.
«З 30,9 млрд грн, які держава виплатила під час повномасштабної війни за програмою єПідтримка, 390 млн грн було виплачено неправомірно. Загалом 60 тис. українців отримали по 6,5 тис. грн, не маючи на це підстав», - йдеться в повідомленні.
Наголошується, що майже чверть таких отримувачів — 14,5 тис. працівників бюджетної сфери — вже повернули кошти до державного бюджету.
За інформацією Міністерства економіки, станом на початок вересня 2023 року за програмою єПідтримка допомогу у розмірі 6 500 грн отримали понад 4,7 млн українців, які втратили доходи під час війни.
Як повідомлялося, із початком повномасштабного вторгнення на українців, які втратили частину заробітної плати (доходу) або робота (економічна діяльність) яких була тимчасово зупинена внаслідок проведення бойових дій, було поширено дію державної програми єПідтримка. Розмір одноразової допомоги дорівнював 6 500 грн. Заявки на отримання приймалися до 31 березня 2022 року.