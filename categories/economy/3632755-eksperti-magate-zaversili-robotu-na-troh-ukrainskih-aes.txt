Команди фахівців Міжнародного агентства з атомної енергії завершили роботу на Південноукраїнській, Рівненській та Хмельницькій атомній електростанції.

Як передає Укрінформ, про це повідомляє «НАЕК «Енергоатом» у Телеграмі.
"Команди фахівців Міжнародного агентства з атомної енергії з 29 листопада по 9 грудня оцінювали стан ядерної та радіаційної безпеки й захищеності атомних станцій в умовах військової агресії рф. Крім того, представники організації перевіряли систему фізичного захисту, аварійну готовність, а також логістику та зв'язок", - йдеться у повідомленні.
Зазначається, що зараз на ЗАЕС перебувають два представники МАГАТЕ.
Як повідомлялося, у листопаді гендиректор МАГАТЕ Рафаель Маріано Гроссі підтвердив, що агентство посилить свою присутність на всіх ядерних майданчиках України для захисту енергетичної інфраструктури.