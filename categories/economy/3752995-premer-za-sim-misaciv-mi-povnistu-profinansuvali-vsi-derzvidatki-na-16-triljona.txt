Уряд за 7 місяців 2023 року повністю профінансував всі державні видатки на 1 трлн 600 млрд грн.

Про це Прем'єр-міністр України Денис Шмигаль сказав на засіданні уряду, передає Укрінформ.
«За 7 місяців цього року ми повністю профінансували всі державні видатки. 1 трлн 600 млрд грн. Більше половини від суми було спрямовано на потреби безпеки й оборони», - сказав Шмигаль.
За його даними, від початку року вдалося залучити на підтримку України вже майже $30 млрд.
«Готуємо оновлену економічну модель відновлення Криму після його деокупації. Туристичний центр Європи, включення Криму в європейський транспортний простір, розвиток відновлювальної енергетики, малі фермерські господарства та виноробство, ІТ-хаб», - нагадав глава уряду.
Він також звернув увагу на те, що влада особливу увагу нині приділяє формуванню нової ветеранської політики за п'ятьма основними напрямками. Йдеться про створення інфраструктури, завдяки якій ветерани отримають якісні та дієві послуги, економічну активність через освіту та гранти для ветеранського бізнесу, реабілітацію, доступне житло через пільгове іпотечне кредитування, а також вшанування подвигу військових.
Як повідомлялося, Прем'єр-міністр України Денис Шмигаль раніше назвав продуктивним низку зустрічей, які встиг провести у День Незалежності з керівництвом інших країн. З кожним з міжнародних друзів країни він говорив про військову допомогу, євроінтеграційні прагнення, санкційну політику та фінансову підтримку.