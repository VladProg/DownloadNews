В Україні станом на 6 січня 2023 року вже зібрано 49,5 мільйона тонн зернових та зернобобових культур зі 10,7 мільйона гектарів (93% віж загальної площі посівів) за врожайності 46,4 ц/га.

Як передає Укрінформ, про це повідомляє пресслужба Міністерства аграрної політики та продовольства України.
Зазначається, що аграрії вже намолотили: 22,1 млн т кукурудзи на зерно при врожайності 64,8 ц/га зі 3,4 млн га (81% від загальної площі посівів), 158,5 тис. т гречки (врожайність – 13,7 ц/га) зі 116 тис га (98%) та 101,8 тис т проса (врожайність – 22,8 ц/га) зі 44,7 тис. га (99%).
Також триває збір соняшнику, цю культуру зібрано на площі 4,8 млн га (99%) та намолочено 10,5 млн т насіння при врожайності 21,7 ц/га. Вже зібрано 3,7 млн т сої за врожайності 24,3 ц/га з 1,5 млн га (100%).
У міністерстві нагадують, що українські аграрії вже завершили збір пшениці, ячменю та гороху. Так, пшениці намолочено 20,2 млн т при врожайності 40,5 ц/га з 4,979 млн га (100% від загальної площі посівів), ячменю - 5,8 млн т при врожайності 34,7 ц/га зі 1,7 млн га (100% площ), гороху - 269 тис. т за врожайності 22,8 ц/га зі 118 тис. га (100%).
Крім того, завершено збирання ріпаку на площі 1,1 млн га (100%), намолочено 3,2 млн т насіння за врожайності 28,6 ц/га.
Загалом, аграрії Миколаївщини, Одещини, Буковини та Вінниччини завершили збирання урожаю всіх сільськогосподарських культур. Сільгосптоваровиробники Вінниччини намолотили 4 млн т зерна. Найвища урожайність зернових та зернобобових культур у аграріїв Хмельниччини – 70,9 ц/га.
Станом на 6 січні в Україні вже накопано 9 млн т цукрових буряків за врожайності 501 ц/га зі 180 тис га (99%).
Як повідомляв Укрінформ, у Міністерстві аграрної політики та продовольства України очікують, що за результатами 2022 року врожай зернових та олійних культур становитиме близько 67 млн т.