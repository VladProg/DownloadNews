НАК «Нафтогаз України» працює над залученням американських компаній – їхніх технологій, експертизи та інвестицій, для збільшення видобутку в Україні.

Про це заявив очільник Групи Нафтогаз Олексій Чернишов на зустрічі з US Assistant Secretary of State з питань енергетичних ресурсів, а також координатором зусиль країн G7+ з допомоги Україні Джеффрі Паєттом, повідомляє пресслужба компанії.
«Ми проговорили цілу низку питань. Починаючи від нової ролі України в системі енергетичної безпеки Європи та завершуючи впровадженням реформи корпоративного управління», – зазначив Чернишов за результатами зустрічі.
Він подякував за постійний діалог та підтримку України, а також висловив впевненість у подальшій співпраці.
Як повідомлялося, НАК «Нафтогаз України» розраховує посилити співпрацю з європейськими партнерами щодо зберігання газу в підземних газосховищах та видобутку газу.
Фото: Нафтогаз