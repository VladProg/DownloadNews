Один з атомних енергоблоків виводять у плановий капітальний ремонт, який здійснюється раз на чотири роки; в енергосистемі працюватимуть вісім блоків.

Як передає Укрінформ, про це повідомляє ДП «НАЕК «Енергоатом» у Телеграмі.
«Під час капремонту проводять повне вивантаження активної зони реактора, контроль цілісності корпусу реактора автоматичним маніпулятором, попереджувальний ремонт обладнання, вивезення відпрацьованого та завантаження свіжого ядерного палива», – йдеться у повідомленні.
Таким чином, найближчим часом в енергосистемі України працюватимуть вісім енергоблоків атомних електростанцій, розташованих на підконтрольній державі території.
Як повідомлялось, усі 6 енергоблоків тимчасово окупованої Запорізької АЕС зупинені, їхнє включення блокується загарбниками.