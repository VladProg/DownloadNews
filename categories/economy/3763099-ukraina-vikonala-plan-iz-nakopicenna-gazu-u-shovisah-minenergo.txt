У підземні сховища газу станом на 19 вересня 2023 року вже закачано 14,7 млрд кубометрів "блакитного палива".

Як передає Укрінформ, про це повідомляє Міністерство енергетики.
"Станом на 19 вересня загальний обсяг природного газу в підземних сховищах (ПСГ) сягнув 14,7 млрд кубометрів. Отже, план Кабінету Міністрів України з досягнення показника прогнозного балансу природного газу у сховищах, необхідного для проходження опалювального сезону, вдалося виконати достроково", - йдеться у повідомленні.
Міністр енергетики Герман Галущенко назвав такий результат важливим внеском у забезпечення енергетичної безпеки України.

Як повідомлялося, іноземні трейдери зберігають в українських підземних сховищах газу понад 1,8 млрд кубометрів "блакитного палива". Міненерго розраховує на збільшення цього обсягу до 3 млрд кубометрів.
Фото: Міненерго