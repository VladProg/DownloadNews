Президент України Володимир Зеленський провів зустріч із очільницею Європейського банку реконструкції та розвитку (ЄБРР) Оділь Рено-Бассо, обговорили реалізацію проєктів відновлення і розвитку України.

Як передає Укрінформ, про це повідомляється на сайті Президента.
"Глава держави подякував ЄБРР за підтримку України та реалізацію важливих проєктів під час повномасштабного російського вторгнення. Зеленський наголосив на пріоритетності інвестицій ЄБРР саме у приватний сектор і проєкти розвитку України", - йдеться у повідомленні.
Президент закликав ЄБРР звернути увагу на житловий сегмент і стимулювання житлового будівництва в Україні, зокрема в контексті реалізації державної іпотечної програми.

Відео: Офіційний канал Президента України Володимира Зеленського
Він акцентував увагу на необхідності прискорення реалізації всіх проєктів ЄБРР у нашій країні.
«Швидкість сьогодні, в умовах війни та нагальної відбудови, є критично важливим елементом», – наголосив глава держави.

Як повідомляв Укрінформ, у 2022 році Європейський банк реконструкції та розвитку надав 280 мільйонів євро на підтримку оборотного капіталу сільськогосподарських виробників і переробників в Україні.
Крім цього, ЄБРР та НЕК «Укренерго» підписали угоду про надання 300 млн євро на відбудову високовольтної інфраструктури та забезпечення фінансової стійкості компанії.
Попередньо запланований на 2023 рік портфель підтримки України від ЄБРР - до 1,5 млрд євро.
ЄБРР планує цьогоріч сфокусуватися на таких напрямках роботи в Україні, як підтримка державного та приватного сектору (зокрема підтримка малого та середнього бізнесу), фінансування проєктів будівництва доріг, співпраця з містами та громадами, а також підтримка енергетичного сектору.
Фото: ОП