Компанія Energocom у вівторок у тестовому режимі продала 1 МВтгод електроенергії Україні. Раніше компанія лише купувала електроенергію в українських виробників.

Як передає Укрінформ, про це повідомляє NewsMaker із посиланням на заяву компанії у Фейсбуці.
“У рамках цього тесту електроенергію закупили в ЄС, провели транзитом через молдавську енергосистему і продали українським постачальникам”, - повідомили у компанії.
Також було зазначено, що укладати подібні угоди компанії допомагають профіль Energocom та реєстрація на єдиній європейській платформі JAO.
Водночас у молдовській компанії заявили про здійснення аналізу процедури транзиту, щоб бути готовими до будь-якої ситуації на ринку.
Як повідомляв Укрінформ, енергетичне сполучення Хмельницька АЕС-Жешув напругою 750 кВ, яке не діяло з 90-х років минулого століття, буде відновлено впродовж кількох тижнів.Україна віддавна закликала відновити це енергетичне сполучення з Польщею.