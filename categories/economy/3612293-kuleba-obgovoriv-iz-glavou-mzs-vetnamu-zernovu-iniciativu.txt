Міністри закордонних справ України і В’єтнаму Дмитро Кулеба та Буй Тхань Шон обговорили зміцнення двосторонньої співпраці та зернову ініціативу.

Про це глава української дипломатії повідомив у Твіттері, передає Укрінформ.
“Я зустрівся з міністром закордонних справ В’єтнаму Буй Тхань Шоном на полях саміту АСЕАН у Пномпені, щоб обговорити зміцнення нашої двосторонньої співпраці. Ми також зосередилися на Чорноморській зерновій ініціативі та її життєво важливій ролі в забезпеченні продовольчої безпеки в Азії”, - зазначив Кулеба.
Як повідомлялося, міністр закордонних справ Дмитро Кулеба під час візиту до Камбоджі підписав від імені України Інструмент про приєднання до Договору про дружбу та співробітництво в Південно-Східній Азії. Він також провів низку двосторонніх зустрічей.
Фото: Дмитро Кулеба, Твіттер