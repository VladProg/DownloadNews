Кабінет Міністрів затвердив постанову про експериментальний проєкт з початку відбудови Каховської ГЕС, яку підірвали росіяни.

Про це під час засідання уряду повідомив Прем'єр-міністр Денис Шмигаль, передає Укрінформ.
"Проєкт розрахований на два роки. На першому етапі спроєктуємо всі інженерні конструкції, підготуємо необхідну базу для відновлення. Другий етап розпочнеться після деокупації територій, де розташована ГЕС. Він передбачає власне будівельні роботи", - поінформував він.


Координуватиме проєкт Міністерство економіки, а замовником робіт буде державне «Укргідроенерго».
В Укргідроенерго заявили, що ГЕС повністю зруйнована і відновленню не підлягає.
Генеральний директор ПрАТ «Укргідроенерго» Ігор Сирота заявляв, що орієнтовна вартість будівництва нової Каховської ГЕС становитиме $1-1,2 мільярда, термін відбудови - приблизно сім років.