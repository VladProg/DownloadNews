Сенат США прогоолсував за початок розгляду законопроєкту щодо уникнення урядового шатдауну, який, серед іншого, передбачає допомогу Україні на суму в 12,4 мільярда доларів.

Як передає Укрінформ, про це повідомляє The Hill.
За схвалення процедури проголосували 72 сенатори з 60 необхідних. Ще 23 американських законодавців проголосували проти.
Зазначається, що ці кошти виділяються уряду на період до 16 грудня та включають 12,4 мільярда доларів для допомоги Україні. Також виділяються 4,5 мільярда доларів на допомогу в разі стихійних лих, 1 мільярд доларів на допомогу з опаленням будинків наступної зими тощо.
Як повідомляв Укрінформ, на початку вересня президент США Джо Байден звернувся до Конгресу з проханням виділити 13,7 млрд доларів на надзвичайні потреби України. Нова допомога включатиме кошти на обладнання, розвідку та пряму бюджетну підтримку України.