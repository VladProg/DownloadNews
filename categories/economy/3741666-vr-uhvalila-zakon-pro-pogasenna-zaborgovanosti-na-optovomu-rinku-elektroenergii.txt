Верховна Рада ухвалила закон, який передбачає погашення заборгованості, що утворилася на оптовому ринку електроенергії в Україні.

Відповідний законопроєкт №2390 у другому читанні підтримав 261 народний депутат, передає Укрінформ з посиланням на сайт парламенту.
Ухвалений закон має на меті створення на державному рівні належних умов для переходу до нової конкурентної моделі ринку електричної енергії в Україні.
Документом передбачається повне погашення заборгованості на оптовому ринку електроенергії, а також забезпечення умов для сталих розрахунків на новому ринку електроенергії.
Як повідомлялось, 27 червня Національна комісія, що здійснює державне регулювання у сферах енергетики та комунальних послуг, встановила нові граничні ціни на ринку «на добу наперед», а також внутрішньодобовому та балансуючому ринку.