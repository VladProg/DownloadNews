Міністр закордонних справ України Дмитро Кулеба заявив за підсумками переговорів із новопризначеним британських колегою Девідом Камероном, що Велика Британія вражена успіхами України в Чорному морі та збільшить підтримку.

Про це йдеться у повідомленні зовнішньополітичного відомства після перемовин глав МЗС України та Британії у Києві та Одесі, передає Укрінформ.
Зазначається, що переговори стосувалися розширення міжнародної коаліції на підтримку Формули миру, нових шляхів експорту українського збіжжя та надання Україні додаткових озброєнь, зокрема, посилення протиповітряної оборони.

“Я особливо вдячний своєму колезі за визнання значних успіхів України у Чорному морі…. Під час цього візиту ми також погодили дуже чіткий перелік наступних кроків, які український і британський уряд мають зробити, щоб наблизити нашу перемогу”, - сказав Кулеба.

У МЗС поінформували, що очільники зовнішньополітичних відомств під час відвідання Одеського торговельного порту обговорили сприяння експорту українського зерна.

“Я радий бути тут, в Одесі, на чорноморському узбережжі, де українські військово-морські сили показали значущий прогрес у подоланні атак РФ і посиленні контролю над цим важливим морським шляхом. Ми також представили новий інструмент, який покращить страхування кораблів, які використовуватимуть цей морський шлях. Цей крок матиме велике значення для отримання Україною прибутків від експорту та її економічного відновлення”, - наголосив Кемерон.

Глава МЗС Британії підтвердив рішучість та налаштованість Сполученого Королівства підтримувати Україну на шляху до перемоги над Росією.

Як повідомлялося, Девід Кемерон свій перший візит у якості державного секретаря у закордонних справах Великої Британії здійснює в Україну.
Фото: mfa.gov.ua