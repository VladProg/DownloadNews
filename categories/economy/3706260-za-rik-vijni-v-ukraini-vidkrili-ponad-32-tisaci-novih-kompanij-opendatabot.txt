З квітня 2022 по квітень 2023 року в Україні було зареєстровано понад 32 тис. нових компаній, роботу припинили 5,7 тис. бізнесів.

Як передає Укрінформ, про це свідчать дані Опендатаботу.
«За час великої війни було зареєстровано понад 32 тисячі компаній, а припинили роботу та стали неактивними 5 728 бізнесів», - йдеться в повідомленні.
Крім того, станом на початок квітня 2023 року за рік було зареєстровано 208 936 нових ФОПів і закрито 203 921 ФОПів.

Загалом на початок квітня 2023 року в Україні зареєстровано 1,9 млн ФОП та 1,2 млн компаній.
В Опендатаботі нагадали, що від початку повномасштабної війни та майже до кінця березня Єдиний державний реєстр не працював. Відтак, наведені в матеріалі дані стосуються періоду з 1 квітня 2022 року по 1 квітня 2023 року.
Як повідомлялося, Індекс очікувань ділової активності в Україні продовжує демонстрвувати позитивну динаміку завдяки стабілізації ситуації в енергетиці, підвищенню споживчих настроїв населення та поліпшенню інфляційних та курсових очікувань.