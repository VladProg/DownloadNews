Гевін Грей з 20 вересня замінить Іванну Владкову Холлар на посаді голови місії Міжнародного валютного фонду в Україні.

Як передає Укрінформ, про це пише Bloomberg.
Міжнародний валютний фонд призначив головою місії МВФ в Україні Гевіна Грея. Він розпочне виконувати свої обов'язки 20 вересня. Грей замінить Іванну Владкову Холлар, яка переходить на іншу посаду в МВФ після того, як з травня 2020 року обіймала посаду глави місії в Україні.
З 2018 по 2020 рік Гевін Грей був очільником місії МВФ в Іраку.
Як повідомляв Укрінформ, Міжнародний валютний фонд виділив 1,4 млрд дол. США додаткової підтримки Україні. В Уряді розраховують на нову програму співробітництва з МВФ. У Кабінеті Міністрів планують, що у 2023 році Україна зможе залучити від МВФ та ЄС по 12 млрд доларів, а від США - 18 млрд доларів.