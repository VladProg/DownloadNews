Міністр закордонних справ Дмитро Кулеба провів зустріч з генеральним директором Продовольчої та сільськогосподарської організації ООН Цюй Дунюєм.

Про це повідомляє МЗС, передає Укрінформ.
Як зазначається, сторони обговорили можливості надання технічної підтримки для сприяння експорту продовольства з України та підтримку розвитку гуманітарної програми «Зерно з України».
У ході зустрічі Кулеба закликав Продовольчу та сільськогосподарську організацію ООН докласти максимальних зусиль для забезпечення подальшого функціонування Чорноморської зернової ініціативи.
Як повідомлялося, Президент України Володимир Зеленський і Голова КНР Сі Цзіньпін під час телефонної розмови обговорили питання реалізації програми «Зерно з України».
Зеленський поінформував співрозмовника про реалізацію цієх глобальної гуманітарної програми. Сторони висловили спільну підтримку необхідності належної імплементації та продовження дії Чорноморської зернової ініціативи.
Фото: МЗС