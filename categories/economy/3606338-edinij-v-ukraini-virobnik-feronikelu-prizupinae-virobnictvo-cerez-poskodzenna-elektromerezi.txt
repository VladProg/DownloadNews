Побузький феронікелевий комбінат вимушено призупиняє виробництво через пошкодження внаслідок російської агресії енергооб’єкту, який забезпечував живленням підприємство.

Про це повідомляє Укрінформ з посиланням на пресслужбу ПФК.
Зазначається, що 22 жовтня військовими силами рф нанесено 3 ракетних удари по енергетичному об’єкту, який забезпечував живлення ПФК, а також населені пункти Кіровоградської та Миколаївської областей.
Внаслідок ракетної атаки глобально пошкоджено електромережі, через що підприємство не має можливості поновити роботу печей до відповідного відновлення державної підстанції та виконання необхідних ремонтних робіт основного обладнання.
«Через неможливість ведення виробничого процесу, підприємство вимушене призупинити основну виробничу діяльність. Датою початку простою визначено 01 листопада 2022 року», - наголосили в підприємстві.
У ПФК уточнили, що у період простою за персоналом будуть збережені робочі місця. А правникам, задіяних в обслуговуванні та експлуатації об’єктів критичної інфраструктури та охороні об’єктів комбінату, оплата праці буде здійснюватися за фактично відпрацьований час.
Побузький феронікелевий комбінат – єдине в Україні підприємство, яке виробляє у промислових масштабах феронікель із бідних окислених руд, що містять нікель. На даний час в роботі на комбінаті зайнято більше 35% населення селища Побузьке (Кіровоградська обл.).
У 2003 році, після тривалого простою, велика міжнародна компанія Solway Investment Group придбала активи підприємства і роком пізніше перезапустила його. Побузький феронікелевий завод було перетворено у Побузький феронікелевий комбінат і відновлено виробництво феронікелю.
Фото з сайту uprom.info