ТОВ «Оператор ГТС України» (ОГТСУ) та словацький оператор газотранспортної системи Eustream продовжили термін дії збільшених потужностей для імпорту газу в Україну.

Про це повідомила пресслужба ОГТСУ в Телеграмі, передає Укрінформ.
«Оператор ГТС України» та словацький оператор Eustream a.s. домовились про подовження терміну дії збільшених гарантованих потужностей обсягом 42 млн куб. м газу в точці «Будінце» до 31 березня 2023 року», - йдеться в повідомленні.
Зазначається, що такий крок є позитивним і для українських, і для іноземних компаній, адже після запуску польсько-словацького інтерконектора на повну потужність може з’явитися зацікавленість до транспортування зрідженого газу маршрутом «Польща – Словаччина – Україна».
Як повідомляв Укрінформ, у травні компанія «Оператор ГТС України» домовилася про гарантовані потужності для імпорту природного газу в Україну з угорським оператором FGSZ. Угоду підписали також до 31 березня 2023 року.