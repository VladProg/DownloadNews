Ця нова послуга дає можливість застрахувати квартиру від пошкодження вікон, балконів та лоджій, а також інших воєнних ризиків, які раніше не включалися до програм майнового страхування громадян.

За словами директора з роздрібного бізнесу компанії «ІНГО» Миколи Матики, «воєнні ризики» традиційно виступають як винятки зі страхового покриття в програмах майнового страхування громадян. Такі причини руйнування будівель, як влучення снарядів, ракет, мін, куль, тощо та наслідки вибухів - вибиті шиби й інші пошкодження нерухомого майна завжди належали до переліку винятків, що звільняло страховиків від виплати компенсацій потерпілим. Але зараз, коли країна перебуває у режимі тривалого воєнного стану, компанія «ІНГО» вирішила надати людям можливість захистити свою власність від цих ризиків.

«Ми розуміємо, що для споживачів важлива зрозумілість продукту як на етапі укладання договору так і на етапі відшкодування збитку, - розповідає Микола Матика. – «Тому намагалися зробити оновлену страхову програму простою та доступною».
Страхове покриття застосовується до рухомого та нерухомого майна квартири (оздоблення, ремонт, інженерні та інші комунікації, меблі, побутова та інша техніка тощо), а також до відповідальності перед сусідами та іншими особами. Однією з головних умов для страхування є те, що квартира має знаходитися в житловому будинку, зданому в експлуатацію, після закінчення ремонтно-відновлювальних робіт у приміщенні. Страхову суму можна обирати на власний розсуд у діапазоні від 250 тис. грн до 2 млн. грн. При цьому збитки, що є наслідком «воєнних ризиків», відшкодовуються на умовах договору в межах страхової суми без додаткових сублімітів.
Придбати страховий поліс "Квартира Експрес" можна на період від одного місяця до одного року. Страхувальником може стати будь-яка фізична або юридична особа - власник чи орендар квартири. Для укладання договору не потрібно проходити попередній огляд, а збитки, які не перевищують 30 тисяч гривень, врегульовуються швидко та без надміру складної процедури. Для цього потрібний лише мінімум документів.