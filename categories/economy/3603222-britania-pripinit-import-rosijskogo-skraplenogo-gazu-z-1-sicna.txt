Велика Британія припинить імпорт російського скрапленого природного газу (СПГ) з 1 січня 2023 року.

Про це повідомляє Укрінформ з посиланням на заяву Міністерства закордонних справ і у справах Співдружності націй Великої Британії у Твіттері.
«З 1 січня 2023 року Велика Британія припиняє весь імпорт російського скрапленого природного газу та підтримує країни в усьому світі в зниженні їхньої власної залежності. Ми позбавляємо путіна коштів для його незаконної війни», – йдеться у повідомленні.
Як зазначається, Британія заборонила експорт майже 700 товарів, критичних для російської економіки.
Таким чином, загалом понад 19 млрд фунтів стерлінгів (21,9 млрд дол.) російсько-британської торгівлі опинилися повністю або частково під санкціями.
Як повідомляв Укрінформ, голова Представництва Європейського Союзу в Україні Матті Маасікас заявив, що після початку повномасштабного вторгнення рф в Україну частка росії від усіх обсягів природного газу, які закуповує ЄС, скоротилася з 40% до 9%.