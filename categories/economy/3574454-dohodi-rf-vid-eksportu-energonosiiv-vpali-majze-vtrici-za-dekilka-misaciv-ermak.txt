Доходи російської федерації від експорту нафти, газу, нафтопродуктів і газового конденсату в серпні впали до $5,6 млрд порівняно з $15,7 млрд у квітні.

Про це керівник Офісу Президента Андрій Єрмак повідомив у Телеграмі, передає Укрінформ.
"Доходи росії від експорту нафти, газу, нафтопродуктів і газового конденсату в серпні впали до $5,6 млрд проти $15,7 млрд у квітні. Санкції працюють, але найцікавіше буде далі з нафтою. У 2023 році російська економіка перетвориться на гарбуз", – зазначив Єрмак.
Як повідомлялося, після повномасштабного вторгнення росії в Україну Сполучені Штати Америки, Європейський Союз із партнерами запровадили проти рф широкі економічні санкції та обмеження іншого характеру.