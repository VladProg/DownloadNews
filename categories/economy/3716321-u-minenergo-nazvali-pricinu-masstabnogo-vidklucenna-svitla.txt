Масове тимчасове відключення світла в Україні, що сталося у вівторок, 30 травня вдень, торкнулося майже двох мільйонів абонентів і відбулося через розсинхронізацію енергетичної системи.

Про це повідомили у Міністерстві енергетики України, передає Укрінформ.
Зазначається, що близько 13:00 у оператора системи передачі електроенергії сталася надзвичайна ситуація, відбулася через розсинхронізацію енергосистеми. Внаслідок цього відбулися аварійні відключення та тимчасове знеструмлення абонентів.
Без світла одночасно залишилися майже два мільйони абонентів у 12 областях - Вінницькій, Дніпропетровській, Донецькій, Запорізькій, Києві та на Київщині, а також у Кіровоградській, Миколаївській, Одеській, Полтавській, Харківській, Хмельницькій та Черкаській областях.
У Міненерго відзначили, що це найбільша кількість одночасно знеструмлених споживачів з лютого. Однак учора це сталося не через масовані обстріли чи влучання в енергетичну інфраструктуру.
Також повідомляється, що наразі генерація повністю покриває потреби споживачів, відключення абонентів не планувалися.

Раніше у вівторок повідомлялося, що Міненерго доручило створити комісію для з'ясування причин аварійних відключень.