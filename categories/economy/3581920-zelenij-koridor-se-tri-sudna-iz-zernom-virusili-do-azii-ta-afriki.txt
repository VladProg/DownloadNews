У четвер, 29 вересня, з портів «Чорноморськ» та «Південний» вийшли три судна з агропродукцією для країн Азії та Африки.

Як передає Укрінформ, про це Міністерство інфраструктури повідомляє у Телеграмі.
«29 вересня з портів «Чорноморськ» та «Південний» вийшли 3 судна. На їх борту 60,4 тис. тонн агропродукції для країн Африки та Азії», - йдеться у повідомленні.
Зазначається, що серед них PATRONUS, який перевозить 27,5 тис. тонн української пшениці для Тунісу.

Майже за два місяці роботи «зернового коридору» з українських портів вийшли 238 суден з 5,46 млн тонн агропродукції, призначеної для країн Азії, Європи та Африки.