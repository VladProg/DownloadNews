Уряд погодив придбання Національним агентством з питань виявлення, розшуку та управління активами, одержаними від корупційних та інших злочинів, військових облігацій на 372 млн грн.

Про це повідомив постійний представник Кабінету Міністрів у Верховній Раді Тарас Мельничук у Телеграмі, передає Укрінформ.
«Погоджено обсяг придбання Національним агентством з питань виявлення, розшуку та управління активами, одержаними від корупційних та інших злочинів, за рахунок коштів, розміщених на рахунках у національній валюті, облігацій внутрішньої державної позики «Військові облігації» у сумі 372 мільйони гривень», - зазначив він.
На придбання військових облігацій АРМА має право витрачати не більше 80% арештованих коштів у національній валюті. Для здійснення операцій залучається державний банк; обсяг грошей для купівлі кожного пакета цінних паперів погоджують із Кабміном.
Як повідомлялось, у вересні, після низки законодавчих процедур та погодження з урядом, АРМА придбало перший пакет військових облігацій на 152 млн грн. Кошти були спрямовані до держбюджету.