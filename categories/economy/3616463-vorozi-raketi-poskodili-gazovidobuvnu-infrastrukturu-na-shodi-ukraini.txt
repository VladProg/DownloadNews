Голова правління НАК «Нафтогаз України» Олексій Чернишов підтвердив, що сьогодні, 17 листопада, російський агресор здійснив масований обстріл та завдав пошкоджень газовидобувній інфраструктурі АТ «Укргазвидобування» на сході України.

Як повідомляє Укрінформ, про це йдеться в повідомленні пресслужби Нафтогазу.
«Наразі відомо про декілька зруйнованих об’єктів, інші зазнали пошкоджень різного ступеню. Спеціалісти Укргазвидобування оперативно прибули на пошкоджені об'єкти. Наразі ними оцінюються наслідки та масштаби атаки. Також встановлюється інформація щодо постраждалих”, - заявив Чернишов.
Як повідомлялося, Денис Шмигаль на Київському міжнародному економічному форумі наголосив, що росія здійснює удари по газовидобувних об'єктах України і по Південному машинобудівному заводу у Дніпрі.