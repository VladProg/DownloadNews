Компанія «Нова пошта» відкрила перше відділення у Румунії. Відправити та отримати посилки вагою до 30 кг можна з Бухареста.

Як передає Укрінформ, про це повідомляє пресслужба компанії у Фейсбуці.
«Сьогодні відкрились у Румунії... Бухарест, B-dul Unirii 47 A, Sector 3», - йдеться в повідомленні.
Наголошується, що відділення прийматиме документи та посилки вагою до 30 кг, які можна відправляти та отримувати з України й Молдови.
Прогнозований термін доставки відправлень становить від п’яти днів, зазначили в компанії.
Посилку доставлятимуть у відділення на адресу одержувача та у поштомат.
Як повідомлялося, на початку червня у Празі запрацювало відділення компанії «Нова пошта», в якому прийматимуть посилки та вантажі до 1000 кг.