Міністр сільського господарства Угорщини Іштван Надь під час зустрічі з міністром аграрної політики та продовольства України Миколою Сольським запевнив, що транзит української агропродукції територією Угорщини буде безперешкодним.

Про це повідомляє пресслужба Міністерства аграрної політики та продовольства України, передає Укрінформ.
«Сторони обговорили ситуацію, яка склалась у зв'язку з прийнятими рішеннями, угорський міністр запевнив в тому, що транзит через їхню країну буде рухатися швидко, оперативно і безперешкодно», - йдеться в повідомленні.

Крім того, Надь наголосив, що підтримує ідею компенсації вартості перевезень українського зерна до європейських країн.



Як повідомлялося, Угорщина до 30 червня заборонила імпорт з України низки сільськогосподарських товарів. Заборона включає загалом 25 товарів, найважливішими з яких є зернові культури, насіння ріпаку та соняшнику, борошно, олія, мед та деякі м'ясні продукти.
Фото: minagro.gov.ua