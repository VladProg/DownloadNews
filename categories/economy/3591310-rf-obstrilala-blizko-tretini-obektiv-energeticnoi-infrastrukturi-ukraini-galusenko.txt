Близько 30% енергетичної інфраструктури України з понеділка 10 жовтня було уражено російськими ракетами.

Про це у вівторок, 11 жовтня, повідомив міністр енергетики України Герман Галущенко, передає Укрінформ із посиланням на CNN.
«Ми посилаємо це повідомлення нашим партнерам: ми повинні захистити небо», — сказав він. «Росіяни не грають в якісь ігри з міжнародним правом. Їм байдужі будь-які міжнародні угоди чи конвенції».
За словами Галущенка, що одна з причин полягає в тому, що український експорт електроенергії до Європи «допомагає європейським країнам економити на російському газі та вугіллі», додавши, що Україна намагається «швидко відновити з’єднання з інших джерел».
При цьому міністр зазначив, що українська енергосистема «все ще стабільна», але закликав партнерів забезпечити «системи захисту повітря, які дійсно можуть допомогти нам захистити нашу інфраструктуру».
Як повідомляв Укрінформ, зранку 10 жовтня росія здійснила масовану ракетну атаку по території України. Пошкоджено близько 70 об'єктів, з яких 29 об'єктів критичної інфраструктури.
Для ракетних обстрілів війська рф застосовують, зокрема, стратегічні бомбардувальники Ту-160 та Ту-95, які злітають з району Астрахані і завдають ударів з Каспійського району росії ракетами Х-101, Х-555.
Фото: ДСНС