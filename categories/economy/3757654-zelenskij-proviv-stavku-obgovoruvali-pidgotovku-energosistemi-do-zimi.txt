Президент Володимир Зеленський провів чергове засідання Ставки Верховного головнокомандувача щодо підготовки енергосистеми до зими.

Як передає Укрінформ, про це Президент написав у своєму Телеграмі.
"Комплексний план захисту об’єктів критичної інфраструктури від усього, що може вигадати країна-терорист. Доповіді Прем’єр-міністра Шмигаля, віцепрем'єра Кубракова, усього енергетичного сектору, Держспецзв’язку, Генштабу й обласних військових адміністрацій", - зазначив Президент.
Зеленський також підкреслив, що ще є над чим працювати, й усі учасники процесу отримали конкретні завдання із конкретними термінами виконання.
"До цієї теми буде особлива увага", - додав він.
Як повідомляв Укрінформ, Президент Володимир Зеленський заявив, що деякі енергетичні та стратегічні об’єкти повинні повернутися під контроль держави, щоб не було інших ризиків.