Німецький постачальник автомобільної та промислової продукції Schaeffler продає свій бізнес в росії австрійському бізнесмену Зігфріду Вольфу, який є давнім діловим партнером підсанкційного російського олігарха олега дерипаски.

Як передає Укрінформ, про це повідомило видання Der Spiegel, можливу угоду підтвердили АРА у пресслужбі австрійського бізнесмена.
За даними Der Spiegel, відповідний контракт був підписаний ще у грудні минулого року, однак поки ще не отримано його схвалення з боку російської влади. Водночас, як пише німецьке видання, передача Вольфу акцій базованого в Ульянівську заводу вже ініційована. Згідно з планом, акції спочатку перейдуть до російської компанії "ПромАвтоКонсалт", а потім будуть передані австрійському бізнесмену, який також входить до наглядової ради Schaeffler.
Зазначається, що виробничі потужності заводу Schaeffler можуть забезпечувати виробництво моделі фургона, що використовується російськими військовими для транспортування.
Згідно з повідомленням, угода також потрапила під пильну увагу українського антикорупційного агентства НАЗК через підозри у зв'язках із російським олігархом Олегом Дерипаскою, який, як стверджується, має тісні ділові стосунки з Вольфом. США та Європейський Союз нещодавно запровадили санкції проти дерипаски. Донедавна бізнесмен також був основним акціонером австрійської будівельної компанії Strabag.
Прессекретар австрійського бізнесмане Йозеф Калина підтвердив агентству APA зацікавленість у купівлі бізнесу Schaeffler, але не став коментувати можливу угоду.
Раніше австрійський журнал Profil у статті "олег дерипаска та Зігфрід Вольф: Великий та маленький олігархи" зазначав, що 64-річного Вольфа ще називають "австрійською версією" російського олігарха – він має хороші політичні контакти, особливо з правлячою Австрійською народною партією, і вважається одним з найбагатших людей в Австрії. Зігфрід Вольф також добре ставиться до путінської росії, а рф до нього. Так, він є кавалером російського ордена Дружби, донедавна був головою наглядової ради базованої у Відні філії російського держбанку Sberbank Europe, а також володіє акціями російського автовиробника ГАЗ, основним акціонером якого є холдинг олега дерипаски.
Як повідомляв Profil, Вольф та Дерипаска, який наразі перебуває під санкціями ЄС, США та інших країн, ведуть спільний бізнес з 2000-х років, коли російських олігарх скуповував австрійські компанії. А у 2010 році Вольф перейшов з "до корпоративної імперії дерипаски", де він обіймав керівні посади ще чотири роки тому. Крім того, в одному з будинків Вольфа проживають батьки дружини дерипаски.
Як повідомляв Укрінформ, Україна націоналізувала заводи підсанкційного російського олігарха Олега Дерипаски загальною вартістю понад 10 млрд грн.