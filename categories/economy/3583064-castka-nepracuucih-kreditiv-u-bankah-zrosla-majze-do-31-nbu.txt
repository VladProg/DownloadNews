У банківському секторі України частка непрацюючих кредитів станом на 1 вересня збільшилася до 30,8%.

Як передає Укрінформ, про це повідомляє пресслужба НБУ у Телеграмі.
"Частка непрацюючих кредитів (NPL) у банківському секторі станом на 1 вересня становила 30,8% порівняно 30,0% на 1 серпня", - йдеться в повідомленні.
У Нацбанку зазначають, що у серпні обсяг непрацюючих кредитів зріс на 5,0 млрд грн. У липні він зріс на 24,2 млрд грн.
Як повідомляв Укрінформ, частка непрацюючих кредитів (NPL) у кредитному портфелі за минулий рік скоротилася на 11 в. п. – із 41% на 1 січня 2021 року до 30% на 1 січня 2022 року. За лютий 2022 року частка непрацюючих кредитів (NPL) скоротилася на 2,9 в. п. – до 26,6%. Однак за березень вона збільшилась до 27,1%, за квітень - червень 2022 року - до 29,7%.