На Рівненській АЕС проведено інспекцію Міжнародного агентства з атомної енергії (МАГАТЕ) на відсутність незаявленого ядерного матеріалу.

Як передає Укрінформ, про це повідомляє Державна інспекція ядерного регулювання.
«З 26 червня по 3 липня 2023 року на ВП «Рівненська АЕС» було успішно проведено інспекцію Міжнародного агентства з атомної енергії в рамках угоди між Україною та МАГАТЕ у зв'язку з Договором про нерозповсюдження ядерної зброї. Перевірку здійснено інспекторами агентства за участі інспектора Держатомрегулювання», – йдеться у повідомленні.
Зазначається, що мета інспекцій – перевірка відсутності незаявлених ядерних матеріалів та інформації про конструкцію ядерної установки, яка була надана Україною відповідно до угоди. Інспекція пройшла без зауважень.
Як повідомлялося, з 10 по 16 червня 2023 року на відокремленому підрозділі (ВП) «Рівненська АЕС» було проведено інспекцію Міжнародного агентства з атомної енергії (МАГАТЕ) на відсутність незаявленого ядерного матеріалу.