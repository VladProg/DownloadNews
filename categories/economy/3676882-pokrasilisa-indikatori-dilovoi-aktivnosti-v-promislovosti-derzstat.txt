Індикатор ділової впевненості в промисловості у лютому підвищився на 2,4 в.п., а індикатор ділового клімату – на 0,3 в.п.

Про це повідомляє Державна служба статистики, передає Укрінформ.
«У лютому 2023 р. індикатор ділової впевненості в промисловості підвищився порівняно із січнем 2023 р. на 2,4 в.п. і становив мінус 12,4%, у переробній промисловості цей показник підвищився порівняно з попереднім місяцем на 3,5 в.п. і становив мінус 10,7%», - йдеться в повідомленні.
Крім того, на 0,3 в.п. підвищилися індикатори ділового клімату в промисловості та в переробній промисловості, відповідно, до мінус 0,7% та мінус 0,6%.
Побільшало серед промисловців і тих, хто очікує у найближчі три місяці збільшення обсягів виробництва продукції – з 18% у січні до 21% у лютому.
Як повідомлялося, за даними НБУ, у січні бізнес пом’якшив негативні очікування щодо динаміки обсягів виробництва в наступні 12 місяців.