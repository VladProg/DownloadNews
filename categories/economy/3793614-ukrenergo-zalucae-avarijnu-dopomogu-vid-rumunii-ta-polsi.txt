Для покриття дефіциту в енергосистемі НЕК "Укренерго" залучає аварійну допомогу від Румунії та Польщі.

Про це повідомив голова правління компанії Володимир Кудрицький в ефірі марафону "Єдині новини", передає Укрінформ.
"Сьогодні ми були змушені залучити аварійну допомогу з Польщі та Румунії, щоб збалансувати енергосистему. І зараз продовжуємо її залучати", - сказав Кудрицький.
Він закликав українців ощадливо споживати електроенергію.
Як повідомлялося, вранці 29 листопада НЕК "Укренерго" зафіксувало стрімке збільшення споживання електроенергії. Із 13:00 в енергосистемі спостерігається дефіцит: виробництво електроенергії не забезпечує повністю потреб споживачів.
Фото: DPA