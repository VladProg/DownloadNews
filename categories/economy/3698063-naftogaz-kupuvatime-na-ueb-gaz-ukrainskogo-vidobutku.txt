НАК «Нафтогаз України» запрошує учасників ринку до участі у торгах на закупівлю природного газу на Українській енергетичній біржі.

Про це повідомляє пресслужба УЕБ, передає Укрінформ.
«Закупівлі природного газу здійснюватимуться на організованому товарному ринку. Майданчиком для проведення закупівель визначена УЕБ. Компанія планує придбати природний газ з точками поставки на віртуальній торговій точці (ВТТ) та/або у підземних сховищах газу (ПСГ) із постачанням впродовж поточного (BOM) та наступного (MAH) місяців», - йдеться в повідомленні.
На УЕБ уточнили, що потенційні учасники торгів повинні ознайомитися з Антикорупційною програмою, пройти внутрішню перевірку компанії та надати заповнені, підписані та скріплені печаткою опитувальник та структуру власності. Інші обов’язкові документи надаються до укладення договору.
Як повідомлялось, команда НАК «Нафтогаз України» планує вже під час наступного опалювального сезону вперше в історії незалежної України відмовитися від імпорту газу.