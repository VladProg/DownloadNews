Сума видатків загального фонду державного бюджету за січень-серпень 2023 року сягнула 1,88 трлн грн.

Як передає Укрінформ, про це повідомляє Міністерство фінансів України.
"За січень-серпень 2023 року загальна сума касових видатків загального фонду державного бюджету становить 1888,6 млрд грн. У серпні видатки становили 248,4 млрд гривень", - йдеться в повідомленні.
Зазначається, що, за даними Державної казначейської служби України, найбільші суми видатків спрямовано на оплату праці з нарахуваннями - 769 млрд грн (у серпні – 99,1 млрд грн), на оплату використання товарів і послуг - 464,8 млрд грн (у серпні – 58,5 млрд грн), на соціальне забезпечення - 346,5 млрд грн (у серпні – 41,9 млрд грн), на трансферти місцевим бюджетам - 100,4 млрд грн (у серпні – 8,1 млрд грн) та на обслуговування державного боргу - 159,7 млрд грн (у серпні – 31,6 млрд грн).

Як повідомляв Укрінформ, сума видатків загального фонду державного бюджету за січень-липень 2023 року сягнула 1,64 трлн грн.