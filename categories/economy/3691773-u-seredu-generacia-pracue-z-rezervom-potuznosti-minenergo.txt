Станом на 5 квітня генерація працює з резервом потужності і повністю забезпечує потреби споживачів.

Як передає Укрінформ, про це повідомляє Міністерство енергетики у Телеграмі.
«У середу, 5 квітня, генерація із запасом забезпечує необхідні обсяги потужності для потреб споживачів електроенергії по всій країні», – йдеться у повідомленні.
Зазначається, що протягом останньої доби відновлено електропостачання 19 тис. абонентів у Донецькій області, 2 тис. абонентів у Дніпропетровській та Харківській областях.
Як повідомлялося, у березні енергетики ДТЕК відновили електропостачання для 190 тис. родин у Донецькій, Одеській та Дніпропетровській областях.