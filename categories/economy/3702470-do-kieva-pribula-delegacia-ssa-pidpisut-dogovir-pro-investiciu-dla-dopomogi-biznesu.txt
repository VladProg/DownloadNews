У Києві члени делегації США підпишуть із Президентом Володимиром Зеленським договір про $25 мільйонну інвестицію Міжнародної фінансової корпорації розвитку (DFC) у Horizon Capital для допомоги малому та середньому бізнесу, що швидко розвивається.

Про це повідомила посол США в Україні Бріджит Брінк у Твіттері, передає Укрінформ.
«Тепло привітали в Києві генерального директора Міжнародної фінансової корпорації розвитку США Скотта Натана, помічника адміністратора USAID Europe/Eurasia Ерін МакКі та координатора допомоги Державного департаменту у Європі Марію Лонгі для підписання з Президентом Володимиром Зеленським договору про $25 млн інвестицію Міжнародної фінансової корпорації розвитку (DFC) у Horizon Capital для допомоги малому та середньому бізнесу, що швидко розвивається», - йдеться у дописі.
«Ми маємо діяти терміново, щоб допомогти економіці України не просто вижити, а й процвітати. Підтримуючи оборону України, ми також інвестуємо в українське майбутнє», - написала посол.


Ми маємо діяти терміново, щоб допомогти економіці України не просто вижити, а й процвітати. Підтримуючи оборону України, ми також інвестуємо в українське майбутнє. pic.twitter.com/ObUHPGFDW3
— Ambassador Bridget A. Brink (@USAmbKyiv) April 29, 2023

Як повідомляв Укрінформ, Агентство США з міжнародного розвитку (USAID) через Світовий банк виділило Україні ще 1,25 млрд доларів на потреби у сфері охорони здоров’я, освіти, рятувальних служб.
Фото: @USAmbKyiv