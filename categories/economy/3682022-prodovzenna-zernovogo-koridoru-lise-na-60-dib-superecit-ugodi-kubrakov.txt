Міністр інфраструктури України Олександр Кубраков заявив, що своєю позицією щодо продовження дії "зернової угоди" тільки на 60 днів росія порушує домовленості.

Як передає Укрінформ, про це міністр інфраструктури України Олександр Кубраков написав у своєму Твіттері.
"Угода про Чорноморську зернову ініціативу передбачає продовження як мінімум на 120 днів, тому позиція росії про продовження угоди лише на 60 днів суперечить документу, підписаному Туреччиною та ООН", - заявив Кубраков.
Міністр додав, що Київ чекає на офіційну позицію з цього приводу ООН та Туреччини як гарантів ініціативи.
Як повідомлялося, після переговорів у Женеві росія та ООН домовилися про продовження зернової угоди з Україною на 60 днів.