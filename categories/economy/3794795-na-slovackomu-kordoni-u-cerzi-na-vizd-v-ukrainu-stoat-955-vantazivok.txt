На словацькому кордоні у черзі на в'їзд в Україну станом на ранок суботи перебувають 955 вантажівок.

Про це у коментарі Укрінформу повідомила речниця Закарпатської митниці Вікторія Сенгетовська.
За її словами, у пункті пропуску «Ужгород - Вишнє Нємецьке» очікують на виїзд з України 32 автомобілі, на в'їзд - 955.
Ще 1100 автомобілів стоїть у черзі на в'їзд в Україну з Угорщини у пункті пропуску «Чоп (Тиса) - Захонь».
Як повідомлялось, 1 грудня Спілка перевізників Словаччини розпочала блокування руху вантажівок через пункт пропуску «Вишнє-Нємецке» на кордоні з Україною.