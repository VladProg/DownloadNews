Кабінет Міністрів схвалив розпорядження про залучення позики у розмірі 5 мільярдів євро від Європейського Союзу.

Відповідний документ оприлюднений на Урядовому порталі, передає Укрінформ.

«Схвалити залучення позики від Європейського Союзу відповідно до Меморандуму про взаєморозуміння між Україною як позичальником та Європейським Союзом як кредитором і кредитної угоди між Україною як позичальником та Національним банком України як агентом позичальника та Європейським Союзом як кредитором (щодо отримання Україною виняткової макрофінансової допомоги Європейського Союзу у сумі до 5 мільярдів євро)», - йдеться у розпорядженні.

Як повідомлялося, Європейський Союз у вересні ухвалив рішення терміново надати Україні додаткову макрофінансову допомогу у розмірі 5 мільярдів євро.