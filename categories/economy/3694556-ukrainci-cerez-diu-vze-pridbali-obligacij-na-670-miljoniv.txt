За допомогою застосунку «Дія» українці придбали вже на понад 670 млн грн військових облігацій, що є потужною підтримкою української економіки.

Про це повідомляє пресслужба Дії, передає Укрінформ.
«Звісно, постійно підтримуєте державу з Дією – понад 670 мільйонів гривень українці вже вклали в економіку країни, купуючи військові облігації в застосунку», - йдеться в повідомленні.
Як повідомлялося, з жовтня 2022 року в застосунку "Дія" доступна нова послуга – купівля військових облігацій. Це цінні папери, що випускає держава під час воєнного стану. Військові ОВДП вже стали дієвим інструментом для підтримки економіки України та Збройних Сил.
Вартість однієї ОВДП стартує від 900 грн. Вони різняться за: датами виплат – на строк до 1,5 року; відсотками доходу – від 11% до 16% річних; назвами на честь тимчасово окупованих міст та територій: Мелітополь, Маріуполь, Крим тощо.
Фото: Мінцифри