Малі та середні українські підприємці вже імпортували 500 тисяч малопотужних генераторів.

Про це Прем'єр-міністр Денис Шмигаль заявив на засіданні уряду у п'ятницю, повідомляє Урядовий портал.
"Малі та середні українські підприємці вже імпортували 500 тис. малопотужних генераторів. Але для проходження зими нам потрібно ще близько 17 тис. великих та промислових генераторних установок. Сподіваємося, частину цих потреб закрити за допомогою наших партнерів", - сказав глава уряду.
Як повідомлялося, у листопаді уряд розширив список імпортних товарів, які будуть завозитись в Україну без сплати ввізного мита та ПДВ - мова йде про обладнання, яке має допомогти країні пережити енергетичну кризу: генератори, акумулятори та інше. У грудні Верховна Рада ухвалила у другому читанні два закони про звільнення від сплати мита та ПДВ обладнання для відновлення енергетичної інфраструктури (реєстр №8196 і №8197).