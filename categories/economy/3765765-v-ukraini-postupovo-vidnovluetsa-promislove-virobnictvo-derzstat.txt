Упродовж січня-червня 2023 року індекс промислового виробництва в Україні продовжує зростати, за підсумками першого півріччя становив 97,1% до аналогічного показника 2022 року.

Про це свідчать дані Державної служби статистики України, передає Укрінформ.
Згідно із оприлюдненими даними, з березня 2023 року в Україні зафіксовано зростання промислового виробництва, зокрема, у березні – на 51,2%, у квітні – на 18,2%, у травні – на 17,9% та у червні – на 13,7% до відповідного місяця минулого року.
За підсумками першого півріччя 2023 року індекс промвиробництва становив 97,1%, тоді як минулого року за аналогічний період цей показник дорівнював 68,1%.
Зокрема, у сегменті переробної промисловості індекс промвиробництва зафіксований на рівні 103,1%, у добувній - 90,8%, у секторі постачання електроенергії, газу, пари та кондиційованого повітря - 88,6%.
У січні-червні 2023 року Україна реалізували промислової продукції (товарів та послуг) на 1 549 660,1 млн грн. (+6,5% до показника за вказаний період 2022 року).
Як повідомлялося, у 2022 році в столиці спостерігався спад внутрішнього регіонального продукту за рахунок скорочення обсягів промислового виробництва на 30,6%, а також скорочення обсягів у роздрібній торгівлі та будівельній галузі.