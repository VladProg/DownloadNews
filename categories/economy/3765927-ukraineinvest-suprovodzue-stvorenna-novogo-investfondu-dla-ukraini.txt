UkraineInvest супроводжує нові інвестиційні проєкти на загальну суму 250 - 500 млн дол. США.

Як передає Укрінформ, про це повідомили в пресслужбі установи.
Під час робочого візиту до Вашингтону СЕО UkraineInvest Сергій Цівкач підписав з Chicago Atlantic меморандум про подальше супроводження Установою низки інвестиційних проєктів, що передбачені Стратегією Chicago Atlantic щодо України.

Підтримка UkraineInvest полягатиме у супроводі згідно закону про “інвестиційних нянь”, наданні юридичних, фінансових та аналітичних консультацій щодо ведення бізнесу в Україні, налагодженні ефективної взаємодії та координації дій з органами державної влади України, наданні інформації щодо інвестиційних можливостей різних регіонів України тощо.

Як повідомлялось, Chicago Atlantic – керуюча інвестиційна компанія на приватному ринку, що налічує понад 60 професіоналів та управляє портфелем на суму понад 1,2 млрд доларів США. Chicago Atlantic поєднує глибоку експертизу з підприємницьким підходом до інвестування в мульти-активний клас. Інвестиційна платформа використовує повністю дискреційний залучений капітал, що дозволяє діяти швидко і забезпечує гнучкість у складних ситуаціях, як правило, через транзакції від 1 млн доларів США до 50 млн+ доларів США. Основні напрямки діяльності - пряме кредитування, нерухомість, прямі та соціальні інвестиції.
Фото: UkraineInvest