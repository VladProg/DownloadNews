Від початку дії угоди між Україною, Туреччиною, росією та ООН про транспортування зерна, з українських морських портів вийшли 149 суден із 3,4 млн тонн агропродукції.

Як передає Укрінформ, про це повідомляє пресслужба Міністерства інфраструктури України у Фейсбуці.
"Всього з українських портів вийшло 149 суден з агропродукцією до країн до країн Азії, Європи та Африки", - йдеться у повідомленні.
Зазначається, що 16 вересня з портів «Одеса», «Чорноморськ» та «Південний» вийшло 4 судна з 69,6 тис. тонн агропродукції.
Загалом, від моменту виходу першого судна з українським продовольством через морпорти експортовано 3,4 млн тонн агропродукції.
Як повідомляв Укрінформ, у Стамбулі 22 липня на пропозицію Організації Об’єднаних Націй Україна, Туреччина, росія та генеральний секретар ООН Антоніу Гутерреш підписали Ініціативу про безпечне транспортування зерна та продуктів з портів «Одеса», «Чорноморськ» та «Південний».
Перше судно з українським продовольством вийшло з порту Одеси 1 серпня.