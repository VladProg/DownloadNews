Одна з найбільших криптовалютних бірж Coinbase оголосила, що скоротить 20% штату працівників під час спаду на ринку криптовалют.

Про це повідомляє Укрінформ із посиланням на CNBC.
Зазначається, що біржа планує скоротити 950 робочих місць. Coinbase, яка на кінець вересня мала приблизно 4700 працівників, уже скоротила 18% своєї робочої сили в червні.
За словами СЕО компанії Брайана Армстронга, на крипторинку спостерігається складна ситуація, на тлі чого у компанії фіксується падіння доходів.
Криптовалютні ринки похитнулися в останні місяці після краху одного з найбільших гравців галузі, FTX. Армстронг вказав на ці наслідки та збільшення тиску на сектор завдяки «недобросовісним гравцям у галузі», маючи на увазі FTX та його засновника Сема Бенкмана-Фріда.
«Крах FTX і пов'язане з ним зараження створили чорну пляму для галузі», - зазначив Армстронг.
Він додав, що у короткостроковій перспективі все ще існує багато страху на ринку.
Раніше інші технологічні компанії також оголосили про скорочення робочих місць після того, як вони почали наймати нових працівників під час пандемії COVID-19. Минулого тижня Amazon заявив, що скоротить 18 тисяч робочих місць, тоді як Salesforce скоротила понад 7 тисяч осіб (або 10%). Ілон Маск скоротив приблизно половину робочої сили Twitter після того, як минулого року став генеральним директором, а Meta скоротити більше 11 тисяч робочих місць, або 13%.