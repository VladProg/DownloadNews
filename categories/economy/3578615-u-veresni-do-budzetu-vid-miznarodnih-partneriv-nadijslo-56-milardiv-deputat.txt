У вересні від зовнішніх партнерів надійшло 56 млрд грн у вигляді кредитів та грантів для фінансування бюджету.

Про це повідомив народний депутат Ярослав Железняк у Телеграмі, передає Укрінформ.
«На цьому тижні «Гранти та кредити» від зовнішніх партнерів у фінансуванні нашого Бюджету з початку війни перевищили 600 млрд грн. Єдине що поки саме за вересень прийшло тільки 56 млрд грн», - повідомив депутат.
Як повідомляв Укрінформ, державні запозичення до загального фонду держбюджету за січень-серпень становили 716,2 млрд грн. При цьому, за рахунок випуску військових ОВДП залучено 412,2 млрд грн, у тому числі шляхом придбання у власність Національним банком України – 285,0 млрд грн. Із зовнішніх джерел залучено 273,5 млрд грн. Україна до кінця року очікує надходження анонсованого офіційного фінансування на 12 мільярдів доларів.
Фото: НБУ