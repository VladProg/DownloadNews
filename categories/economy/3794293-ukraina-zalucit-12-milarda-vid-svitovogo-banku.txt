Світовий банк надасть Україні кредит в 1,2 мільярда доларів від Світового банку під гарантії уряду Японії.

Про це передає Укрінформ із посиланням на пресслужбу банку.
Кошти будуть спрямовані на підтримку 29 програм соціальної допомоги "найвразливішому населенню України" у рамках проєкту Investing in Social Protection for Inclusion, Resilience та Efficiency (INSPIRE).
Гроші планують направити на підтримку сиріт, дітей, які перебувають під опікою, соціально не захищених студентів, а також жертв катастрофи на Чорнобильській атомній електростанції та торгівлі людьми.
"Очікується, що цей проєкт охопить майже 10 мільйонів українців у момент найбільшої потреби. Це зміцнить спроможність Уряду України надавати соціальну підтримку бідним і вразливим верствам населення в критичний час, коли наближається зима і мільйонам українців потрібна додаткова підтримка, щоб оплатити рахунки та обігріти свої домівки", - заявив регіональний директор Світового банку в справах країн Східної Європи Аруп Банерджі.
Як раніше повідомляло агентство, до державного бюджету України надійшло близько 400 млн доларів США під гарантію Великої Британії через Трастовий фонд Світового банку.