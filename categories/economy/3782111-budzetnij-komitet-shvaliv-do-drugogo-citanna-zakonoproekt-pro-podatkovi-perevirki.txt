Комітет Верховної Ради України з питань бюджету схвалив до другого читання законопроєкт №10016-д про податкові перевірки.

Про це народний депутат із парламентської фракції “Голос” Ярослав Железняк повідомив у Телеграмі, передає Укрінформ.
"В тексті майже нічого не змінилося. Окрім: строк повернення документальних планових податкових перевірок перенесено з 1 листопада на 1 грудня. Мораторій на перевірки ФОПів першої та другої групи буде збережено до грудня 2024 року", - написав Железняк.
Він нагадав, що мораторій знімається тільки для тих субʼєктів, які підпадають під певні критерії.
Як повідомлялось, у Міжнародному валютному фонді очікують, що в Україні буде ухвалений новий закон про відновлення податкових перевірок.