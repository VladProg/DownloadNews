Офіс генерального прокурора в суді домігся стягнення з підприємства понад 210 млн гривень штрафних санкцій на користь Міністерства оборони.

Як передає Укрінформ, про це повідомив Офіс генпрокурора.
За участю прокурорів Господарський суд Києва задовольнив позов Міноборони до комерційного товариства про стягнення попередньої оплати та штрафних санкцій за неналежне виконання зобов’язань за договором постачання майна, а саме - тактичної камуфляжної форми для потреб Збройних сил України.
Суд погодився з доводами прокурора й оборонного відомства стосовно неналежного виконання підприємством обов’язків під час дії воєнного стану та необхідність стягнення попередньої оплати і штрафних санкцій.
Як повідомляв Укрінформ, на початку квітня на користь ЗСУ спрямували 8 мільйонів доларів з вилучених російських активів.