Посол США в Україні Бріджит Брінк вважає ухвалення ВР закону про посилення ролі Антимонопольного комітету важливим кроком для підвищення конкурентоспроможності України і залучення приватних інвестицій.

Про це Брінк заявила у соцмережі Х (колишній Твіттер), передає Укрінформ.
«Учора Верховна Рада ухвалила важливий антимонопольний закон, який надає додаткові інструменти для боротьби з корупцією та сприяє належному корпоративному управлінню. Імплементація цього закону та посилення незалежності Антимонопольного комітету підвищить конкурентоспроможність України і допоможе залучити інвестиції приватного сектора для її відновлення», – написала посол США.
Як повідомлялося, у середу, 9 серпня, парламент ухвалив закон «Про внесення змін до деяких законодавчих актів України щодо вдосконалення діяльності Антимонопольного комітету України».