У понеділок Україна не здійснює експорт електроенергії.

Як передає Укрінформ, про це повідомляє НЕК «Укренерго» у Фейсбуці.
«Сьогодні відбувається імпорт електроенергії зі Словаччини з 16:00 до 24:00. Максимальна потужність в окремі години 336 МВт. Експорт сьогодні відсутній», - йдеться у повідомленні.
Зазначається, що споживання електроенергії продовжує триматись на максимальних за літо позначках. Так, 27 серпня вечірній максимум споживання всього на 4% був нижчим за літній рекорд 21 серпня та на 0,6% нижче за показник минулої неділі.
Повідомляється також, що Укренерго відновило частину обладнання ще на одній підстанції у південному регіоні.
Як повідомлялося, у неділю, 27 серпня, Україна експортувала до Словаччини 200 МВт-год. електроенергії, до Молдови - 4 МВт-год.