Міжнародне агентство з атомної енергії (МАГАТЕ) провело ротацію своїх представників на Хмельницькій атомній електростанції.

Як передає Укрінформ, про це повідомляє НАЕК "Енергоатом" у Телеграмі.
"Двоє представників Міжнародного агентства з атомної енергії працюватимуть на станції протягом трьох тижнів. Упродовж цього часу вони здійснюватимуть обходи й огляди приміщень і обладнання та проводитимуть інтерв’ю з персоналом", - йдеться у повідомленні.

Фото: Енергоатом

Зазначається, що це вже 12-та ротація постійної місії МАГАТЕ на ХАЕС.
Як повідомлялося, 31 серпня Міжнародне агентство з атомної енергії провело ротацію своєї місії на тимчасово окупованій Запорізькій атомній електростанції (ЗАЕС).
Представники МАГАТЕ присутні на всіх українських АЕС.