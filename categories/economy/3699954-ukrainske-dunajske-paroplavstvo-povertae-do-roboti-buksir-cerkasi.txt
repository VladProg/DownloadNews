У ПрАТ «Українське дунайське пароплавство» вивело із докового ремонту теплохід-тритисячник «Черкаси».

Як передає Укрінформ, про це повідомив генеральний директор УДП Дмитро Москаленко у Фейсбуці.
«Після двох з половиною років простою з докового ремонту вийшов теплохід-тритисячник «Нина Соснина» («Черкаси»)! Всього у пароплавства в експлуатації три такі потужні буксири, здатні штовхати великовагові каравани з 9 барж», - йдеться у повідомленні.
У 2022 році відбувся конкурс на проведення ремонтних робіт, який виграло СП «Дунайсудносервіс», і 28 листопада судно стало на ремонт.


«Наразі на теплохід отримано повний комплект документів Регістру судноплавства України, судно перебуває в черзі на фарбування питних цистерн та отримання санітарного свідоцтва, після чого буде готове до виходу в рейс. Триває формування екіпажу, бо за цей час команду розподілили на інші судна», - зазначив очільник УДП.

Він також повідомив, що ще один «тритисячник», буксир «Одеса» («Никифор Шолуденко»), зараз проходить докування на Ізмаїльському судно-ремонтному заводі. Повернення обох теплоходів до роботи дозволить УДП сформувати вже три каравани з 9 барж.
Як повідомлялося, ПрАТ «Українське дунайське пароплавство» проводить завершувальні роботи із капітального ремонту буксиру «Софія».
Фото: Дмитро Москаленко