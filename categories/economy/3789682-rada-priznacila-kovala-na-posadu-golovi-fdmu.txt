Верховна Рада призначила Віталія Коваля на посаду голови Фонду державного майна України.

Про це народний депутат із парламентської фракції "Голос" Ярослав Железняк повідомив у Телеграмі, передає Укрінформ.
Він уточнив, що призначення Коваля на посаду голови ФДМУ підтримали 279 парламентаріїв.

Як повідомляв Укрінформ, 8 листопада до Верховної Ради надійшло подання Прем’єр-міністра Дениса Шмигаль про призначення Віталія Коваля на посаду голови Фонду державного майна України. До 5 вересня головою ФДМУ був Рустем Умєров, який зараз очолює Міністерство оборони України.
З 9 вересня 2019 року Віталій Коваль очолював Рівненську обласну державну адміністрацію. 24 лютого 2022 року його призначили начальником Рівненської обласної військової адміністрації.
Перше фото: gordonua