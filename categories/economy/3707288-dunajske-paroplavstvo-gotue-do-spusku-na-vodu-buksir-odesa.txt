Після ходових випробувань теплохід «Одеса» повернеться до роботи у складі флоту ПрАТ «Українське Дунайське пароплавство».

Про це повідомив генеральний директор УДП Дмитро Москаленко у Фейсбуці, передає Укрінформ.

«Готуємо до спуску із заводського доку другий буксир-тритисячник. Теплохід «Одеса» (стара назва – «Никифор Шолуденко») став на капітальний ремонт ще минулого року разом із теплоходом «Черкаси» (стара назва – «Нина Соснина»)», - йдеться у повідомленні.
За словами Москаленка, «Одеса», як і «Черкаси», є найбільш потужними штовхачами флоту УДП, які працюють з караванами з 9 барж.
Після спуску «Одесу» ще чекають роботи з центрування валолінії на воді та ходові випробування. На «Черкасах» завершено останні роботи, триває процес отримання санітарного свідоцтва.
Невдовзі обидва судна вийдуть на лінію.
Як повідомлялося, напркінці квітня ПрАТ «Українське Дунайське пароплавство» вивело із докового ремонту теплохід-тритисячник «Черкаси».
Фото: Дмитро Москаленко, Facebook