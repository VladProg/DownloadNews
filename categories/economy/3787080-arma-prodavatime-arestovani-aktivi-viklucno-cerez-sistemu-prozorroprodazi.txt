Кабінет Міністрів удосконалив процедуру реалізації арештованих активів: усі продажі переносяться на електронну платформу Prozorro.Продажі, а також унормував їх реалізацію за кордоном.

Про це повідомила пресслужба Національного агентства з розшуку та менеджменту активів (АРМА), передає Укрінформ.
«За ініціативи Агентства з розшуку та менеджменту активів Кабінетом Міністрів України вдосконалено процедуру реалізації арештованих активів та впроваджено можливість їх продажу за кордоном», - йдеться в повідомленні.
Згідно із ухваленим рішенням, всі продажі арештованого майна здійснюватимуться виключно на електронній платформі Prozorro.Продажі та відповідно до норм європейського законодавства.
Крім того, внесені зміни вперше в історії України унормовують реалізацію арештованого майна за кордоном. Зокрема, завдяки ним з’являється можливість розпочати процедури продажі арештованої в Хорватії яхти, що належить сім’ї Віктора Медведчука.
За словами голови АРМА Олени Думи, ухвалені зміни сприятимуть появі прозорих, справедливих та конкурентних правил для інвесторів та потенційних покупців арештованих активів, а також прискорять темпи наповнення державного
Як повідомлялося, Кабінет Міністрів ухвалив низку рішень, які забезпечать більшу прозорість діяльності Національного агентства з розшуку та менеджменту активів (АРМА).