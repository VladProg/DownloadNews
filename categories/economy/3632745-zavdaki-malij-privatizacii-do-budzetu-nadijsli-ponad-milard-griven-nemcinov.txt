Завдяки продажу активів у рамках малої приватизації до державного бюджету вже перераховано 1 мільярд гривень.

Про це міністр Кабінету Міністрів України Олег Немчінов повідомив у своєму щотижневому блозі, передає Укрінформ.

«Успішно триває мала приватизація. Минулого тижня Фонд державного майна провів декілька успішних аукціонів. Зокрема, три спиртових активи. Ціна зросла по декількох активах у кілька разів. І це достатньо серйозний крок. Загалом вже понад мільярд гривень надійшло до державного бюджету», - сказав Немчінов.
Як повідомлялося, з 19 серпня, коли було відновлено процес малої приватизації, Фонд держмайна провів понад 120 аукціонів на Прозорро.Продажі. Загальна сума переможних торгів — 1,8 млрд грн.