За програмою «Доступні кредити 5-7-9%» цьогоріч майже 35 тис. аграріїв залучили кредитів на 75 млрд грн.

Як передає Укрінформ, про це повідомляє пресслужба Міністерства аграрної політики та продовольства України.
"У цілому ж за 2022-й рік майже 35 тис. аграріїв залучили кредитів на 75 млрд грн", - йдеться у повідомленні.
Зазначається, що у п'ятірку регіонів за найбільшим показником отриманих кредитів увійшли: Київщина (11,5 млрд грн), Вінниччина (7,7 млрд грн), Кіровоградщина (7 млрд грн), Дніпропетровщина (5,3 млрд грн) та Одещина (5 млрд грн грн).
Найбільше кредитів аграріям видали «ПриватБанк», «Райффайзен Банк», «Укргазбанк», «Ощадбанк», «Укрексімбанк», «Креді Агріколь Банк» та «ПУМБ».
За минулий тиждень майже 400 аграріїв залучили 1, 11 млрд грн. Найбільше кредитних коштів отримали с/г виробники: Київської – 239,7 млн грн та Кіровоградської областей – 138,5 млн грн.
Як повідомляв Укрінформ, від початку дії державної програми «Доступні кредити 5-7-9%» уповноважені банки видали кредитів на 154,6 млрд грн.
Фото: Shutterstock