Президент Європейської комісії Урсула фон дер Ляєн оголосила мету обмеження на морський імпорт російської сирої нафти, яке країни ЄС та його партнери по G7 будуть застосовувати з 5 грудня поточного року.

Як повідомляє Укрінформ, коротке текстове повідомлення та відеозвернення з цього приводу президентка Єврокомісії розмістила у Твіттері.
«Погодження на рівні ЄС граничного показника на ціну нафти, що скоординовано з G7 та іншими (партнерами), суттєво скоротить надходження росії. Це допоможе нам стабілізувати глобальні енергетичні ціни, принесе користь економікам, що розвиваються, по усьому світові», - написала Урсула фон дер Ляєн.


The EU agreement on an oil price cap, coordinated with G7 and others, will reduce Russia’s revenues significantly.

It will help us stabilise global energy prices, benefitting emerging economies around the world. pic.twitter.com/3WmIalIe5y
— Ursula von der Leyen (@vonderleyen) December 2, 2022

У відеозверненні, який супроводжується цей пост, вона нагадала, що Європейський Союз та інші партнери по G7 вводять повну заборону на морський імпорт російської нафти з 5-го грудня.
«Ми маємо забезпечити, щоб нові країни, та країни що розвиваються, продовжували мати доступ до певної частини російської сирої нафти за обмеженою ціною. Сьогодні Європейський Союз, G7 та інші глобальні партнери погодилися ввести глобальне цінове обмеження на морський імпорт сирої нафти з росії», - повідомила президентка Єврокомісії.
За її словами, таке обмеження ціни має три мети. Перша – це посилення ефекту санкцій ЄС. Друга – зменшити надалі доходи росії. По-третє, це дозволить надалі стабілізувати глобальний енергетичний ринок, тому що дозволить певній частині морських поставок російської сирої нафти проходити торговельні та брокерські операції, та транспортуватися операторами ЄС в треті країни, якщо ця нафта продається за ціною, що є нижчою за встановлене обмеження.
«Тож, таке цінове обмеження принесе пряму користь новим економікам, та економікам, що розвиваються. Воно буде уточнювати з часом, тож ми зможемо реагувати на розвиток ринкової ситуації. Разом з нашими партнерами ми постаємо об’єднаними та твердими в нашій опозиції цій звірській російської війни», - наголосила Урсула фон дер Ляєн.
Як вже повідомляв Укрінформ, вартість ф'ючерсів на нафту марки Brent на лондонській біржі ICE Futures у лютому наступного року становить $86,99 за барель. Ціна ф'ючерсів на нафту WTI на січень на електронних торгах Нью-Йоркської товарної біржі (NYMEX) опустилася до $81,19 за барель.
Увага трейдерів нині прикута до чергового засідання ОПЕК+, яке відбудеться у вихідні. Водночас, з з понеділка набуває чинності ембарго Євросоюзу на закупівлю російської нафти. Відповідно до рішення G7, з 5 грудня компанії ЄС і Великої Британії зможуть надавати послуги морського транспортування й страхування перевезень російської нафти, лише в тому разі, якщо вона закуповується за ціною, нижчою від певної «стелі».
Минулого четверга The Wall Street Journal повідомило з посиланням на власні джерела, що Єврокомісія запропонувала 27 країнам ЄС затвердити ціну на російську нафту на рівні $60 за барель.
Фото: Twitter.com/vonderleyen