У січні-вересні металургійні підприємства виготовили 5 526 тис. тонн сталі, що на 66,1%, або 10 768 тис. тонн менше, ніж за аналогічний період минулого року.

Про це повідомляє Укрінформ із посиланням на пресслужбу об'єднання «Укрметалургпром».
Зазначається, що також скоротилось виробництво чавуну. За 9 місяців цього року вироблено 5 460 тис. тонн, що на 66,2%, або 10 688 тис. тонн менше, ніж торік.

Стосується це й прокату – металургійні підприємства за 9 місяців виготовили 4 731 тис. тонн цієї продукції. Це на 67,3%, або 9 748 тис. тонн менше проти аналогічного періоду торік.
Як повідомлялось, обсяг експорту металобрухту за вісім місяців 2022 року становить 30,4 тис. т проти 410,5 тис. т за відповідний період торік.