Генеральний директор Міжнародного агентства з атомної енергії Рафаель Маріано Гроссі вирушив на Запорізьку АЕС, щоб оцінити стан безпеки станції.

Як передає Укрінформ, про це Гроссі написав у Твіттері.
«Їду на Запорізьку АЕС, аби на власні очі оцінити ситуацію з ядерною безпекою об'єкта. І надалі докладатиму зусиль для захисту атомної станції під час воєнного конфлікту та проводитиму наступну ротацію експертів МАГАТЕ на об‘єкті», — зазначив він.


On my way to #Zaporizhzhya NPP to assess first-hand the #nuclear safety & security situation at the facility. I will continue my efforts to protect the nuclear plant during the ongoing military conflict, & lead our next regular rotation of @iaeaorg experts to & from the site. pic.twitter.com/nWLJn7SbBQ
— Rafael MarianoGrossi (@rafaelmgrossi) March 26, 2023

Як повідомляв Укрінформ, Гроссі раніше заявляв про намір відвідати ЗАЕС.
2 березня на станції відбулася ротація інспекторів МАГАТЕ. Її мали провести ще на початку лютого, проте російські загарбники блокували процес.
Фото: D. Calma/IAEA