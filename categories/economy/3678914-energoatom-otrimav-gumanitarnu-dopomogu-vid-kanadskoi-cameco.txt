Канадська компанія Cameco Corporation передала для працівників ДП «НАЕК «Енергоатом» гуманітарну допомогу, зокрема ліхтарі та теплий одяг.

Як передає Укрінформ, про це повідомляє НАЕК «Енергоатом» у Телеграмі.
«На прохання ДП «НАЕК «Енергоатом» її багаторічний партнер Cameco Corporation – канадська компанія, один із найбільших світових постачальників уранового концентрату – підтримує та благодійно допомагає українським атомникам», – ідеться у повідомленні.
Зазначається, що для захисту атомників канадці передали партію теплого одягу (зимові куртки та шапки), а також потужні акумуляторні ліхтарі.
Як повідомлялося, Енергоатом та Cameco погодили комерційні умови на постачання до 2035 року природного гексафториду урану, який використовуватиметься при виробництві ядерного палива для українських АЕС.