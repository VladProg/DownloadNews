АБ "Укргазбанк" запустив оновлену програму мікрокредитування українських підприємців.

Про це повідомляє пресслужба Укргазбанку, передає Укрінформ.
«Для підтримки розвитку підприємництва державний Укргазбанк перезапустив надання простих кредитів без застави для діючих ФОП. Відтепер підприємці можуть отримати в банку фінансування на загальну суму до 1 млн грн на термін від 12 до 24 місяців», - йдеться в повідомленні.
За інформацією банку, кредит можна оформити для забезпечення поточної діяльності і на інвестиційні цілі. Це може бути закупівля товарів та сировини або придбання і модернізація обладнання, транспорту і нерухомості, що використовуються в бізнесі.
Заявку на отримання кредиту та документи можна подати дистанційно, без візиту до банку. Застава, порука та страхування відсутні.
Наголошується, що рішення щодо надання позики банк ухвалить протягом одного дня.
Як повідомлялося, АБ "Укргазбанк" у квітні запустив дистанційне відкриття рахунків для бізнес-клієнтів.