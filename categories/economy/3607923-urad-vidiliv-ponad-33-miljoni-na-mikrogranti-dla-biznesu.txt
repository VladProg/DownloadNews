Кабінет Міністрів виділив 33,3 млн грн для надання мікрогрантів за програмою "Власна справа".

Як передає Укрінформ, про це повідомляє Міністерство економіки.

"Уряд виділив 33,3 млн грн на фінансування програми мікрогрантів «Власна справа». Відповідне рішення ухвалено Кабінетом Міністрів України на засіданні 4 листопада 2022 року", - йдеться у повідомленні.
За словами першої віцепремєр-міністра - міністра економіки Юлії Свириденко, завдяки виділеним коштам близько 150 українців зможуть отримати мікрогранти на започаткування чи розширення бізнесу.
За даними Мінекономіки, станом на 4 листопада отримано 14,6 тисяч заявок на гранти за чотирма програмами проєкту "єРобота". При цьому ухвалено 2131 позитивне рішення про надання грантів на загальну суму 1,8 млрд грн, із них 1911 рішень - за програмою «Власна справа». За програмою "Переробка" схвалено надання 167 грантів, за програмою "Сад/Теплиця" - 53 гранта.
Як повідомлялося, урядовий проєкт “єРобота” включає 6 грантових програм, спрямованих на стимулювання підприємницької діяльності. Зокрема, це програми мікрогрантів на відкриття чи розвиток власного бізнесу, грантів на створення й розвиток переробних підприємств, закладки саду та виноградарства, тепличного господарства, підтримки ІТ-стартапів та старту в ІТ-сфері.
Наразі прийом заявок на всі напрямки програми ”єРобота” триває. Подавати заявки слід через портал "Дія"