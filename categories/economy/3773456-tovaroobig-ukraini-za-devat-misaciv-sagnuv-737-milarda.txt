Товарообіг України за січень - вересень 2023 року становить 73,7 мільярда.

Про це повідомляє Державна митна служба, передає Укрінформ.

"Протягом січня - вересня 2023 року в Україну імпортували товарів на суму $46,6 млрд, а експортували – на суму $27,1 мільярда", - йдеться в повідомленні.
При цьому оподаткований імпорт становив $38,3 мільярда, що становить 82% загальних обсягів імпортованих товарів. Податкове навантаження на 1 кг оподаткованого імпорту в січні-вересні 2023 року становилом 0,48 дол./кг, що на 47% більше, ніж за аналогічний період 2022 року.
Країни, з яких найбільше імпортували товарів до України: Китай — $7,4 млрд, Польща - $4,9 мільярда і Туреччина - $3,7 мільярда. Експортували з України найбільше до Польщі - на $3,7 мільярда, Румунії - на $3 мільярди, Туреччини - на $1,9 мільярда.
У загальних обсягах ввезених у січні-вересні 2023 року товарів 65% становили такі категорії товарів: машини, устаткування та транспорт - $14,1 мільярда, продукція хімічної промисловості - $8,4 мільярда, паливно-енергетичні товари - $7,9 мільярда.
До трійки найбільш експортованих з України товарів увійшли: продовольчі товари - $16,1 мільярда, метали та вироби з них - $3 мільярди, машини, устаткування та транспорт - $2,3 мільярда.
Як повідомлялось, за 9 місяців 2022 року товарообіг становив $72,3 мільярда. У січні-вересні 2022 року в Україну імпортували товарів на $39,2 мільярда та експортували товарів на $33,1 мільярда.