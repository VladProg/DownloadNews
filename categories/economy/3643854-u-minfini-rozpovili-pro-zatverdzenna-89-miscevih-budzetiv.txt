Станом на 30 грудня 2022 року Міністерство фінансів має інформацію про затвердження 1425 місцевих бюджетів, або 89% від їхньої загальної кількості (1 597).

Як передає Укрінформ, про це повідомляє пресслужба Мінфіну.
Зазначається, що затверджено 24 обласних бюджети та бюджет міста Києва, 104 районних бюджети (не затверджено - 15) та 1286 бюджетів територіальних громад (не затверджено - 152).
Станом на 30 грудня, у повному обсязі затверджено місцеві бюджети лише Дніпропетровської та Житомирської областей.

Як відомо, відповідно до статті 77 Бюджетного кодексу України, місцеві бюджети затверджуються до 25 грудня року, що передує плановому.