Посол Сполучених Штатів в Україні Бріджит Брінк обговорила з координатором системи ООН в Україні Деніз Браун допомогу звільненим територіям, підготовку України до зими та підтримку українського експорту, щоб нагодувати світ.

Про це вона повідомила у Твітері, передає Укрінформ.
«Провела приємну зустріч з Деніз Браун, щоб обговорити допомогу звільненим територіям, підготовку України до зими та підтримку українського експорту, щоб нагодувати світ. США підтримуватимуть ООН та інші гуманітарні організації, надаючи допомогу тим, хто її потребує», - зазначила Брінк.

Провела приємну зустріч з Деніз Браун, щоб обговорити допомогу звільненим територіям, підготовку України до зими та підтримку українського експорту, щоб нагодувати світ. США підтримуватимуть @UN та інші гуманітарні організації, надаючи допомогу тим, хто її потребує. pic.twitter.com/vSPi6iaNaf
— Ambassador Bridget A. Brink (@USAmbKyiv) September 23, 2022

Як повідомлялося, 16 вересня міністр розвитку громад і територій Олексій Чернишов ознайомив координатора системи ООН в Україні Деніз Браун з невідкладними потребами звільнених від російської армії громад.