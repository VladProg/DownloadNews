Від 24 лютого минулого року відтік капіталу з Росії сягнув 253 мільярдів доларів, темпи відтоку становлять 13% ВВП.

Про це повідомив керівник Офісу Президента Андрій Єрмак у Телеграмі, передає Укрінформ.
"Відтік капіталу з РФ від початку широкомасштабного вторгнення досяг рекордних $253 млрд", - зазначив очільник ОП.
За наведеними ним даними, за 2022 рік з РФ пішло $239 млрд — учетверо більше, ніж в 2021 році, а в першій половині 2023 року відтік становив додаткові $27 млрд.
"Темпи відтоку капіталу досягли 13% ВВП і побили усі можливі рекорди", - наголосив Єрмак.
Як повідомляв Укрінформ, 20 липня ЄС, Велика Британія, США, Канада, а також інші країни оголосили про запровадження або продовження санкцій проти Росії та її прибічників, які допомагають їй обходити обмеження.
Фото: ОП