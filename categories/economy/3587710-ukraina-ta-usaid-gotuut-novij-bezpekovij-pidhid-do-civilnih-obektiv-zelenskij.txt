Україна та Агентства США з міжнародного розвитку (USAID) готують спільний підхід до цивільної інфраструктури.

Про результати зустрічі з адміністраторкою USAID Самантою Павер повідомив Президент України Володимир Зеленський у своєму вечірньому відеозверненні, передає Укрінформ.
"Обговорили наявні та перспективні програми нашої співпраці, реалізацію нашого плану швидкої відбудови України. Головний наголос у цих програмах – це безпека. І ми скоро представимо суспільству цей новий безпековий підхід до нашої цивільної інфраструктури", - сказав Зеленський.

Глава держави подякував керівниці Агентства за кошти, виділені для підготовки інфраструктури України до зимового періоду, зокрема для теплопостачання.
Також президент зазначив, що сьогодні мав зустріч із представниками політичних, бізнесових та експертних кіл Австралії, "повну підтримку та зацікавленість у нашій перемозі".
"Австралія входить у топ-10 країн, які надають нам оборонну допомогу. Це дуже вагомий внесок у захист нашої держави, міжнародного правопорядку та людяності як такої", - підкреслив він.
Як повідомляв Укрінформ, Президент Володимир Зеленський під час зустрічі з адміністраторкою USAID Самантою Павер вручив їй орден княгині Ольги I ступеня.
Фото: Офіс Президента