Пенсії в уповноважених банках отримують 8,4 млн українських пенсіонерів; більш як половина з них – у ПриватБанку.

Як передає Укрінформ, такі дані оприлюднив Пенсійний фонд України.

За інформацією ПФУ, станом на 1 жовтня 2023 року 80,0% українців (8,4 млн) отримують пенсійні виплати через уповноважені банки. З них 55,9% - через ПриватБанк, 34,1% - через Ощадбанк, 3,8% - через Райффайзен Банк Аваль. Ще 6,2% пенсіонерів оформили виплати в інших вітчизняних банках.
Крім того, 20% пенсіонерів (2,1 млн) отримують виплати через АТ «Укрпошта».
Як повідомлялося, на 1 жовтня 2023 року загальна чисельність пенсіонерів в Україні становить 10,5 млн осіб, з яких 2,7 млн продовжують працювати. Середній розмір пенсійних виплат дорівнює 5 350,33 грн, у працюючих пенсіонерів – 5 614,59 грн.