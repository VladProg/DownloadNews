У Мармуровому морі, поблизу Стамбула, зіткнувся з вантажним судном балкер NEW HORIZON, що прямував за агропродукцією до Одеси.

Як передає Укрінформ, про це повідомляє спеціалізоване видання FleetMon.
«Балкер NEW HORIZON зіткнувся з вантажним судном LADY NURGUL біля Анкоріджа Ахіркапі, Стамбул, Мармурове море, приблизно о 13:45 UTC 16 жовтня», - йдеться у повідомленні.
Зазначається, що судно NEW HORIZON прямувало з Анкоріджа в Чорне море – в Україну – для завантаження зерном.

FleetMon

Після зіткнення балкер став на якір. Судно LADY NURGUL, що прибуло з Поті, Грузія, залишилося на якорі після зіткнення, але має продовжити свій рейс до Італії.
Також констатується, що невідомо, наскільки серйозних пошкоджень зазнали судна внаслідок зіткнення.
Як повідомлялося, 17 жовтня з портів Великої Одеси вийшли «зерновим коридором» п’ять суден з українською агропродукцією до країн Африки, Азії та Європи.
За даними Мінінфраструктури, з початку реалізації «зернової ініціативи» з портів Великої Одеси вийшли 350 суден зі 7,8 млн тонн агропродукції.
Фото: marinetraffic.com