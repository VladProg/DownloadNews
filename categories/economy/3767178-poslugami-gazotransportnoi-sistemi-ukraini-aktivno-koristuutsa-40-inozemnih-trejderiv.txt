Цьогоріч 40 іноземних компаній є активними користувачами послуг ТОВ "Оператор ГТС України".

Як передає Укрінформ, про це повідомляє пресслужба компанії.
"У квітні-вересні 2023 року 40 компаній-нерезидентів активно користуються послугою shorthaul Оператора ГТС України та транспортують газ для зберігання в Україні. До групи цих клієнтів входять найбільші європейські трейдери", - йдеться у повідомленні.
З початку року ОГТСУ підписав 25 нових договорів на надання транспортних послуг для нерезидентів. Всього компанія надає послуги 130 іноземним компаніям.
Як повідомлялося, до України у серпні 2023 року імпортовано 1,096 млрд кубометрів газу із Європейського Союзу та Молдови. Увесь газ надійшов для зберігання у режимі "митного складу" та short-haul.