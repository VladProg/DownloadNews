Протягом першого липневого тижня 2023 року вартість гуртових партій бензину А-95 та дизельного пального зросла ще на 2,5 грн/л — до 43 грн/л та 40 грн/л відповідно.

Як передає Укрінформ, про це повідомляє enkorr.
Зазначається, що у п’ятницю, 7 липня, бензин А-95 торгувався у межах широченного цінового коридору — 40-46 грн/л, що на 3,5-4 грн/л вище, ніж минулого тижня.
Найнижчі ціни на «п’ятірку» були в південному й західному регіонах країни — 40-45 грн/л.
Дорожче продавали А-95 у північному й центральному регіонах — за 41-46 грн/л. Ціна «двійки» в гурті за цей же період зросла на 2 грн/л — до 40,25 грн/л.
Ціна бензину А-95 за тиждень на західному та південному кордоні зросла на 3 грн/л — до 40 грн/л та 42 грн/л, відповідно.
Гуртові партії дизпального у п’ятницю пропонували на ринок у межах 38 - 44 грн/л, що на 3 - 4 грн/л більше порівняно з 30 червня.
Мінімальні пропозиції ДП були в південному регіоні, де ресурс можна було придбати в межах 38 - 41 грн/л, а за тиждень середня ціна зросла на 2,5 грн/л — до 39 грн/л.
У західному регіоні ДП можна було придбати за 38,5-42 грн/л, середня ціна тут також збільшилася на 2,5 грн/л — до 40 грн/л.
У північних і центральних регіонах цінники на ДП приросли на 2,25 - 2,5 грн/л (39,5 - 44 грн/л), і в середньому дизпальне в цих областях коштувало 40,25 грн/л.
На сході вартість дизпального порівняно з минулим тижнем підвищилася на 1,75 грн/л і в середньому ДП коштувало 40,5 грн/л.
На західному кордоні ціна ДП за тиждень зросла на 2,75 грн/л — до 38,25 грн/л.
Як повідомлялося, з 30 червня по 7 липня на роздрібного ринку середня ціна по Україні на бензин А-95 зросла на 3 грн/л і становила 47,89 грн/л, бензин А-95+ здорожчав на 2,77 грн/л - до 49,96 грн/л, а дизельне пальне - на 3,44 грн/л, до 46,84 грн/л.На південних пропускних пунктах ціна ДП додала 3 грн/л і тримається на рівні 38 грн/л.