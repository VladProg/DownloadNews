Через атаки росії на енергетичну інфраструктуру є знеструмлені залізничні ділянки у Києві, Дніпрі, Миколаєві, Львівській, Вінницькій, Сумській та Харківській областях.

Як передає Укрінформ, про це у Телеграмі повідомляє "Укрзалізниця".
Відправлення найближчих потягів можливе із затримкою, задіяно резервні тепловози.
Рух кільцевої електрички у столиці тимчасово призупинений.
В "Укрзалізниці" закликають пасажирів перебувати в укриттях безпосередньо до посадки на потяг. Посадка продовжується у безпечному режимі через підземні переходи.
"Укрзалізниця" також повідомила, що вокзали, знеструмлені внаслідок російських обстрілів енергетичної інфраструктури, переходять на резервне живлення. Першими повернулися до роботи вокзали у Києві, Харкові та Вінниці.
«Знеструмлені вокзали УЗ переходять на резервне живлення, першими відновлені Київ, Харків і Вінниця. Тут розгорнуті укриття та пункти безпечного очікування, пасажири можуть продовжувати висадку та посадку через підземні переходи», - йдеться у повідомленні.
В "Укрзалізниці" нагадали, шо у результаті ворожих атак на енергетичну інфраструктуру є знеструмлені ділянки у столиці, Дніпрі, Миколаєві, на Львівщині, Вінниччині, Сумщині та Харківщині. Відправлення найближчих потягів можливе із затримкою, задіяно резервні тепловози.