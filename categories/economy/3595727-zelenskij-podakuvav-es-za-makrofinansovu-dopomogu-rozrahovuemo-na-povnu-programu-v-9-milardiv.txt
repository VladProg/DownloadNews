Президент Володимир Зеленський подякував Європейському Союзу за надання Україні 2 млрд євро макрофінансової допомоги та висловив очікування на невідкладну реалізацію програми на загальну суму 9 млрд євро.

Про це він зазначив у Твіттері, повідомляє Укрінформ.
"Україна отримала черговий транш макрофінансової допомоги від ЄС – €2 млрд. Вдячний ЄС і президентці Єврокомісії Урсулі фон дер Ляйн за підтримку. Розраховуємо на невідкладну реалізацію повної програми обсягом €9 млрд. Це важливий внесок у фінансову стабільність України і нашу перемогу", - написав Президент.
Як повідомлялося, Україна отримала від Європейського Союзу черговий транш макрофінансової допомоги у розмірі 2 млрд євро.
Фото: ОП