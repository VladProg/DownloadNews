У січні - лютому 2023 року обсяги виробленої металургійними підприємствами сталі скоротилися на 79,3% до показників минулого року.

Як передає Укрінформ, про це свідчать дані Об'єднання підприємств «Укрметалургпром».
За інформацією Укрметалургпрому, в січні - лютому 2023 року підприємства металургійної галузі виробили 0,71 млн т сталі, що дорівнює 20,7% показника виробництва за аналогічний період торік.

Чавуну за січень-лютий було вироблено 0,74 млн т (22,4% проти січня - лютого 2022 року).
Виробництво прокату скоротилося на 79,9% - з 2,9 млн т торік до 0,59 млн т за два місяці 2023 року.
Як повідомлялося, протягом 2022 року металургійні підприємства України виробили 6,26 млн т сталі, що на 70,7% менше показника 2021 року.