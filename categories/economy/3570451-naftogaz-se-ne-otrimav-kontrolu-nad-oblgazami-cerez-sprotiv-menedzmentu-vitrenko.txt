Група “Нафтогаз” ще не отримала контролю над компаніями-операторами системи газорозподілу.

Про це на брифінгу заявив голова правління Нафтогазу Юрій Вітренко, повідомляє кореспондент Укрінформу.
"Було прийняте рішення, щоб передати облгази в управління Нафтогазу. Але це рішення поки не реалізоване", - сказав він.
Вітренко зазначив, що Нафтогаз, зі свого боку, проводить усі необхідні заходи для отримання управління над облгазами, однак компанія зіштовхується зі спротивом менеджменту операторів газорозподілу.
Він також додав, що завдяки рішенням Кабміну щодо операторів системи газорозподілу олігарх Дмитро Фірташ фактично втратив контроль над ринком.
Як повідомлялося, у травні суд передав Національному агентству з питань виявлення, розшуку та управління активами, одержаними від корупційних та інших злочинів (АРМА), 26 регіональних операторів газорозподільчих систем. Управителем цих компаній мав стати Нафтогаз.
Фото: Нафтогаз