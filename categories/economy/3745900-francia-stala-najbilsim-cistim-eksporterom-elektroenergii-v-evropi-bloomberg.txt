Франція випередила Швецію та стала найбільшим експортером електроенергії в Європі, тоді як Німеччина перетворилася з експортера в імпортера протягом першої половини цього року.

Як передає Укрінформ, про це повідомляє агенція Bloomberg.
"Франція випередила Швецію та стала найбільшим нетто-експортером електроенергії в Європі, тоді як Німеччина перетворилася з експортера на імпортера протягом першої половини цього року", - йдеться у повідомленні.
Загальний чистий експорт електроенергії з Франції склав 17,6 терават-годин, причому більша частина електроенергії надходила до Великої Британії та Італії, згідно зі звітом EnAppSys Ltd.
Як зазначається, французька атомна енергетика є наріжним каменем європейського ринку електроенергії. Навіть при коливаннях потужності на рівні близько 50%, атомні станції Франції залишаються важливим ресурсом для енергетичного ринку, навіть на тлі перебоїв у роботі та активного використання відновлюваних джерел енергії, зокрема сонячної.
Збільшення обсягу експорту з країни відбулося завдяки «підвищенню доступності ядерних активів країни», заявив директор EnAppSys Жан-Поль Харреман.
Він зазначив, що, хоча рівень доступності залишається нижчим на 10−15% від нормативного рівня, збільшення потужності на 5−10 ГВт порівняно з минулим роком допомогло змінити баланс енергетичних потоків Франції на користь експорту.
Водночас Швеція скотилася на друге місце, Іспанія випередила Німеччину та стала третім за величиною нетто-експортером електроенергії в Європі із загальним чистим відтоком 8,8 терават-годин.
Тим часом Німеччина, після закриття своїх ядерних електростанцій, стала залежною від імпорту електроенергії.
Фото: Jose Cendon/Bloomberg