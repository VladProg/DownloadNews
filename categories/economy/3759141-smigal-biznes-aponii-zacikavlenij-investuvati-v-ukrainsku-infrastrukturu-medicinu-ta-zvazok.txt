Прем’єр-міністр Україні Денис Шмигаль під час зустрічі з міністром закордонних справ Японії Хаяші Йошімасою та представниками провідних японських компаній обговорили співпрацю у сфері бізнесу.

Як передає Укрінформ, про це Шмигаль повідомив у Телеграмі.
«Великий бізнес Японії зацікавлений у довгостроковій співпраці з Україною. Про це йшлося під час зустрічі з Міністром закордонних справ Японії Йошімасою Хаяші та представниками провідних японських компаній», - зазначив Шмигаль.

Прем’єр-міністр подякував Японії за підтримку суверенітету і територіальної цілісності України, за фінансову, гуманітарну підтримку, за санкції проти Російської Федерації. Україна вже отримала від Японії 2,1 млрд доларів макрофінансової допомоги. Співпраця триває.
Шмигаль наголосив, що цінує зусилля японських партнерів в межах G7 та ООН.
«Обговорили перспективи взаємодії у відновленні житла, в гарантуванні глобальної продовольчої безпеки, в підтримці малого та середнього бізнесу, в гуманітарному розмінуванні. Створюємо сприятливий бізнес-клімат для залучення інвестицій. Розраховуємо, що японські компанії стануть резидентами Дія.City – простору, який дає унікальні правові та податкові переваги», - підкреслив Шмигаль.

Хаяші Йошімаса відзначив, що Японія і надалі буде підтримувати Україну, посилювати антиросійські санкції, допомагати Україні в проходженні зими. Також Японія передасть Україні 24 крани для гуманітарного розмінування.
Японські підприємці, у свою чергу, представили конкретні проєкти співпраці, зокрема, у сферах зв’язку, інфраструктури та медицини.
Як повідомляв Укрінформ, міністр закордонних справ Японії Хаяші Йошімаса прибув з візитом до України.
Фото: КМУ