Фандрейзингова платформа United24 за рік зібрала 325 млн доларів для підтримки України.

Про це в ефірі загальнонаціонального телемарафону «Єдині новини» повідомив віцепрем'єр-міністр з інновацій, розвитку освіти, науки та технологій – міністр цифрової трансформації Михайло Федоров.
«Вже платформа зібрала 325 млн доларів, це на сьогодні найбільша фандрейзингова платформа, це унікальний кейс у світі, коли державна фандрейзингова платформа залучає стільки коштів і уваги всього світу», - сказав Федоров, додавши, що Україну підтримують люди зі 110 країн.
Він нагадав, що нещодавно амбасадором United24 став відомий британський підприємець Річард Бренсон, який підтримав платформу і збиратиме кошти на проєкт із відбудови України. Серед інших амбасадорів - Imagine Dragons, Барбара Стрейзенд, герої «Зоряних війн», Скот Келлі та ін.
Як повідомляв Укрінформ, фандрейзингова платформа United24 є так званим єдиним вікном для пожертв від благодійних організацій, міжнародних партнерів та громадян з метою підтримки України.