Російський теракт із підриву дамби Каховської ГЕС не вплине на функціонування енергосистеми України.

Про це Прем'єр-міністр Денис Шмигаль сказав на засіданні уряду, передає Укрінформ.
«Російський теракт із підриву Каховської ГЕС не вплине на функціонування енергосистеми України на вільних від окупації територіях, оскільки з вересня минулого року Каховська ГЕС не перебувала в енергетичній системі», - сказав Шмигаль.
За його словами, Каховська ГЕС не залучена в енергогенерації. Глава уряду зазначив, що Україна вживає заходи для збільшення своїх енергетичних імпортно-експортних можливостей.
Як повідомляв Укрінформ, російські війська 6 червня здійснили підрив Каховської ГЕС. Внаслідок підриву машинної зали зсередини станцію повністю зруйновано. Через підрив водосховища є ризики підтоплення енергетичних об’єктів на Херсонщині, зокрема Херсонської ТЕЦ. Розпочалась евакуація населення з потенційних районів затоплення.
Фото: КМУ