Прем'єр-міністр Денис Шмигаль обговорив із послом Сполучених Штатів Америки в Україні Бріджит Брінк подальшу підтримку з боку США.

Про це він повідомив у Твіттері, передає Укрінформ.
"Обговорили з послом США в Україні Бріджит Брінк кроки, спрямовані на подальшу підтримку України з боку США. Серед них: фінансова допомога, конфіскація російських активів, відновлення. Шукаємо нові інструменти для зміцнення економіки України", - написав Шмигаль.
Як повідомлялося, на гуманітарні програми через організації системи ООН США спрямували для України майже 1,5 млрд доларів.
Фото: Денис Шмигаль / Твіттер