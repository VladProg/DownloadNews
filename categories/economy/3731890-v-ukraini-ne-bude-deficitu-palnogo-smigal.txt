Дефіциту пального в Україні не буде, ситуація є контрольованою.

Про це Прем'єр-міністр Денис Шмигаль сказав в ефірі телемарафону «Єдині новини», передає кореспондент Укрінформу.
«На сьогодні ні у Європі, ні в Україні не спостерігається дефіциту пального. За прогнозами, дефіциту також не буде. Тобто, ми очікуємо спокійної ситуації на ринку пального», - заявив Шмигаль.
За його словами, це питання обговорювалося на нараді Мінекономіки з представниками ключових мереж, які торгують дизелем та бензином.
«Тому бачимо спокійну ринкову ситуацію з нормальним постачанням та продажем дизелю та бензину. Дефіцит не очікуємо», - додав глава уряду.
Як повідомлялося, в Україні навесні 2022 року спостерігався дефіцит паливних матеріалів. Влада домовлялася з найбільшими світовими компаніями щодо постачання бензину та дизелю до крани.