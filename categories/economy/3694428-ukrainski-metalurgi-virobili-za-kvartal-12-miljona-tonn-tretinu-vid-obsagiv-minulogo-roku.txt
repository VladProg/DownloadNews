Впродовж січня – березня 2023 року вітчизняні меткомбінати виробили 1,24 млн т сталі, що складає третину минулорічного обсягу.

Про це повідомляє ОП «Укрметалургпром», передає Укрінформ.
Так, згідно із оприлюдненими даними, в січні – березні 2023 року на металургічних підприємствах України було вироблено 1,24 млн т сталі, що дорівнює 33,8% показника виробництва за перший квартал 2022 року (3,65 млн т).

Чавуну за звітний період було вироблено 1,2 млн т (34,3% відносно січня – березня 2022 р.).
Виробництво прокату скоротилося на 67,9% - до 1,03 млн т проти 3,2 млн т роком раніше.
Як повідомлялося, протягом 2022 року металургійні підприємства України виробили 6,26 млн т сталі, що на 70,7% менше показника попереднього року.