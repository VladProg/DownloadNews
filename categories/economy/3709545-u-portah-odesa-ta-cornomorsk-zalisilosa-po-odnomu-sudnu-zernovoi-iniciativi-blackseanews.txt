У портах міст Одеса та Чорноморськ станом на 15 травня залишилося по одному судну "зернової ініціативи".

Як передає Укрінформ, про це в Фейсбуці повідомив керівник Моніторингової групи Інституту Чорноморських стратегічних досліджень, головний редактор BlackSeaNews Андрій Клименко.
"Станом на 15 травня 2023 року в портах Одеса та Чорноморськ залишилося по одному судну "зернової ініціативи", в порту Південний такі судна відсутні", - зазначив Клименко.

Як повідомляв Укрінформ, 11 травня у Стамбулі завершилися дводенні переговори по Чорноморській зерновій ініціативі на рівні заступників міністрів оборони, було домовлено про продовження переговорів у цьому ж форматі найближчим часом, а також про повернення суден та екіпажів, які вимушено залишилися в Україні.