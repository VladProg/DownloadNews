Заяви проросійських пропагандистських ресурсів про зупинку роботи всіх блоків Запорізької АЕС не відповідають дійсності, змін у роботі станції немає.

Як передає Укрінформ, про це повідомляє НАЕК «Енергоатом» у Телеграмі.
«Заяви проросійських пропагандистських інформаційних ресурсів щодо повної зупинки роботи Запорізької атомної електростанції не відповідають дійсності», – йдеться у повідомленні.
Зазначається, що станом на 6 травня змін в роботі захопленої рашистами Запорізької атомної електростанції немає. Станція не виробляє електричну енергію, натомість споживає її з української енергосистеми для забезпечення власних потреб. П’ять енергоблоків ЗАЕС наразі перебувають у стані холодного зупину, 5-й енергоблок – у стані гарячого зупину.


Як повідомлялося, раніше росіяни повідомили про зупинку роботи всіх блоків Запорізької АЕС.