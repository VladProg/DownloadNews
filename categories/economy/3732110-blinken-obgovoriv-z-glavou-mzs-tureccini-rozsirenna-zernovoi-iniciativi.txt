Держсекретар США Ентоні Блінкен в ході телефонної розмови з главою МЗС Туреччини Хаканом Фіданом обговорив важливість розширення Чорноморської зернової ініціативи.

Як передає Укрінформ, про це йдеться у заяві речника американського відомства.
«Держсекретар Блінкен обговорив (із Фіданом – ред.) важливість розширення Чорноморської зернової ініціативи», - йдеться у заяві.
Зазначається, що глава Держдепу також закликав Туреччину підтримати членство Швеції в НАТО.
«Держсекретар Блінкен наголосив на важливості єдності НАТО в такий критичний час і закликав Туреччину підтримати Швецію в приєднанні до НАТО вже зараз», - йдеться у заяві.
Зазначається, що Сполучені Штати і Туреччина мають давні та глибокі двосторонні оборонні зв’язки, і подальша оперативна сумісність Туреччини з НАТО залишається пріоритетом.
Як повідомляв Укрінформ, Європейська Комісія оцінюєпереговори щодо Чорноморської зернової ініціативи за лідерства ООН та Туреччини і закликає всі сторони цієї угоди продовжити її дію для забезпечення поставок українського зерна його споживачам на світовому ринку.