З порту Чорноморська вийшов балкер Pangeo, зафрахтований Всесвітньою продовольчою програмою (ВПП) ООН. На його борту 40 тис. тонн пшениці для Ємену.

Про це повідомляє Укрінформ з посиланням на пресслужбу Міністерства інфраструктури України у Фейсбуці.
Зазначається, що в рамках реалізації «Зернової ініціативи» також з портів Одеси, Чорноморська та порту «Південний» вийшли 6 суден зі 124,3 тис. тонн агропродукції для країн Азії та Європи.
Як повідомлялось, росія свідомо затримує повноцінну реалізацію «Зернової ініціативи». У зв'язку з цим порти працюють останніми днями тільки на 25-30% своїх можливостей.
Станом на 1 серпня з портів Великої Одеси 380 суден експортували 8,5 млн тонн агропродукції до країн Африки, Азії та Європи.