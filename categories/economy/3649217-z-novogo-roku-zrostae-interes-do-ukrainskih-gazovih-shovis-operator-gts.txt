З нового року інтерес до української газотранспортної системи та підземних сховищ зростає, оскільки ціна газу на європейських хабах опустилася до довоєнного рівня.

Як передає Укрінформ, про це повідомляє ТОВ «Оператор ГТС України» у Фейсбуці.
«З нового року інтерес до українських потужностей зростає. <...> Європейські сховища заповнені на понад 80% та відновлюють сезон закачування», – йдеться у повідомленні.
Зазначається, що різниця між цінами на короткостроковому та довгостроковому ринку ще восени 2022 року підштовхнула європейців закачувати газ і в українські сховища.
«Заморозити» Європу не вдається: тепла погода, ретельна підготовка до зими та найважливіше — солідарність і диверсифікація з фокусом на енергетичну безпеку роблять свою справу», – додають в компанії.

Як повідомлялося, у 2022 році понад 1100 компаній із 27 країн замовляли послуги зі зберігання природного газу в підземних сховищах України.
Україна як член Energy Community готова запропонувати країнам ЄС до 10 млрд кубометрів своїх потужностей для зберігання газу.