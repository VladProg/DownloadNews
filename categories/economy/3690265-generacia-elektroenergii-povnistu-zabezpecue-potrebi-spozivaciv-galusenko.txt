Міністр енергетики України Герман Галущенко заявляє, що у суботу, 1 квітня, генерація електроенергії повністю забезпечує потреби споживачів.

Як передає Укрінформ, про це Міністерство енергетики України повідомляє у Фейсбуці.
Галущенко зазначив, що генерація із резервом має необхідні обсяги потужності, аби забезпечити потреби споживачів електроенергії в усіх областях України.
За його словами, у Житомирській області можливі обмеження електропостачання для деяких категорій споживачів через ремонти мережевої інфраструктури.
Тривають ремонти мереж, пошкоджених через бойові дії, додав міністр.
Зокрема в Донецькій області відновлено електропостачання для 21 тисячі споживачів.
Як повідомляв Укрінформ, НЕК «Укренерго» підписало із 15 системними операторами європейського енергетичного об’єднання ENTSO-E угоду, яка дозволить компанії звертатися по допомогу в непередбачуваних ситуаціях.
Фото: Міненерго, Фейсбук