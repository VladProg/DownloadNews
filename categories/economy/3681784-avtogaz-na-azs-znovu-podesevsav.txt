Тенденція до здешевшання на АЗС автогазу збереглася: у середньому за вихідні він подешевшав ще на 13 коп./л – до 22,82 грн/л.

Як передає Укрінформ, про це повідомляє enkorr.
Зокрема, коридор цін охоплює межі 20,45–23,87 грн/л. Загалом на АЗС ціна на автогаз зменшилася від 3 копійок на літрі до 1,00 грн/л.

Найменше LPG подешевшав на станціях мережі Amic – до 21,49 грн/л (-3 коп. на літрі), найбільше – на станціях «Овіс», до 22,99 грн/л (-1,00 грн/л).
Такі мережі, як «Укрнафта», KLO, «Фактор» та інші упродовж вихідних утримали ціну на цей вид пального на попередньому рівні.
Не змінилися ціни на автогаз і на станціях преміум-сегменту, тримаючись на рівні 23,75 грн/л (ОККО) і 23,68 грн/л (WOG) відповідно.
На станціях «Автотранс» автомобільний газ подешевшав на 50 коп. на літрі, до 23,28 грн/л., U.GO скинула 43 коп./л – до 22,59 грн/л.
Мінімальну ціну, не скинувши за вихідні ні копійки, вже традиційно пропонує своїм клієнтам мережа «Авантаж 7», продаючи автогаз за 20,45 грн/л. Різниця цін на автогаз у різних мережах становить 3,42 грн/л.