Рівень води у ставку-охолоджувачі Запорізької атомної електростанції станом на 9:00 7 липня 2023 року є стабільним.

Як передає Укрінформ, про це НАЕК "Енергоатом" повідомляє у Телеграмі.
"Попри підрив російськими окупантами греблі Каховської ГЕС, ситуація залишається стабільною та контрольованою. Станом на 9:00 7 липня рівень води у ставку-охолоджувачі Запорізької АЕС без змін. Наразі він становить 16,54 м", – йдеться у повідомленні.
Зазначається, що рівень води в каналі ТЕС, звідки за необхідності підживлюється ставок ЗАЕС, – на рівні 11,15 м. Як зауважили в Енергоатомі, останнім часом рівень води в каналі суттєво не падає, його показники вже не залежать від Каховського водосховища.
Як повідомлялося, енергоблок №4 на Запорізькій АЕС російські загарбники збираються перевести у стан "гарячого зупину".
Фото: Констянтин Ліберов