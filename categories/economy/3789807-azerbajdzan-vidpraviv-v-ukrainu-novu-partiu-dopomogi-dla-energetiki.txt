Із Азербайджану в Україну відправили другу частину гуманітарної допомоги, яка складається із електрообладнання.

Про це повідомляє АПА, передає Укрінформ.
До складу гуманітарного вантажу входять понад 900 тисяч метрів електричних кабелів і проводів, а також 18 трансформаторів і трансформаторних підстанцій.

Автоколона з 23 фур із гуманітарною допомогою, надана Міністерством енергетики Азербайджану, виїхала сьогодні з території Сумгаїтського технологічного парку. Згідно з розпорядженням президента країни Ільхама Алієва, найближчим часом заплановано відправити в рамках гуманітарної допомоги в Україну чергові партії електрообладнання загальною вартістю 7,6 млн доларів США.
Як повідомляв Укрінформ, першу партію гуманітарної допомоги Україні Азербайджан відправив наприкінці жовтня.
Фото: АРА