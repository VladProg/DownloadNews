Рівень води у ставку-охолоджувачі на Запорізькій атомній електростанцій залишається стабільним і становить 16,53 м.

Про це повідомив «Енергоатом» у Телеграмі, передає Укрінформ.
«Попри підрив російськими окупантами греблі Каховської ГЕС ситуація залишається стабільною та контрольованою. Станом на 10:00 8 липня фіксується незначне зниження рівня води у ставку-охолоджувачі. Наразі він становить 16,53 м. Рівень води в каналі ТЕС, звідки за необхідності підживлюється ставок ЗАЕС, – на рівні 11,08 м. Зауважимо, що протягом останнього часу рівень води в каналі суттєво не падає, його показники вже не залежать від Каховського водосховища», - зазначили енергетики.
Водночас в Енергоатомі нагадали, що енергоблоки ЗАЕС не працюють з вересня 2022 року, тож відтоді активного випаровування води зі ставка-охолоджувача не відбувається.
Як повідомлялося, росіяни здійснили теракт на Каховській ГЕС 6 червня.
У Генштабі ЗСУ заявляли про можливу підготовку російськими загарбниками провокації на території ЗАЕС, окупованій з 4 березня 2022 року.