Аграрії всіх областей України розпочали сівбу озимих зернових культур.

Як передає Укрінформ, про це повідомляє пресслужба Міністерства аграрної політики та продовольства України.
Зазначається, що наразі вже посіяно 411 тис. га, або 9% до прогнозу. Зокрема, пшениці посіяно 364 тис. га, або 9% до прогнозу, ячменю – 32 тис. га, або 5% та жита – 15,3 тис. га, або 18%.
За попередній тиждень також посіяно 254 тис. га озимих на зерно.
Найбільше озимих зернових культур посіяли аграрії Тернопільщини – 29,2 тис. га, або 20% до прогнозу.
Крім цього, 13 областей вже завершили сівбу озимого ріпаку. Станом на 19 вересня його посіяно 948 тис. га, або 98% до прогнозу.
Як повідомляв Укрінформ, у Мінагрополітики очікують, що за песимістичним прогнозом, аграрії цього року скоротять обсяги посівів озимих пшениці, жита та ячменю на 20%, але посіви озимого ріпаку залишаться на рівні минулого року.
Фото з сайту agronews.ua