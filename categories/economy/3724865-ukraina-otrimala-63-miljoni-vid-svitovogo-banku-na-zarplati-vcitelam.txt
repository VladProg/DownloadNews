До державного бюджету надійшли кошти від Світового банку у розмірі 63 млн євро, які будуть направлені на забезпечення оплати праці працівників державних органів та педагогів.

Як передає Укрінформ, про це повідомляє пресслужба Міністерства фінансів України.
"Сьогодні, 19 червня, до Державного бюджету України від Світового банку надійшло фінансування у розмірі 63 млн євро.
Зазначається, що кошти були надані Міжнародною асоціацією розвитку (IDA) на пільгових умовах, у рамках Проєкту Світового банку «Підтримка державних видатків для забезпечення стійкого державного управління в Україні» (PEACE). Строк погашення кредиту становить 10 років, з 4-річним пільговим періодом.
Кошти буде спрямовано на часткове відшкодування видатків Держбюджету, здійснених для забезпечення оплати праці працівників державних органів та педагогічних працівників за лютий та березень 2023 року.
Як повідомляв Укрінформ, Україна та Світовий банк обговорили існуючі проєкти та процес підготовки нових системних проєктів відбудови, згідно з визначеними пріоритетами звіту RDNA2.