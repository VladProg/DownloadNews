Ціни на нафту знижуються в понеділок,22 травня, трейдери стежать за перемовинами про підвищення ліміту держборгу США.

Як передає Укрінформ, про це повідомляє enkorr.
Липневі ф'ючерси на Brent подешевшали на лондонській біржі ICE Futures на $0,61 (0,81%), до $74,97 за барель, що на $0,61 (0,81%) дешевше за попередню сесію. У п'ятницю контракт здешевшав на $0,28 (0,4%) до $75,58 за барель.
Червневі ф'ючерси на WTI знизилися в ціні на Нью-Йоркській товарній біржі на $0,61 (0,85%), до $70,94 за барель. За попередню сесію WTI подешевшала на $0,31 (0,4%), до $71,55 за барель. Термін біржового обігу червневих ф'ючерсів на WTI спливає із закриттям ринку у понеділок. Липневі контракти, що активно торгуються, подешевшали під час торгів на $0,58 (0,81%) – до 71,11 за барель.
За підсумками минулого тижня контракти з найближчою датою постачання на Brent і WTI здорожчали на 1,9% і 2,2% відповідно.
Американський президент Джо Байден і речник Палати представників Конгресу США республіканець Кевін Маккарті проведуть чергову зустріч 22 травня для обговорення цього питання, пише MarketWatch. У п'ятницю ключовий союзник Маккарті, конгресмен від Луїзіани Гаррет Грейвс заявив, що перемовини щодо підвищення ліміту держборгу поставлено на паузу. Він зазначив, що команда Байдена поводиться «нерозумно».
«Попри сподівання на поновлення перемовин, залишається ризик, що розв'язання питання буде відкладено на останню хвилину», – зазначає аналітик Saxo Capital Markets Чару Чанана.
При цьому коли угоди буде досягнуто, Мінфін США почне випускати нові держпапери, і це відверне ліквідність із багатьох ризикованих ринків, включаючи нафтовий, вважає експерт.
У центрі уваги трейдерів також ситуація з лісовими пожежами в Канаді, які торкнулися ключового регіону нафтовидобутку – провінції Альберта. Ситуація, що склалася, може призвести до зниження виробництва нафти і газу в цьому регіоні.