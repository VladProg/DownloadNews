Пенсійний фонд України (ПФУ) профінансував соціальні виплати за березень на суму 21,2 млрд грн, з них на пенсії направлено 15,6 млрд грн.

Про це пресслужба ПФУ повідомляє у Фейсбуці, передає Укрінформ.
«Станом на 07 березня профінансовано 15,6 млрд грн – на пенсійні виплати, в тому числі 3,8 млрд грн – на виплату пенсій через АТ “Укрпошта”, 11,8 млрд грн – через уповноважені банки», - йдеться у повідомленні.
Крім того, 4,5 млрд грн направлені на виплату житлових субсидій та пільг, 1 174,4 млн грн - на страхові виплати, в тому числі 308,6 млн грн – на оплату лікарняних.
Як повідомлялося, Головне управління розвідки Міністерства оборони України оприлюднило перехоплення розмови пенсіонерки з Донецької області, де вона розповідає, що з 1 березня на тимчасово окупованих територіях нарахування пенсій буде здійснюватися громадянам, які мають російські паспорти.