У поточному маркетинговому році (з 1 липня 2022 року по 31 травня 2023 року) Україна експортувала 45,29 млн т зернових та зернобобових.

Як передає Укрінформ, про це повідомляє пресслужба Міністерства аграрної політики та продовольства.
Зазначається, що у 2022/2023 МР Україна експортувала 15,442 млн т пшениці, 2,647 млн т ячменю, 17,9 тис. т жита та 26,868 млн т кукурудзи.
Для порівняння: з липня 2021 року по 31 травня 2022 року Україна експортувала 47,011 млн т зернових та зернобобових, у тому числі: 18,57 млн т пшениці, 5,679 млн т ячменю, 161,9 тис. т жита та 22,295 млн т кукурудзи.
У травні цього року з України було експортовано 3,403 млн т зернових та зернобобових (у травні торік - 1,142 млн т), зокрема 1,044 млн т пшениці (у травні торік - 44 тис. т), 182 тис. т ячменю (у травні 2022 року - 11 тис. т) та 2,17 млн т кукурудзи (1,084 млн т). У травні цього року та у травні минулого року Україна не здійснювала експорт жита.
Від початку 2022/2023 МР Україна експортувала 141,5 тис. т борошна (у 2021/2022 МР - 71 тис. т).
Як повідомляв Укрінформ, за даними Всеукраїнської аграрної ради, до кінця поточного сезону в Україні залишається для експорту 10 млн т перехідних залишків зерна із минулих сезонів.