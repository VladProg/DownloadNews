Федеральне міністерство закордонних справ Німеччини виділяє 1 млн євро як невідкладну допомогу у відповідь на численні атаки росії на цивільну енергетичну інфраструктуру України.

Про це повідомило у Твіттері посольство Німеччини в Україні, передає Укрінформ.
«У відповідь на численні атаки росії на цивільну енергетичну інфраструктуру України Федеральне міністерство закордонних справ Німеччини виділяє 1 млн євро як невідкладну допомогу, яка буде внесена до Фонду енергетичної підтримки України», - поінформували у диппредставництві.
Як повідомлялося, через масштабну ракетну атаку рф на Україну 15 листопада ураження зазнали понад 30 об'єктів інфраструктури.