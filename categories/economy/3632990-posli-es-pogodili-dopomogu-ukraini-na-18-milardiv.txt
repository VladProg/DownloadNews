Посли країн ЄС погодили пакет фінансової допомоги Україні на суму €18 мільярдів.

Про це повідомляється у Twitter представництва Чехії у Раді ЄС, передає Укрінформ.
"Посли загалом одноголосно схвалили пакет фінансової підтримки для надання Україні 18 мільярдів євро у 2023 році. #EU2022CZ дотримується своєї обіцянки допомогти Україні протистояти росії, а ЄС залишається єдиним", - йдеться у повідомленні.
Фінансування може здійснюватися регулярними траншами як кредитів на пільгових умовах.
Як повідомляв Укрінформ, Рада ЄС досягла згоди щодо законодавчого пакета, який дозволить ЄС фінансово допомагати Україні протягом 2023 року на суму 18 мільярдів євро.