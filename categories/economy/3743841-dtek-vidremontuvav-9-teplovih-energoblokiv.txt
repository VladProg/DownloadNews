Компанія "ДТЕК Енерго" у межах підготовки до опалювального сезону відремонтувала 9 енергоблоків теплових електростанцій (ТЕС), ще 7 енергоблоків перебувають у ремонті.

Як передає Укрінформ, про це повідомляє пресслужба ДТЕК у Телеграмі.
"Станом на початок серпня полагодили 9 енергоблоків ТЕС. Ще 7 – у процесі", - йдеться у повідомленні.
Зазначається, що фахівці "ДТЕК Енерго" вже виконали третину запланованих робіт. Компанія із початку року вклала у ремонти ТЕС 2 млрд грн.
Всього до кінця 2023 року "ДТЕК Енерго" планує відремонтувати 27 енергоблоків ТЕС.
Як повідомлялося, теплоелектростанції ДТЕК у січні-травні цього року згенерували в енергосистему України 5,7 млрд кВт/год. електроенергії.
Із початку війни енергетики ДТЕК 23 рази відновлювали роботу ТЕС після зупинки через обстріли російських загарбників.
Фото: ДТЕК