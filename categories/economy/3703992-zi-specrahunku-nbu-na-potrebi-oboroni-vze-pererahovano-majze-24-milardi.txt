Із початку війни зі спеціальному рахунку, відкритого Національним банком, на потреби оборони перераховано майже 24 млрд грн.

Як передає Укрінформ, про це повідомляє пресслужба НБУ.
«Загалом з початку війни Національний банк перерахував на потреби оборони майже 24 млрд грн, у квітні – майже 355 млн грн», - йдеться в повідомленні.
За інформацією Нацбанку, усього на спецрахунок, відкритий для підтримки сил оборони 24 лютого 2022 року, надійшло майже 25,5 млрд грн в еквіваленті, за квітень – понад 277 млн грн
Станом на 1 травня 2023 року залишок коштів на спецрахунку становить понад 1,6 млрд грн.
Залишок коштів на рахунку Міністерства соціальної політики України, який Національний банк відкрив для гуманітарних цілей, становить понад 87,8 млн грн. За квітень на рахунок для гуманітарних потреб надійшло майже 5,6 млн грн. Близько половини коштів з початку війни надійшло з-за кордону в іноземній валюті (долари США, євро, фунти).
Міністерство соціальної політики України, що є отримувачем та розпорядником коштів, які надходять на цей рахунок, вже перерахувало з нього понад 845 млн грн на допомогу постраждалим від збройної агресії рф.
Як повідомлялося, Національний банк України змінив номери рахунків для зарахування коштів у доларах США (USD) на підтримку Збройних сил України та для гуманітарної допомоги.