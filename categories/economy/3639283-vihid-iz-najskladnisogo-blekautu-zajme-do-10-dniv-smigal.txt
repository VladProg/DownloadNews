За розрахунками енергетиків, при найбільш складному випадку повного блекауту, якщо взагалі все буде розбито, вихід займе від 7 до 10 днів. Для цього в України можливостей вистачає.

Як передає Укріфнорм, про це заявив Прем'єр-міністр Денис Шмигаль в інтерв’ю агентству "Інтерфакс-Україна".
«При найбільш складному випадку повного блекауту, коли взагалі все розбито, вихід займає від 7 до 10 днів. Це за розрахунками наших енергетиків. Підкреслю, це теоретичні розрахунки, бо світ не переживав ще таких речей», – сказав Прем'єр.
Він зазначив, що в України достатньо диверсифікована система генерації, щонайменше шість видів – атомна енергетика, теплова вугільна, гідрогенерація, малі ГЕС та малі ТЕЦ, основним завданням яких є виробництво тепла, але вони також можуть виробляти електроенергію. Є відновлювальні джерела енергії: вітер, сонце, інші альтернативні джерела. При блекауті вони можуть працювати в "острівцях", енергетики з окремих «острівців» забиратимуть електроенергію і починатимуть "в'язати" її в єдину систему.
Як повідомлялося, росія проводить масовані атаки на українську енергетичну інфраструктуру з 10 жовтня. Загарбники цілять ракетами та іранськими дронами як по об'єктах генерації, так і по системах передачі електроенергії.