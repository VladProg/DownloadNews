За січень-червень 2023 року Україна отримала міжнародної допомоги у вигляді грантів на 269,6 млрд грн


Про це повідомляє пресслужба Міністерства фінансів, передає Укрінформ.

"Важливим джерелом доходів державного бюджету у січні-червні цього року стали кошти, отримані Україною у вигляді міжнародної допомоги (грантів) – 269,6 млрд гривень", - йдеться в повідомленні.

Зазначається, що найбільшим донором грантової підтримки у січні-червні 2023 року є Сполучені Штати Америки (263 млрд грн). Також на безповоротній основі Україна отримала фінансування від Німеччини, Іспанії, Фінляндії, Ірландії, Швейцарії, Бельгії, Ісландії загальним обсягом до 6,4 млрд гривень. Кошти були спрямовані до держбюджету України через Цільовий фонд Світового банку у рамках проекту PEACE.

Як повідомлялось, державні запозичення до загального фонду державного бюджету за січень - червень 2023 року становили 879,1 млрд грн.