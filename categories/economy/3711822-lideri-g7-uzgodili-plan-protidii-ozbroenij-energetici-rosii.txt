Лідери країн «Групи семи» ухвалили план протидії таким ризикам, як «озброєння енергетики» Росії.

Про це повідомляє CNN із посиланням на спільну заяву, передає Укрінформ.
«Ми будемо працювати разом, щоб гарантувати, що спроби використати економічну залежність як зброю, змушуючи членів G7 і наших партнерів, включаючи малі економіки, виконувати вимоги і підкорятися, зазнають невдачі і зіткнуться з наслідками», - йдеться в заяві.
Лідери G7 заявили, що на підставі висновків про нещодавні випадки використання енергетичної та інших економічних залежностей, вони рішуче виступають проти такої поведінки.
Як повідомляв Укрінформ, уряди США та Японії запровадили нові санкції проти сотень людей та організацій, пов'язаних з війною Росії проти України, оскільки «Група семи» підтвердила свою рішучість підвищити відповідальність Москви за її вторгнення в Україну.