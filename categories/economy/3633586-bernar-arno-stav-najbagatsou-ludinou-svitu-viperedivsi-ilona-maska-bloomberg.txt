Француз Бернар Арно, який має контрольний пакет у французькій компанії LVMH, став найзаможнішою людиною світу.

Як передає Укрінформ, про це повідомляє Bloomberg.
За даними Bloomberg Billionaires Index, статки 73-річного Арно оцінюються в 170,6 млрд доларів США, у той час, як в 51-річного Ілона Маска — 163,1 млрд доларів.
Слід зауважити, що раніше статки Маска оцінювалися в 340 млрд доларів США.
Зазначається, що зменшення статків Маска, зокрема, пов'язано з акціями компанії Tesla, які втратили у собівартості 50% цього року.
Натомість Арно протягом тривалого часу займав високі місця у списку найбагатших людей у світі, але його статки ніколи не зростали так швидко, як в американських технологічних мільярдерів.
Тепер імперія француза тримається “на плаву”, тоді як Марк Цукерберг, Джефф Безос і Ларрі Пейдж та Сергій Брін з Alphabet Inc. бачать, що їхні статки зменшуються на тлі зростання процентних ставок у США.
Як повідомляв Укрінформ, більшість великих світових брендів призупинили розміщення своєї реклами у Twitter через хаотичний підхід нового власника соцмережі Ілона Маска до управління компанією.


Фото: EPA