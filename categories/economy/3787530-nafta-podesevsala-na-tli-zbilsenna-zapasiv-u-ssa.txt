Ціни на нафту продовжують опускатися у четвер після першого за п'ять сесій зниження напередодні. Негативом для ринку стали дані Міненерго США про збільшення запасів нафти в країні до максимального рівня із серпня.

Як передає Укрінформ, про це повідомляє enkorr.
Січневі ф'ючерси на Brent здешевшали на лондонській біржі ICE Futures на $0,64 (0,79%), до $80,54 за барель. У середу Brent подешевшала на $1,29 (1,6%), до $81,18 за барель.
Грудневі ф'ючерси на WTI знизилися на Нью-Йоркській товарній біржі NYMEX на $0,63 (0,82%), до $76,03 за барель. За попередню сесію контракт здешевшав на $1,6 (2%), до $76,66 за барель.
Комерційні запаси нафти в США на тижні, що завершився 10 листопада, збільшилися на 3,6 млн барелів, йдеться в доповіді Міненерго країни. На тиждень раніше вони зросли на 13,87 млн барелів. Таким чином, підвищення запасів за два тижні становило 17,5 млн барелів.
Експерти, опитані S&P Global Commodity Insights, у середньому очікували зростання нафтових резервів за цей період на 4,5 млн барелів, зазначає MarketWatch.
Запаси бензину й дистилятів у США скоротилися за підсумками обох тижнів.