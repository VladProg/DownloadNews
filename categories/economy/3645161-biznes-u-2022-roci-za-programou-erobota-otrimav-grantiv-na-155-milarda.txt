Переможці грантової програми підтримки бізнесу "єРобота" у 2022 році фактично отримали 1,555 млрд грн, зокрема за останній тиждень – 717,59 млн грн.

Як передає Укрінформ, про це повідомляє пресслужба Мінекономіки.
У 2022 році за рішеннями уряду у межах проєкту "єРобота" фактично виплачено гранти 2530 отримувачам на загальну суму 1 555,09 млн грн, у тому числі: мікрогранти виплачено 2319 отримувачам на суму 542,72 млн грн, гранти переробним підприємства виплачено 178 отримувачам на суму 958,61 млн грн, гранти на садівництво виплачено 30 отримувачам на суму 39,74 млн грн та гранти на тепличні господарства - 3 отримувачам на суму 14,02 млн грн.
Зазначається, що за останній тиждень року грантові кошти були виплачені 1411 отримувачам. А саме мікрогранти - 1313 отримувачам на суму 309,42 млн грн, гранти переробним підприємствам - 85 отримувачам на суму 381,51 млн грн, гранти на садівництво - 10 отримувачам на суму 12,64 млн грн гранти на тепличні господарства виплачено 3 отримувачам на суму 14,02 млн грн.
Як повідомляв Укрінформ, у межах урядового проєкту "єРобота" у 2022 році погоджено грантів на загальну суму 2,22 млрд грн.
Фото: НБУ