На Львівщині розпочався Dream Business Forum, який зібрав підприємців, інвесторів та інших фахівців задля обміну думками щодо утримання бізнесової та підприємницької активності під час війни.

Про це повідомляє пресслужба Львівської ОВА, передає Укрінформ.
«Зараз наше завдання – вибудовувати довіру: між владою та бізнесом, між бізнесами, а також довіру підприємців до середовища, в якому вони розвиваються. Лише завдяки довірі нам вдасться вибудувати сильну економіку та державу майбутнього. Я прагну, щоб Львівщина перетворилася в максимально прозору область, де не буде місця для корупції. Переконаний, що саме внутрішній інвестор надалі буде рушієм змін та прикладом для іноземних корпорацій, як потрібно розвиватися у нашій країні», – зазначив начальник Львівської ОВА Максим Козицький.
Dream Business Forum триватиме 12-13 травня у Винниках під гаслом «Господарюючи відповідально, будуємо Україну майбутнього».






На Львівщині стартував Dream Business Forum / Фото: Альона Николаєвич




























Мета форуму - показати приклади успішного підприємництва та пошуку ринків в Україні, обговорити проблеми релокованих компаній, падіння ринків та кадрові питання, знайти шляхи виходу з кризи, виконати місію благочинності у форматі збору коштів на потреби ЗСУ.