Вищій антикорупційний суд обрав запобіжний захід ще одному учаснику злочинної організації на Волинській митниці – тримання під вартою з альтернативою внесення 8 млн грн застави.

Як передає Укрінформ, про це Спеціалізована антикорупційна прокуратура повідомляє у Телеграмі.
17 листопада а участі прокурора САП слідчий суддя ВАКС обрав запобіжний захід одному з учасників злочинної організації на Волинській митниці, члени якої забезпечували незаконну мінімізацію митних платежів у зоні діяльності митниці, чим завдали державі збитків на суму понад 475 млн грн.
Суд частково задовольнив клопотання детективів НАБУ, погодженого прокурором САП, та застосував до указаної особи запобіжний захід у вигляді тримання під вартою з альтернативою внесення 8 млн грн застави.
У разі внесення застави на підозрюваного будуть покладені відповідні процесуальні обовʼязки.
Як повідомляв Укрінформ, 8 листопада детективи НАБУ повідомили про підозру членам злочинної організації, які занижували вартість митних платежів на Волинській митниці.