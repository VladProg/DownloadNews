В Україні станом на 28 липня зібрано 11,224 млн т зернових та зернобобових культур з площі 2 672 тис. га при врожайності 42,2 ц/га.

Як передає Укрінформ, про це повідомляє пресслужба Міністерства аграрної політики та продовольства.
Зазначається, що аграрії вже намолотили: 8063,1 тис. т пшениці зі 1816 тис. га (врожайність – 44,4 ц/га),
2881,3 тис. т ячменю зі 730,8 тис. га (врожайність – 39,4 ц/га) та 280,1 тис. т гороху зі 113,3 тис. га (врожайність – 24,7 ц/га).

Лідерами на збиранні зернових є сільгосптоваровиробники Миколаївщини; вони обмолотили 414,8 тис. га. Найбільший намолот на Одещині – 1 808 тис. т.
Аграрії Вінниччини, Запоріжжя, Київщини та Тернопільщини закінчили збирання гороху.
Станом на 28 липня 2023 року в Україні триває збирання озимого ріпаку, який обмолочено на площі 931,3 тис. га, намолочено 2497,5 тис. т насіння при урожайності 26,8 ц/га.
Як повідомляв Укрінформ, українські аграрії почали збирати цьогорічний урожай 23 червня.
Українська зернова асоціація прогнозує, що у 2023 році в Україні буде зібрано 69 млн т зернових та олійних.