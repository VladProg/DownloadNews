На тимчасово окупованих територіях, за виключенням півострова Крим, було вкрадено 3,7 млн тонн українського зерна.

Як передає Укрінформ, про це в Телеграмі повідомив Центр національного спротиву. ч
"На тимчасово окупованих територіях, за виключенням півострова Крим, було вкрадено 3,7 млн тонн українського зерна. 3 них 1,4 млн тонн вкрали на Запоріжжі. Все це зерно грабується росіянами у фермерів, які вимушені здавати продукцію за фіксованими цінами в рази нижче ринкових. Далі зерно перепродається дотичним до гауляйтерів підприємствам й реалізується за ринковими цінами у самій РФ", - йдеться у повідомленні.
Центр національного спротиву наголошує, що кожен дотичний до крадіжки зерна буде нести відповідальність згідно з чинним законодавством України.
Як повідомляв Укрінформ, за дев'ять днів обстрілів у липні Росія знищила 180 тисяч тонн зернових культур, 26 обʼєктів портової інфраструктури та п'ять цивільних суден.
Фото: gettyimages