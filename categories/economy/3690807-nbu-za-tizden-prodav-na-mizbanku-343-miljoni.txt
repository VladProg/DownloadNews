Національний банк України впродовж тижня продав на міжбанківському валютному ринку 343,18 млн доларів США.

Як передає Укрінформ, такі результати оприлюднені на сайті Нацбанку.
Згідно з результатами валютних інтервенцій, із 27 по 31 березня 2023 року Національний банк України продав на міжбанківському валютному ринку 343,18 млн дол. США.
Всього з початку 2023 року регулятор продав на міжбанку 7,2 млрд дол. та купив 61,3 млн дол.
Як повідомлялося, за 2022 рік Нацбанк продав на міжбанку 26,380 млрд дол. і 1,789 млрд євро, а також купив 3,267 млрд дол. та 110,97 млн євро.