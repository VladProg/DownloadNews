Одеса більше не змагатиметься за право провести в Україні міжнародну виставку Expo-2030.

Про це повідомили на сайті Всесвітньої виставки Expo-2030, передає Укрінформ.
«Генеральна асамблея розглядатиме три проєкти для обрання країни-господаря World Expo 2030: кандидатури Республіки Корея (Пусан), Італії (Рим), Саудівської Аравії (Ер-Ріяд)», – йдеться у повідомленні.
Зазначається, що остаточний переможець буде визначений в листопаді 2023 року.
Як повідомляв Укрінформ, всесвітня виставка Expo-2030 - це захід, на якому демонструють технічні і технологічні досягнення країн. Вона проходитиме із 26 квітня до 14 жовтня 2030 року. Серед кандидатів на проведення виставки були міста Пусан, Рим, Одеса та Ер-Ріяд. Одеса подала заявку на участь до початку повномасшабного вторгнення РФ.
За словами заступника голови Одеської ОДА Романа Григоришина, Одеса фактично була фаворитом та, за оцінками МЗС, поділяла з Саудівською Аравією першу та другу сходинки.