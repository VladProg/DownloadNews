Президент Володимир Зеленський призначив посла України в Канаді Юлію Ковалів представником України при Міжнародній організації цивільної авіації (ІКАО).

Як передає Укрінформ, відповідний указ №775/2022 опублікований на сайті глави держави.
“Призначити Надзвичайного і Повноважного Посла України в Канаді Ковалів Юлію Ігорівну Представником України при Міжнародній організації цивільної авіації (ІКАО) за сумісництвом”, - ідеться в повідомленні.
Як повідомлялося, Міжнародна організація цивільної авіації є спеціалізованою установою Організації Об'єднаних Націй та займається організацією і координацією міжнародного співробітництва держав у всіх аспектах діяльності цивільної авіації. Учасниками ІСАО є близько 190 держав, серед них й Україна.