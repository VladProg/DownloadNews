Національна комісія з цінних паперів та фондового ринку (НКЦПФР) прийняла рішення «Щодо проведення учасниками ринків капіталу та організованих товарних ринків переоцінки фінансових інвестицій у період дії воєнного стану».

Як передає Укрінформ. про це повідомляє пресслужба НКЦПФР.
"Документ розроблено з метою мінімізації негативного впливу наслідків військової агресії російської федерації проти України, сприяння стабільності ринків капіталу та організованих товарних ринків", - йдеться в повідомленні.
Документ направлено також на запобігання зловживанням, визначення учасниками справедливої вартості фінансових інвестицій, у тому числі корпоративних прав, запобігання завищенню вартості фінансових інвестицій за допомогою недостовірної оцінки, отримання достовірної аудованої фінансової звітності, звітних даних, які подаються до НКЦПФР, тощо.
Встановлений обов’язок залучення учасниками ринків капіталу та організованих товарних ринків професійного оцінювача у таких випадках: при первісному визнанні фінансових інвестицій за вартістю, що має відхилення від вартості придбання понад 100% та при здійсненні подальшої оцінки фінансових інвестицій, якщо сумарне значення відхилення справедливої вартості протягом року від попередньої балансової вартості становить понад 100%.
Як передає Укрінформ, Національна комісія з цінних паперів включила до списку ненадійних інвестиційних проєктів ще 16 кейсів.