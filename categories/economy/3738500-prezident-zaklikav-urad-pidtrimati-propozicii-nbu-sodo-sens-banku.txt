Кабінет міністрів має невідкладно розглянути пропозиції Національного банку щодо "фінансової установи, яка належить російським олігархам" та підтримати їх в інтересах вкладників.

Про це заявив президент України Володимир Зеленський під час звернення наприкінці 512-го дня війни.

Відео: ОП
"Сьогодні є важливе рішення Національного банку України щодо фінансової установи, яка працює в нашій країні та яка належить російським олігархам – вони під санкціями в різних юрисдикціях. Були застосовані санкції РНБО. І тепер буде правильним, щоб Кабінет Міністрів України невідкладно розглянув відповідні пропозиції Національного банку України та підтримав їх щодо цієї фінансової установи в інтересах вкладників, заради фінансової стабільності та елементарної справедливості", - сказав Президент.
Як повідомляв Укрінформ, Національний банк України ухвалив рішення про виведення з ринку «Сенс Банку». Причиною цього стала підтримка акціонерами АТ "Сенс Банк" політики агресора, що завдає значного репутаційного ризику і має суттєвий негативний вплив на діяльність банку.
У п’ятницю Кабінет міністрів України має ухвалити рішення про націоналізацію «Сенс Банку».
Директорка-розпорядниця Фонду гарантування вкладів фізичних осіб Світлана Рекрут запевнила, що клієнти «Сенс банку» не відчують незручностей, пов'язаних зі зміною власника.
Фото: ОП