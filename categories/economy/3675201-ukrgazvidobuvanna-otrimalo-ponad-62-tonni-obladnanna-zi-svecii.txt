Цього тижня Міністерство енергетики відправило АТ «Укргазвидобування» партію потужних генераторів та накопичувачів електроенергії загальною вагою понад 62 тонни. Це енергетичне обладнання є черговою допомогою шведських партнерів енергетичному сектору України.

Як передає Укрінформ, про це повідомляє пресслужба Міненерго.
«Передане обладнання є вкрай важливим на цей момент, воно сприятиме стабільній роботі газовидобувних потужностей та допоможе у відновленні енергетичної інфраструктури, яка вже рік – під прицілом ворога», - сказав міністр енергетики України Герман Галущенко.
Зазначається, що Швеція активно підтримує Україну у відновленні об‘єктів енергетичної інфраструктури. Загалом від початку повномасштабного вторгнення росії ця країна передала понад 665 тонн енергетичного обладнання та матеріалів.
Як повідомлялося, цього тижня АТ «Укргазвидобування» отримало обладнання для відновлення пошкодженої нафтогазовидобувної інфраструктури від EQT Corporation – найбільшого видобувника газу в США.