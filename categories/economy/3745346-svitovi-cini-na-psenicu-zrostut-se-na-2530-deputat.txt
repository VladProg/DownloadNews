До середини жовтня 2023 року ціни на пшеницю на світовому ринку зростуть ще на 25-30%.

Про це розповів народний депутат та член комітету ВРУ з питань аграрної та земельної політики Дмитро Соломчук під час брифінгу в Медіацентрі Україна - Укрінформ.
«Ціна (на світовому ринку - авт.) ще не стабілізувалася і подорожчення пшениці ще буде відбуватися у будь-якому випадку. За моїми прогнозами, десь до середини жовтня ціна ще підніметься десь на 25-30%», - сказав він.
Соломчук зазначив, що водночас в Україні ціни на продовольство знизились, зокрема на деякі продукти овочевої групи - на 60-70%.
Ціни на хліб та хлібобулочні вироби залишаються стабільними, проте до зими ця ситуація може змінитися.
Як повідомляв Укрінформ, згідно із оцінками заступника голови Всеукраїнської агарної ради Дениса Марчука, світові ціни на зернову та олійну групу товарів можуть зрости на понад 15% внаслідок зупинки роботи «зернового коридору».