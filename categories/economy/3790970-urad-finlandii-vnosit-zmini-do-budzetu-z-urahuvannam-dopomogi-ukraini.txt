Фінській уряд подав до парламенту проєкт доповнення до бюджету на 2024 рік, що включає з-поміж іншого пропозиції стосовно підтримки України.

Про це передає Укрінформ з посиланням на урядовий портал країни.
Пропонується збільшити на 95,7 млн євро верхню межу закупівель матеріальних засобів для збройних сил країни на період 2024–2028 років для покриття витрат для 19-го пакета військової допомоги Україні. Відповідно видатки бюджету на 2024 рік зростуть на 20,7 млн євро.
Також передбачене фінансування участі фінських компаній у відбудові України.
У цьому контексті пропонується збільшити капітал Фінфонду на 25 млн євро для інвестицій та кредитування в Україні, водночас надати гарантії компенсації збитків для покриття 80% вартості інвестицій, максимум до 20 млн євро.
Також пропонується надати згоду парламенту на компенсацію урядовим структурам за експортними гарантіями, наданими для просування експорту та інвестицій в Україну, на суму до 50 млн євро.
У бюджеті Міністерства оборони Фінляндії оборони на 2024 рік передбачені 242 млн євро на оновлення військової техніки, поставленої Україні.
Як повідомляв Укрінформ, тиждень тому Фінляндія ухвалила рішення про надання Україні нового пакета оборонної допомоги.