Єврокомісія представила країнам-членам ЄС дев’ятий пакет санкцій проти рф, який стосуватиметься фінансових структур.

Про це повідомив редактор Радіо Свобода в Європі Рікард Йозвяк, передає Укрінформ.
«Європейська комісія сьогодні (4 грудня, – ред.) поінформувала країни-члени ЄС про дев’ятий пакет санкцій проти росії. Цікаво, що на Білорусь знову санкції не націлені», – зазначив Йозвяк.
За його словами, у попередньому новому списку санкцій – близько 180 компаній і банків, ЗМІ та технологічних фірм. За попередньою інформацією новий пакет санкцій може бути погоджений під час зустрічі міністрів МЗС ЄС 12 грудня.

The European Commission today briefed EU member states on the 9th sanctions package on #Russia. Interestingly #Belarus isn't targeted (again). some 180 listings and targeting banks, media transmission and technology. could potentially be agreed when EU FMs meet on 12 dec.#Ukraine
— Rikard Jozwiak (@RikardJozwiak) December 4, 2022

Як раніше повідомляло агентство, міністри закордонних справ Естонії, Литви і Польщі у спільній заяві привітали запровадження обмежень для ціни на російську нафту, а також закликали ЄС прискорити підготовку дев’ятого пакета санкцій проти росії.