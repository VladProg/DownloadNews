Чорноморським гуманітарним коридором, безпеку якого забезпечують Військово-морські сили ЗСУ, станом на 24 листопада вже пройшли 153 цивільні судна із продовольством.

Про це повідомила посол США в Україні Бріджит Брінк у соцмережі Х, передає Укрінформ.

"Станом на сьогодні 153 судна, що перевозять понад 5,6 мільйона метричних тонн зерна та інших вантажів, пройшли Чорноморським гуманітарним коридором України, підтримуючи фермерів та інші підприємства в Україні та забезпечуючи продовольством та іншими товарами світ", - написала Брінк.
Як повідомлялося, у вересні 2023 року запрацював новий гуманітарний коридор у Чорному морі, який користується міжнародною довірою.