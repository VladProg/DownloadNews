Уряд Нідерландів припинив підписання нових контрактів і працює над повним припиненням імпорту скрапленого природного газу (СПГ) з росії.

Про це повідомляє Укрінформ з посиланням на Bloomberg.
“Нідерланди припинили підписання нових контрактів на імпорт скрапленого природного газу з росії, не оголошуючи про це рішення - і працюють над розірванням уже існуючих контрактів”, - сказав в інтерв’ю міністр клімату й енергетики Нідерландів Роб Єттен.
Як повідомляв Укрінформ, Нідерланди більше не залежать від вугілля, нафтопродуктів (дизеля та гасу) та сирої нафти з росії. Цим Нідерланди дотримуються санкцій проти росії, які були погоджені з усіма країнами ЄС.
Санкції були введені після повномасштабного вторгнення росії в Україну.
Фото: Bloomberg