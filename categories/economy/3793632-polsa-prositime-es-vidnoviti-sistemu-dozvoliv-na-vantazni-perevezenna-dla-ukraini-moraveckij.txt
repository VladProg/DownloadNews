Варшава ініціюватиме на рівні ЄС відновлення дозволів на вантажоперевезення для України.

Про це заявив в середу у Сеймі прем’єр-міністр Польщі Матеуш Моравецький, передає кореспондент Укрінформу.
“Дуже важливо, щоб міністр інфраструктури отримав відповідні вказівки на Раду міністрів ЄС з питань транспорту, щоб повернутися до попередньої дозвільної системи. Система дозволів діяла добре. Ми запропонуємо відновлення цієї дозвільної системи”,- заявив Моравецький.
Він зауважив, що польська делегація в Києві узгодила певні зміни, які, можливо, пришвидшать пропуск через кордон порожні вантажівки, що зменшить черги.
Як повідомляв Укрінформ, ситуація на польсько-українському кордоні буде предметом розгляду на Раді ЄС з питань транспорту, що відбудеться 4 грудня у Брюсселі.
Польські перевізники розпочали безстроковий протест 6 листопада. Серед основних вимог до уряду України – повернення практики дозволів для українських перевізників, скасованої угодою з Європейським Союзом до 30 червня 2024 року. Протестувальники хочуть, щоб угода була розірвана, а дозвільний режим перетину кордону відновили з 1 січня.
23 листопада польські аграрії долучилися до протесту місцевих перевізників і, висуваючи свої вимоги, розпочали блокування руху вантажного транспорту на пункті пропуску «Медика – Шегині» поблизу Перемишля.
До повномасштабного вторгнення Польща надавала Україні до 200 тис. дозволів на вантажоперевезення на рік.
Фото: Polsat News