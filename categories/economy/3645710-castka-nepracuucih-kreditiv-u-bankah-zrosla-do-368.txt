У банківському секторі України частка непрацюючих кредитів станом на 1 грудня збільшилася до 36,8%.

Як передає Укрінформ, про це повідомляє пресслужба НБУ у Телеграмі.
"Частка непрацюючих кредитів (NPL) у банківському секторі станом на 1 грудня 2022 року становила 36,8% порівняно з 35,5% на 1 листопада", - йдеться в повідомленні.
Зазначається, що обсяг непрацюючих кредитів у листопаді зріс на 12 млрд грн.
Як повідомляв Укрінформ, частка непрацюючих кредитів (NPL) у кредитному портфелі за минулий рік скоротилася на 11 в. п. – із 41% на 1 січня 2021 року до 30% на 1 січня 2022-го. За лютий 2022 р. частка непрацюючих кредитів (NPL) скоротилася на 2,9 в. п. – до 26,6%.