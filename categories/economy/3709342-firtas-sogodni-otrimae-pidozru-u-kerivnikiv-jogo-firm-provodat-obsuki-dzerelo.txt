Бізнесмену Дмитру Фірташу сьогодні вручать від Служби безпеки України та Бюро економічної безпеки підозру у вчиненні злочину.

Про це повідомило кореспонденту Укрінформу джерело в правоохоронних органах.
Як повідомив співрозмовник, СБУ та БЕБ 15 травня вручають підозри самому Фірташу та 8 топ-менеджерам його компаній. Зранку відбуваються обшуки у керівників фірм олігарха («РГК», «Йє енергія») та облгазів.
Правоохоронці викрили схему, за якою підконтрольні Фірташу структури купували пальне у його ж компанії, але насправді отримували 30% від обсягів. Штучний дефіцит покривали за рахунок державного газу, а гроші осідали у кишенях Фірташа.
За даними джерел агентства, за сім років така схема завдала збитків бюджету країни на 18 млрд грн.
Офіційну інформацію правоохоронні органи пообіцяли надати пізніше.