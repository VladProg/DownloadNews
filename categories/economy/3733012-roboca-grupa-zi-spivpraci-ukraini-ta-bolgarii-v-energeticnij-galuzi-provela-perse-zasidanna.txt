У міністерстві енергетики Республіки Болгарія відбулася перша робоча зустріч української та болгарської сторін у межах виконання Меморандуму про співпрацю.

Про це повідомляє пресслужба Міненерго у Фейсбуці, передає Укрінформ.
«У Міністерстві енергетики Болгарії відбулася перша робоча зустріч української та болгарської сторін у межах виконання Меморандуму про співпрацю між країнами в енергетичній сфері, підписаного напередодні міністрами Германом Галущенком та Руменом Радевим», - йдеться в повідомленні.

За словами Галущенка, ця зустріч є важливим кроком в оновленні відносин між країнами у сфері енергетики та кроком до реалізації великого потенціалу двосторонньої співпраці. Крім того, вона відкриває нову сторінку співпраці в галузі енергетики, особливо атомної та, у майбутньому, відновлюваної.
Як повідомлялося, Міністерство енергетики України та міністерство енергетики Республіки Болгарія уклали меморандум про взаєморозуміння, метою якого є створення рамкових умов для поглиблення співробітництва в енергетичному секторі Болгарії та України на основі принципу взаємної вигоди та з урахуванням спільних інтересів і цілей обох країн.