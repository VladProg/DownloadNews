Колегія суддів Вищого антикорупційного суду оголосила вирок п’ятьом учасникам корупційної схеми, яка завдала державному підприємству «Електроважмаш» збитків на понад 7 млн грн.

Про це повідомляє пресслужба Спеціалізованої антикорупційної прокуратури, передає Укрінформ.
Зокрема, ВАКС засудив до 4 років позбавлення волі з позбавлення права обіймати посади, пов’язані з виконанням організаційно-розпорядчих та адміністративно-господарських повноважень, заступника директора ДП «Завод «Електроважмаш» та начальника управління заводу.
До 4 років ув'язнення засуджено кінцевого бенефіціара чеської компанії-учасниці схеми.
Директорку чеської компанії зсуджено до 3,5 року позбавлення волі з позбавлення права обіймати посади, пов’язані з виконанням організаційно-розпорядчих та адміністративно-господарських повноважень певні посади строком на 3 роки.
Засуджені також мають сплатити по 17 тис. грн штрафу.
Водночас суд виправдав ще одного учасника злочинної схеми - колишнього заступника директора заводу «Електроважмаш» у зв'язку з недоведеністю вчинення ним кримінального правопорушення.
У прокуратурі повідомили, що не погоджуються з вироком в частині виправдування та оскаржить його в суді апеляційної інстанції.
За інформацією САП, у 2017 році посадовці ДП «Завод «Електроважмаш» за посередництва підконтрольної їм компанії, яка зареєстрована у Чеській Республіці (м. Прага), організували продаж запасних частин компанії реального сектору економіки (Литовська Республіка). Проте слідство з’ясувало, що запчастини, які Електроважмаш продав чеській компанії за 600,3 тис. євро, були реалізовані литовській компанії за 1,22 млн євро. В результаті державне підприємство недоотримало понад 7 млн грн.