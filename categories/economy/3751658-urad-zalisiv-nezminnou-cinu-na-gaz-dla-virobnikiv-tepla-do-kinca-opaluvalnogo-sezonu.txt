Кабінет міністрів продовжив дію спеціальних обовʼязків (ПСО) на ринку природного газу до середини квітня 2024 року.

Про це Прем'єр-міністр Денис Шмигаль сказав на засіданні уряду, передає Укрінформ.
"Нафтогаз" буде й надалі реалізувати газ постачальникам тепла для населення за фіксованою ціною – 7,4 тис. грн за тисячу кубічних метрів. Сьогодні уряд продовжив дію ПСО на ринку природного газу до середини квітня 2024 року", - сказав Шмигаль.
Він зазначив, що нині всі представники влади працюють солідарно, оперативно, ефективно заради нашої перемоги над ворогом і для добробуту всіх українців.
Як повідомляв Укрінформ, 28 квітня КМУ ухвалив рішення про продовження дії ПСО на ринку газу до 31 серпня цього року.