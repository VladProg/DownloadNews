Українські компанії, що працюють в оборонній галузі, беруть участь у міжнародній виставці SAHA EXPO 2022 в Стамбулі.

На українському стенді асоціації «Укравіапром» представлені ДП «Івченко-Прогрес», АТ «Мотор Січ», АТ «ФЕД», а також ТОВ «Радіонікс», повідомляє кореспондент Укрінформу.

У перший день роботи виставку відвідав міністр стратегічних галузей промисловості Павло Рябікін, який зустрівся з міністром промисловості Туреччини Мустафою Варанком, головою Директорату оборонної промисловості Туреччини Ісмаїлом Деміром, гендиректором компанії Baykar Халюком Байрактаром, відвідав стенди провідних компаній галузі.
Виставку також відвідав лідер кримськотатарського народу Мустафа Джемілєв.






Участь українських компаній у виставці SAHA EXPO у Стамбулі / Фото: Ольга Будник, Укрінформ




















































27 жовтня в рамках виставки відбудеться панель «Вплив російсько-української війни на світову оборонну промисловість», в якій запланована участь Рябікіна.
У SAHA EXPO цього року беруть участь близько тисячі компаній з більш ніж пів сотні країн світу.