На україно-польському кордоні через несправність бази даних митної служби тимчасово не працюють пункт пропуску «Смільниця» та місце пропуску поза пунктом пропуску «Нижанковичі».

Як передає Укрінформ, про це Державна прикордонна служба повідомляє у Фейсбуці.
«Тимчасово не працюють пункт пропуску «Смільниця» та місце пропуску поза пунктом пропуску «Нижанковичі»! Оформлення осіб та транспортних засобів не здійснюється через несправність бази даних митної служби», - ідеться у повідомленні.
У ДПСУ просять врахувати цю інформацію під час планування поїздок через українсько-польський кордон.
Як повідомляв Укрінформ, станом на ранок понад 2,5 тисяч вантажних транспортних засобів перебувають у черзі в бік України через блокування кордонів польськими перевізниками.