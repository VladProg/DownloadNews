Національний банк України прийняв рішення зберегти облікову ставку на рівні 25%.

Про це на брифінгу сказав голова Національного банку України Андрій Пишний, повідомляє кореспондент Укрінформу.
"Правління Національного банку України ухвалило рішення залишити облікову ставку на рівні 25% річних", - сказав він.
Пишний зазначив, що курсова стабільність, підтримана цим рівнем облікової ставки і додатковими заходами Національного банку України, і надалі сприятиме збереженню керованості інфляційних процесів.
За словами голови Нацбанку, інфляція в умовах війни очікувано зростає, але залишається керованою.
Як повідомляв Укрінформ, Національний банк України у січні 2022 року підняв облікову ставку до 10%. З початком військової агресії облікова ставка залишалася незмінною. Однак уже 3 червня 2022 року облікову ставку було підвищено з 10 до 25%.