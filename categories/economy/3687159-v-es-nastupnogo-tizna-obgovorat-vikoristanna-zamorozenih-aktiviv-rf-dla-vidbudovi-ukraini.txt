Робоча група ЄС, яка розглядає можливість використання заморожених російських активів для відбудови України, збереться наступного тижня для обговорення цього питання.

Як передає Укрінформ, про йдеться в публікації New York Times.
Зазначається, що на Заході зростає підтримка ідеї примусового стягнення грошей з росії на відновлення України.
Світовий банк оцінює збитки, завдані країні війною країні, у $411 мільярдів.
Торік західні банки заморозили близько $300 мільярдів активів центробанку рф, також заморозено великі суми приватних російських грошей.
Як повідомляв Укрінформ, на рівні Ради Євросоюзу була створена спеціальна робоча група, яка розглядає можливість використання заморожених російських активів для відбудови України.
«У принципі, все ясно: росія повинна заплатити за відбудову України», – заявив прем'єр-міністр Швеції Ульф Крістерссон, який головує в Раді ЄС. Водночас, за його словами, втілення цього принципу на практиці пов'язане з певними труднощами. «Це має бути зроблено відповідно до законодавства ЄС та міжнародного права, а прямої моделі для цього нині не існує», - сказав він.
Офіційні особи США поки що утримуються від підтримки цієї ідеї.