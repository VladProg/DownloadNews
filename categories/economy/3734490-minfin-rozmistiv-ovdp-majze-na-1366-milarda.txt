Міністерство фінансів 11 липня на аукціоні з розміщення облігацій внутрішньої державної позики (ОВДП) залучило до державного бюджету ₴13,66 мільярда.

Як передає Укрінформ, про це повідомляє пресслужба Мінфіну у Фейсбуці.

"Мінфін залучив 13,66 млрд грн від проведеного сьогодні аукціону", - йдеться у повідомленні.
Міністерство фінансів запропонувало інвесторам гривневі ОВДП: 8,7 млрд грн під 18%; 136 млн грн під 18,3%, 1,09 млрд грн під 19,1% та 3,69 млрд грн під 19,75%.
Як повідомляв Укрінформ, у зв’язку з російською агресією український уряд ухвалив рішення про поетапний випуск військових облігацій в обсязі до 400 млрд грн. Мінфін проводить аукціони з продажу ОВДП щовівторка, починаючи з 1 березня 2022 року. За словами Прем'єр-міністра України Дениса Шмигаля, торік за рахунок випуску військових облігацій було отримано майже 600 млрд грн.