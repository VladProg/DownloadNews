Міністр аграрної політики та продовольства України Микола Сольський обговорив із міністром сільського, лісового господарства та продовольства Республіки Словенія Іреною Шінко питання експорту української агропродукції.

Як передає Укрінформ, про це повідомляє пресслужба Мінагрополітики.

Зазначається, що під час зустрічі були обговорені питання щодо експорту української агропродукції в Європу.
Сольський наголосив на неприйнятності продовження рішення щодо обмеження постачання чотирьох агрокультур.
Зі свого боку Ірена Шінко запевнила в підтримці України.
Як повідомлялося, Європейська комісія 2 травня оголосила про запровадження "виключних та тимчасових" запобіжних заходів проти імпорту з України, які обмежують надходження сільськогосподарських товарів українського виробництва до Болгарії, Угорщини, Польщі, Румунії та Словаччини. Обмеження стосуватимуться чотирьох сільськогосподарських продуктів: пшениці, кукурудзи, ріпаку та насіння соняшнику, що походять з України – і будуть чинними до 5 червня 2023 року.