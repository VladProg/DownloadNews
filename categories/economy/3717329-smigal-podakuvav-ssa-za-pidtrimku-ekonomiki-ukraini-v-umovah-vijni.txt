Прем'єр-міністр України Денис Шмигаль подякував Президенту США Джозефу Байдену та міністру торгівлі Джині Раймондо за рішення про продовження на рік скасування додаткових імпортних мит на сталь з України.

Як передає Укрінорм, про це йдеться в дописі глави уряду в Твіттері.
“Президент США продовжив на рік скасування додаткових імпортних мит на сталь з України. Рішення включає і вироби з української сталі, виготовлені в країнах-членах ЄС. Дякую Президенту Сполучених Штатів Америки та міністру торгівлі Джині Раймондо за суттєву підтримку економіки України в умовах війни”, - зазначив Шмигаль.
Як повідомляв Укрінформ, Сполучені Штати Америки звільнили українську сталь від 25% мита ще на один рік, крім того, Президент США Джозеф Байден підтримав ініціативу міністра торгівлі Джини Раймондо і звільнив від мит також сталь з Європейського Союзу, яка виготовлена з української сировини.