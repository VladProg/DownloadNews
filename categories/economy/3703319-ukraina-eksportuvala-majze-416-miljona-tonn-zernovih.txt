За 10 місяців поточного маркетингового року (з 1 липня 2022 року по 30 квітня 2023 року) Україна експортувала 41,595 млн т зернових та зернобобових.

Як передає Укрінформ, про це повідомляє пресслужба Міністерства аграрної політики та продовольства.
Зазначається, що за 10 місяців поточного МР Україна експортувала 14,385 млн т пшениці, 2,461 млн т ячменю, 17,9 тис. т жита та 24,424 млн т кукурудзи.
Для порівняння: з липня 2021 року по 30 квітня 2022 року Україна експортувала 45,869 млн т зернових та зернобобових у тому числі: 18,526 млн т пшениці, 5,668 млн т ячменю, 161,9 тис. т жита та 21,211 млн т кукурудзи.

У квітні 2023 року з України було експортовано 3,619 тис. т зернових та зернобобових (у квітні торік - 923 тис. т), зокрема 1,387 млн т пшениці (у квітні торік - 127 тис. т), 185 тис. т ячменю (25 тис. т) та 2,042 млн т кукурудзи (769 тис. т). У квітні цього року та у квітні минулого року Україна не здійснювала експорт жита.
Від початку 2022/2023 МР Україна експортувала 127,7 тис. т борошна (у 2021/2022 МР - 68,6 тис. т).
Як повідомлялося, за даними Мінагрополітики, з січня по квітень 2023 року Україна експортувала понад 22,3 млн т аграрної продукції, у тому числі: понад 11,1 млн т кукурудзи, понад 5,3 млн т пшениці та понад 765 тис. т ячменю.
Фото: Мінагпрополітики