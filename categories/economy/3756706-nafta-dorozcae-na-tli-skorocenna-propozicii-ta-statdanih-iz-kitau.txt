Ціни на нафту еталонних марок у понеділок, 4 вересня, слабко зростають після злету до максимальних позначок за підсумками попередньої сесії.

Як передає Укрінформ про це повідомляє enkorr.
Ціна листопадових ф'ючерсів на сорт Brent на лондонській біржі ICE Futures становить $84,53 за барель, що на 6 центів (0,07%) вище за показник на закриття попередньої сесії. Минулої п'ятниці ці контракти здорожчали на $1,72 (2%) – до $88,55 за барель.
Котирування ф'ючерсів на нафту WTI на жовтень на електронних торгах Нью-Йоркської товарної біржі (NYMEX) підвищилися на 9 центів (0,11%) і становили $85,64 за барель. За підсумками минулої сесії вони зросли на $1,92 (2,3%) – до $85,55 за барель.
За підсумками минулого тижня Brent здорожчала на 5,5%, WTI – на 7,2%, причому обидві марки завершили торги у п'ятницю на найвищих рівнях з 17 і 16 листопада 2022 відповідно.
Підтримку котируванням надали побоювання скорочення пропозиції на ринку, а також позитивні статдані з Китаю.
Індекс менеджерів із закупівель (PMI) у обробній промисловості Китаю в серпні оновив максимум із лютого, повідомила у п'ятницю Caixin Media Co., яка розраховує індикатор. Індекс збільшився до 51 пункту з 49,2 пункту у липні. Значення вище позначки 50 пунктів вказує на зростання активності в секторі.
Трейдери також очікують продовження Саудівською Аравією добровільного зниження видобутку на 1 млн барелів на добу (б/д) й на жовтень.
Крім того, останні статдані з США «відносно збалансовані й загалом відповідають очікуванням, що пікового рівня відсоткових ставок Федрезерву вже досягнуто, що, у свою чергу, підштовхує сподівання на «м'яку посадку» американської економіки», зазначив Тайлер Річі з Sevens Report Research.
Тим часом дані нафтосервісної компанії Baker Hughes показали, що за минулий тиждень кількість діючих нафтових бурових установок у США не змінилася й становила 512 одиниць, що є мінімумом з лютого 2022 року. Кількість газових установок знизилося на 1, до 114-ти.