Споживчі ціни у вересні 2023 року порівняно із серпнем 2023 року зросли на 0,5%, з початку року – на 3,0%.

Про це повідомляє Державна служба статистики у Фейсбуці, передає Укрінформ.
За даними відомства, порівняно з вереснем минулого року споживчі ціни в Україні зросли на 7,1%.
Найбільше у вересні подешевшали овочі та фрукти – відповідно, на 9,7% та 5,1% до попереднього місяця. Також знизилися ціни на соняшникову олію - на 1,6%, хліб та хлібопродукти - на 0,6%, рибу та рибні продукти - на 0,4%.
На 3,2% подешевшав минулого місяця проїзд у залізничному транспорті.
Водночас проти серпня подорожчали яйця - на 12,3%, масло - на 1,3%, цукор - на 1,2%.
Зросли в ціні освітні послуги - на 9,9% до попереднього місяця, а також паливо та мастила - на 4,9%, одяг і взуття - на 7,8%.
Як повідомлялось, споживчі ціни у серпні 2023 року порівняно з липнем 2023 року знизилися на 1,4%; у річному вимірі інфляція становила 8,6%.
Фото: НБУ