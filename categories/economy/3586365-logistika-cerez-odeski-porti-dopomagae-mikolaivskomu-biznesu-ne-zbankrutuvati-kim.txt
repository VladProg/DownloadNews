Логістика через одеські порти в рамках «зернової угоди» допомагає миколаївському бізнесу не збанкрутувати, але це не стимулює до початку нової посівної кампанії.

Про це сказав голова Миколаївської обласної військової адміністрації Віталій Кім на брифінгу в Медіацентрі Україна - Укрінформ 5 жовтня, передає кореспондент Укрінформу.
«Те, що у нас працює логістика через одеські порти і миколаївці везуть збіжжя в рамках «зернової угоди», допомагає не втратити попередній врожай і не збанкрутувати нашому бізнесу. Але це не зовсім стимулює фермерів, щоб почати нову посівну кампанію. Через військові ризики», - сказав Кім.
Проте, за його словами, регіони, віддалені від лінії фронту, наразі в повній мірі проводять посівну.
Як повідомлялося, наразі траса з Миколаєва до Одеси забита фурами зі збіжжям, бо миколаївські порти не можуть приєднатися до «зернової угоди» через постійні обстріли.