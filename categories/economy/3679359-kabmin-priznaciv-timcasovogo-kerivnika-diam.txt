Кабінетом Міністрів України призначив Олександра Новицького тимчасово виконуючим обов’язки голови Державної інспекції архітектури та містобудування України (ДІАМ).

Про це повідомив постійний представник Кабміну у Верховній Раді Тарас Мельничук у Телеграмі, передає Укрінформ.
«Тимчасово покладено виконання обов’язків голови Державної інспекції архітектури та містобудування України на Новицького Олександра Валерійовича», - йдеться в повідомлені.
До цього призначення Олександр Новицький був головою Департаменту сервісних послуг у Державній інспекції архітектури та містобудування.
Як повідомлялося, 6 березня Кабмін призначив голову ДІАМ Семена Кривоноса директором Національного антикорупційного бюро.