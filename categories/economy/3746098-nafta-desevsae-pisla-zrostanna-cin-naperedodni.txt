Ціни на нафту у середу, 9 серпня, трохи знизилась після підйому більш ніж на 1% на день раніше.

Як передає Укрінформ, про це повідомляє enkorr.
Жовтневі ф'ючерси на Brent дешевшали на лондонській біржі ICE Futures на $0,11 (0,13%), до $86,06 за барель. У вівторок Brent здорожчала на $0,83 (1%) – до $86,17 за барель.
Вересневі ф'ючерси на WTI на цей час дешевшали на Нью-Йоркській товарній біржі NYMEX на $0,13 (0,16%) - до $82,79 за барель. За підсумками попередньої сесії контракт здорожчав на $0,98 (1,21%) – до $82,92 за барель.
Міністерство енергетики США 8 серпня підвищило прогноз ціни на Brent на 2023 рік до $82,62 за барель із $79,34. Оцінку на 2024 рік також було підвищено – до $86,48 за барель із $83,51.
Китай у липні скоротив імпорт нафти до шестимісячного мінімуму на рівні 10,33 млн барелів на добу (б/д), що на 29% нижче за червневий обсяг.
Очікується, що середня спотова ціна на Brent у серпні перебуватиме на рівні $85 за барель.
Як вважають аналітики, у другому півріччі 2023 року середня ціна на Brent становитиме $86 за барель.