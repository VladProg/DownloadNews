У Стамбулі розпочалася зустріч заступників міністрів оборони Туреччини, України, росії та офіційних осіб ООН щодо роботи "зернового коридору".

Про це повідомляє Укрінформ із посиланням на Міністерство національної оборони Туреччини.
“Сьогодні в Стамбулі розпочалася зустріч заступників міністрів оборони Туреччини, росії, України та представників ООН. Ми продовжуємо наші переговори, щоб ця діяльність ("зернового коридору" - ред.) не зупинилася і щоб стабільність зберігалася”, - сказав міністр оборони Туреччини Хулусі Акар.
Міністр наголосив на тому, що Туреччина – єдина країна в світі, яка може підтримувати спілкування і з Україною, і з росією.
“Кожен має побачити, яку практичну цінність це додає як регіональному, так і світовому миру. Завдяки Чорноморській зерновій угоді, яку ми підписали 22 липня, 30 мільйонів тонн зерна було транспортовано нужденним”, - наголосив Акар.
Як повідомляв Укрінформ, раніше в Туреччині заявили про відновлення роботи “зернового коридору”.
Фото: TRT Haber