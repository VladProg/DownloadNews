Віцепрем’єр-міністр з питань європейської та євроатлантичної інтеграції Ольга Стефанішина обговорила з польським міністром у європейських справах Конрадом Шиманським подальші кроки України на шляху до членства в ЄС.

Про це віцепрем’єр-міністр повідомила у Твіттері, передає Укрінформ.
«Обговорила з польським колегою міністром у європейських справах Конрадом Шиманським подальші кроки України на шляху до членства в ЄС. Дякуємо за підтримку. З 24 лютого ринок ЄС став «рятівним кругом» для українського бізнесу. Подальша економічна інтеграція є важливою для нашого виживання», - написала Стефанішина.
Як повідомлялося, Україна провела вагому частину роботи з виконання рекомендацій Єврокомісії щодо надання статусу країни-кандидата на входження до ЄС і розраховує виконати всі сім рекомендацій до кінця цього року.