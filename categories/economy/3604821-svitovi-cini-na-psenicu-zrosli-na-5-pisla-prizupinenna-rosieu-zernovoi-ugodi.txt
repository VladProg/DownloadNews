Міністерство закордонних справ України закликало не дозволити морити світ голодом на тлі зростання цін на пшеницю після зупинки росією зернової угоди.

Про це заявив речник Міністерства закордонних справ України Олег Ніколенко у Твіттері, передає Укрінформ.
«Світові ціни на пшеницю зросли на 5% після призупинення росією зернової угоди. Мільйони в Африці та Азії зіткнуться з недоїданням і голодом через жорстокість москви. Україна хоче продовжити експорт зерна тим, хто його потребує. Не дозвольте росії морити світ голодом», - зазначив він.
Як повідомлялося, напередодні рф звинуватила Україну і Британію в «теракті проти кораблів чорноморського флоту» й заявила про вихід із зернової ініціативи.
Попри це Україна Туреччина й ООН погодили в неділю план пересування 14 суден, які перебувають у турецьких водах.
Уранці 29 жовтня на рейді тимчасово окупованого Севастополя пролунали вибухи. Україна не підтверджує свою причетність до них.