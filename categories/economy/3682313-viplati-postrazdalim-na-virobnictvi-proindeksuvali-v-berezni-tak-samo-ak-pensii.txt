Із березня на 19,7% збільшені щомісячні страхові виплати потерпілим на виробництві та членам їхніх родин.




Як передає Укрінформ, про це повідомляє Міністерство соціальної політики.
«Крім індексації пенсій, 1 березня 2023 року також відбулась індексація щомісячних страхових виплат потерпілим від нещасного випадку на виробництві та професійного захворювання, які спричинили втрату працездатності, та особам, які мають право на страхові виплати в разі смерті потерпілого», - йдеться в повідомленні.
За інформацією Мінсоцполітики, ці виплати також проіндексовані на 19,7%.
Підвищення відбулося для 167 тис. потерпілих та осіб, які мають право на щомісячні страхові виплати у разі смерті потерпілого.
Наголошується, що розмір підвищення страхових виплат після перерахування не може перевищувати 1 500 грн.
Як повідомлялося, в Україні з 1 березня 2023 року відбулася індесація пенсійний виплат. Пенсії збільшили на 100 - 1 500 грн. Наразі середній розмір пенсії становить 5 219,69 грн.