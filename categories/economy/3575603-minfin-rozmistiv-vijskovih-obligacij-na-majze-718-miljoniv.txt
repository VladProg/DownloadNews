Міністерство фінансів 20 вересня залучило до державного бюджету 717,88 млн гривень від продажу військових облігацій.

Як передає Укрінформ, про це повідомляє пресслужба Міністерства фінансів України.
«За результатами проведення розміщень облігацій внутрішньої державної позики 20 вересня 2022 року, до державного бюджету залучено 717 880 286,77 грн (за курсом НБУ)», - йдеться в повідомленні.
Як повідомлялося, у зв’язку з російською агресією український уряд ухвалив рішення про поетапний випуск військових облігацій. Планується здійснити державні внутрішні запозичення в обсязі до 400 млрд гривень. Мінфін проводить аукціони з продажу ОВДП щовівторка, починаючи з 1 березня.
За даними НБУ на 19 вересня, впродовж повномасштабної війни росії проти України обсяг сплачених урядом коштів за погашеннями внутрішніх боргових інструментів на 55,4 млрд грн перевищує обсяг залучених коштів до державного бюджету на аукціонах із продажу ОВДП.