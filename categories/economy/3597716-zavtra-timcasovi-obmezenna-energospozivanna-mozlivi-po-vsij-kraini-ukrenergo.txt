Укренерго нагадує громадянам, що завтра тимчасові обмеження енергоспоживання будуть можливі по всій Україні.

Про це в Телеграмі інформує Укренерго, передає Укрінформ.

«Шановні українці, дякуємо всім за розуміння і співпрацю сьогодні. Завтра нас всіх чекає ще один непростий день - тимчасові обмеження енергоспоживання будуть можливі по всій Україні. В яких областях - повідомимо завтра зранку», - йдеться в дописі.

У зв’язку з цим в Укренерго закликають тримати телефони зарядженими і передавати інформацію тим, хто не користується соцмережами.

Докладнішу інформацію про відключення в тому чи іншому регіоні можна знайти на сайтах операторів системи розподілу електроенергії, додали в Укренерго.
Як повідомлялося, у зв’язку з обмеженнями постачання електроенергії в Україні 20-21 жовтня діятимуть заощаджувальні заходи та режим економії, аби не допустити аварійних відключень на електромережах.