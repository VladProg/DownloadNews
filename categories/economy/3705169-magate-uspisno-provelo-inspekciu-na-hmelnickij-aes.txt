На Хмельницькій АЕС проведено інспекцію Міжнародного агентства з атомної енергії на наявність незаявлених ядерних матеріалів.

Як передає Укрінформ, про це повідомляє Державна інспекція ядерного регулювання.
«На ВП «Хмельницька АЕС» було успішно проведено інспекцію Міжнародного агентства з атомної енергії в рамках Угоди між Україною та МАГАТЕ у зв'язку з Договором про нерозповсюдження ядерної зброї. Перевірку здійснено інспектором агентства за участі державного інспектора Держатомрегулювання», – йдеться у повідомленні.
Зазначається, що мета інспекцій – перевірка відсутності незаявлених ядерних матеріалів та інформації про конструкцію ядерної установки, яка була надана Україною відповідно до Угоди. Зауважень від інспектора МАГАТЕ в ході перевірки не було.
Як повідомлялося, на ДСП «Чорнобильська АЕС» та ВП «Рівненська АЕС» відбулися ротації персоналу постійних моніторингових місій Міжнародного агентства з атомної енергії (МАГАТЕ).