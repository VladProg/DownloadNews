АБ "Укргазбанк" з моменту запуску державної програми єОселя видав понад 400 іпотечних кредитів на загальну суму понад 600 млн грн.

Про це повідомляє пресслужба Укргазбанку, передає Укрінформ.
"З моменту старту програми доступного іпотечного кредитування єОселя Укргазбанк, як один з її лідерів, надав українцям понад 600 млн грн кредитів. Завдяки програмі понад 400 позичальників покращили свої житлові умови і разом з родинами стали власниками житла у 17 областях України", - йдеться в повідомленні.
Найбільше кредитів банком надано в Києві та Київській області, Рівненській, Вінницькій, Волинській та Черкаській областях.
Зауважується, що понад 80 % кредитів очікувано отримали військовослужбовці ЗСУ за контрактом та правоохоронці.
Як повідомлялося, програма доступного іпотечного кредитування єОселя запрацювала в Україні з жовтня 2023 року. За цей час 1 910 родин отримали доступну іпотеку та придбали власне житло на суму понад 2,6 млрд грн.
У липні уряд розширив дію програми єОселя на українців, які не мають власного житла.