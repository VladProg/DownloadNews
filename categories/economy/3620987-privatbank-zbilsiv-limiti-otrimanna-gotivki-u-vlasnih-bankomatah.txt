АТ "ПриватБанк" збільшив до 20 тис. грн ліміт на зняття готівки в банкоматах для власників карток будь-яких українських банків.

Про це повідомляє пресслужба банку, передає Укрінформ.

«З 23 листопада ПриватБанк встановив єдині ліміти отримання готівки в мережі банкоматів банку з карток ПриватБанку та інших українських банків на рівні 20 000 грн», - йдеться в повідомленні.
Наголошується, що зазначену суму користувачі карток будь-якого банку можуть отримати в банкоматі ПриватБанку за одну операцію та повторити за три години.
Наразі в мережі ПриватБанку працюють понад 5 тис. банкоматів у всіх регіонах України.
Як повідомлялося, ПриватБанк забезпечує безперебійну роботу Приват24 для бізнесу, процесингу, системи безготівкових розрахунків завдяки перенесенню цифрових потужностей до хмари. Переважна більшість банківських послуг доступні клієнтам через веб-версію Приват24 або через мобільні застосунки цілодобово, 24/7.