Компанія "ДТЕК Енерго" вивела з планового ремонту енергоблок теплоелектростанції потужністю до 220 МВт.

Як передає Укрінформ, про це повідомляє ДТЕК у Телеграмі.
"Ще один енергоблок теплоелектростанції додається до енергосистеми після планового ремонту. Його потужність – до 220 МВт", - йдеться у повідомленні.
Загалом у вересні 2023 року компанія завершила ремонти на трьох енергоблоках ТЕС загальною максимальною потужністю до 570 МВт.
Пізніше в НЕК "Укренерго" повідомили, що сьогодні також є імпорт електроенергії зі Словаччини. Загальний обсяг 645 МВт-год, з максимальною потужністю в окремі години до 200 МВт. Експорт здійснюється у Словаччину та Молдову. Загальний обсяг 2813 МВт-год.
Як повідомлялося, ДТЕК імпортує 210 тис. т вугілля у період підготовки до осінньо-зимового періоду компанії.