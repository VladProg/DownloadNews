Ціни на нафту у п'ятницю, 11 серпня, помірно опускаються після різкого зниження напередодні.

Як передає Укрінформ, про це повідомляє enkorr.
Жовтневі ф'ючерси на сорт Brent на лондонській біржі ICE Futures становить $86,25 за барель, що на 15 центів (0,17%) нижче за показник на закриття попередньої сесії. У четвер ці контракти здешевшали на $1,15 (1,3%) – до $86,24 за барель.
Котирування ф'ючерсів на нафту WTI на вересень на електронних торгах Нью-Йоркської товарної біржі (NYMEX) на вказаний час знизилися на 14 центів (0,17%) і становили $82,68 за барель. За підсумками минулої сесії вони впали на $1,58 (1,9%) – до $82,82 за барель.
Раніше цього тижня обидві марки нафти поновили багатомісячні максимуми. Незважаючи на зниження напередодні, вони можуть завершити у плюсі сьомий тиждень поспіль на очікуваннях дефіциту палива на світовому ринку.
Зазначається, що ОПЕК залишила в силі колишній прогноз, який передбачав зростання світового попиту на нафту на 2023 рік на 2,44 млн барелів на добу (б/д) – до 102,01 млн б/д. Наступного року він збільшиться ще на 2,25 млн б/д і досягне 104,25 млн б/д, очікує організація.
«Прогнозується, що 2024 року стійке глобальне економічне зростання на тлі поліпшень, що тривають у Китаї, призведе до збільшення споживання нафти», – вважають в ОПЕК.