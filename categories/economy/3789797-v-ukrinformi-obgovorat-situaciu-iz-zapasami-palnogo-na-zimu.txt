У вівторок, 21 листопада, о 19.00 на Ютуб-каналі Ukrinform TV вийде чергова програма "Укрінформ: Вечірній стрім". Її тема - “Бензин, дизель, газ. Чи вистачить пального на зиму?”.

Участь у програмі візьме експерт з паливного ринку, директор консалтингової групи “А95” Сергій Куюн.
Із 6 листопада польські перевізники розпочали блокаду руху вантажівок біля трьох найбільших пунктах пропуску на кордоні з Україною: “Корчова - Краківець”, “Гребенне - Рава Руська”, “Дорогуськ - Ягодин”. І це вплинуло на ринок пального в Україні.
Верховна Рада обговорює питання збільшення акцизу на скраплений газ – пропонується збільшення ставки акцизу більш ніж утричі – з 52 євро за 1000 л до 169 євро за 1000 л.
Армія - це найбільший замовник пального в Україні зараз. Міноборони заявило, що зобов’яже постачальників маркувати пальне для ЗСУ червоним кольором, щоб зменшити незаконний продаж.
Bloomberg нещодавно написав, що санкції Заходу щодо експорту російської нафти не позбавляють Кремль доходів для фінансування війни в Україні, а це означає, що обмеження не досягають однієї зі своїх основних цілей.
У програмі обговорюватимуть: як готується паливний ринок України до зими, чи потрапляє до України російське білоруське пальне, зокрема, через Європу, що буде з цінами на газ та бензин, які є запаси пального та на які інші ринки пального може переорієнтуватися держава.
Ведучий - журналіст Василь Самохвалов.
"Укрінформ: вечірній стрім" виходить на Ютуб-каналі Ukrinform TV. Це програма, де провідні експерти країни обговорюють актуальні події України та світу.