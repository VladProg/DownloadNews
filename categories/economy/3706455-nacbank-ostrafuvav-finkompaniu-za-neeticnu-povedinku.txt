Національний банк України виявив факт порушення вимог законодавства щодо взаємодії зі споживачами та іншими особами під час урегулювання простроченої заборгованості з боку ТОВ "ФК "Ріальто".

Як передає Укрінформ, про це повідомляє пресслужба НБУ.
"У зв’язку з цим до ТОВ "ФК "Ріальто" Національний банк застосував захід впливу у вигляді накладення мінімального штрафу в розмірі 51 тис. грн за порушення встановлених законодавством вимог щодо етичної поведінки", - йдеться у повідомленні.
Як зазначили в регуляторі, йдеться про порушення додаткових вимог щодо взаємодії зі споживачами фінансових послуг та іншими особами при врегулюванні простроченої заборгованості, визначених Положенням про встановлення додаткових вимог щодо взаємодії із споживачами фінансових послуг та іншими особами при врегулюванні простроченої заборгованості (вимог щодо етичної поведінки), яке затверджене постановою Правління Національного банку України від 04 серпня 2022 року № 170.
Як повідомлялося, у період дії воєнного стану ТОВ "ФК "Ріальто" продовжує здійснювати свою діяльність відповідно до наявних ліцензій.
Фото: НБУ