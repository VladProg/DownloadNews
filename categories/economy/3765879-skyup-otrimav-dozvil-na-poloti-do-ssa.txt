Авіакомпанія SkyUp Airlines отримала сертифікат іноземного авіаперевізника FAR129, який дозволяє здійснювати польоти у повітряному просторі США.

Про це повідомляє пресслужба компанії, передає Укрінформ.
«Авіакомпанія SkyUp Airlines отримала дозвіл на оперування на території Сполучених Штатів Америки — сертифікат іноземного авіаперевізника FAR129», - ідеться в повідомленні.
Зокрема, для польотів у повітряному просторі США дозволи надано чотирьом літакам Boeing 737-800 у флоті авіакомпанії: UR-SQB, UR-SQC, UR-SQF та UR-SQP.
У межах сертифікації компанія отримала DOT approval (дозвіл на провадження господарської діяльності як авіаперевізника на території США), TSA approval (схвалення відповідності вимогам до авіаційної безпеки при повітряних перевезеннях з/до території США) та FAA approval (специфікація оперування Part129).
У SkyUp наголошують, що планують розвивати послугу лізингу та чартерні перевезення на новому ринку.
Як повідомлялося, авіакомпанія SkyUp MT отримала сертифікат експлуатанта (AOC), сертифікат CAMO (Continuing airworthiness management organisation) та ліцензію на виконання рейсів (AOL).
Фото архівне