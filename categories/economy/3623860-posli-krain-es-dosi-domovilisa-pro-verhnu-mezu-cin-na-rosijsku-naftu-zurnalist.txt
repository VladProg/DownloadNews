Представники країн Європейського союзу станом на понеділок не досягли домовленості про верхню межу ціни на російську нафту.

Як передає Укрінформ, про це написав у Твіттері журналіст-міжнародник Рікард Юзвяк.
«Домовленості щодо російської нафтової квоти серед послів ЄС сьогодні немає. Остання цифра – 62 долари за барель. Цього тижня переговори триватимуть», - написав він.

EU ambassadors meet again tonight on the oil cap. Proper "confessionals" with the EU member states on next batch of #Russia sanctions to start later this week. https://t.co/Xc7gWIUkYj
— Rikard Jozwiak (@RikardJozwiak) November 28, 2022

Як повідомлялося, країни Заходу ведуть дискусії щодо верхньої межі на ціну російської нафти. Європейський Союз обговорював можливість обмеження ціни на російську нафту на рівні 65-70 доларів за барель.
Президент України Володимир Зеленський пропонує встановити верхню цінову межу на рівні 30-40 доларів, його підтримують Польща та країни Балтії.
5 грудня набуде чинності заборона ЄС на імпорт російської нафти, а ще за два місяці почне діяти заборона на імпорт російських нафтопродуктів.
Крім того, G7 планують обмеження цін на російську нафту. Постачальники транспортних послуг матимуть змогу експортувати її, коли ціна не перевищуватиме встановлені ліміти. Ці заходи також мають набути чинності 5 грудня.