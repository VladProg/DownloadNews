На одній із атомних електростанцій України завершився плановий ремонт енергоблоку. В аварійний ремонт виведено 2 енергоблоки на теплових електростанціях.

Як передає Укрінформ, про це повідомляє НЕК «Укренерго» у Фейсбуці.
«Після планового ремонту в роботу повернувся один блок на атомній станції. На теплових електростанціях в аварійний ремонт виведено 2 блоки, для компенсації втраченої потужності натомість включено 1 блок», - йдеться у повідомленні.
Зазначається, що внаслідок похолодання споживання електроенергії у вечірні години 10 жовтня збільшилося на 2,3% порівняно із 9 жовтня.
У середу запланований електроенергії зі Словаччини загальним обсягом 1244 МВт-год. Експорт здійснюється до Словаччини та Молдови з загальним обсягом 375 МВт-год.
Як повідомляє Міністерство енергетики, загалом, з початку ремонтної кампанії, на атомних електростанціях відремонтовано вісім енергоблоків. Ремонт на дев'ятому енергоблоці, що підконтрольний НАЕК "Енергоатом", завершиться найближчим часом.
"Це восьмий атомний блок, який було відремонтовано за період масштабної ремонтної кампанії в енергетиці. Ще один - дев'ятий - буде підключено найближчим часом", - йдеться у повідомленні.
Зазначається, що енергоблок АЕС, який вийшов з ремонту, додасть в енергосистему 415 МВт потужності. Він працює на ядерному паливі Westinghouse.
Як повідомлялося, 4 жовтня завершився ремонт на ще одному енергоблоці теплоелектростанції, що дозволило додати в енергосистему 200 МВт потужності.
Фото ілюстративне