На своєму засіданні 11 квітня Кабінет Міністрів України ухвалив рішення про звільнення Вадима Мельника з посади Директора Бюро економічної безпеки.

Про це у Телеграмі повідомив постійний представник Кабміну у Верховній Раді Тарас Мельничук, передає Укрінформ.
"Звільнено: Мельника Вадима Івановича з посади директора Бюро економічної безпеки України; Вашеку Галину Володимирівну з посади заступника голови Державної аудиторської служби України", - написав Мельничук.
Як повідомлялося, Кабінет Міністрів у серпні 2021 року призначив на посаду директора Бюро економічної безпеки Вадима Мельника, який очолював Державну фіскальну службу.
Полковник податкової міліції Мельник очолював ДФС з кінця 2020 року, до цього працював на різних посадах у податковій поліції. Верховна Рада ухвалила Закон “Про Бюро економічної безпеки України” 28 січня 2021 року.
12 травня Кабмін утворив Бюро економічної безпеки, на яке покладаються завдання із протидії правопорушенням, що посягають на функціонування економіки держави.