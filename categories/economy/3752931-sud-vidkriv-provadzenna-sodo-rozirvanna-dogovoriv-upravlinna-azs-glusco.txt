Суд ухвалив рішення про розгляд позову Групи Нафтогаз щодо розірвання Національним агентством України з питань розшуку та менеджменту активів (АРМА) договорів управління мережею автозаправних станцій Glusco.

Про це на пресконференції в Укрінформі повідомила голова АРМА Олена Дума.
"Були заяви до суду, є ухвала суду про відкриття провадження. Це право, яке передбачене Конституцією України для кожної фізичної чи юридичної особи", - сказала Дума.
За її словами, позиція АРМА у цьому конфлікті є виваженою та законною. Дума переконана, що для Нафтогазу розгляд справи про розірвання договорів у суді не має перспектив.
"За 2022 рік мережа "Глуско", яка використовувалася згідно з договором управління, містила більше ніж 223 об'єкта, серед них - 89 АЗС. Насправді за 2022 рік мережею не сплачено до бюджету жодної копійки", - стверджує Дума.

Вона зазначила, що цього року мережа сплатила до бюджету 1,5 млн грн за три місяці. За її словами, згідно звітів Нафтогазу, використовувалося тільки 27 АЗС із 89-ти.
Як повідомлялося, 3 серпня АРМА розірвало договір з ТОВ «Нафтогаз Ойл Трейдинг» через неналежне управління арештованими активами мережі АЗС Glusco. Автозаправки працювали під брендом U.GO.
"Нафтогаз Ойл Трейдинг" вважає неправомірним розірвання договорів на управління мережею автозаправних станцій Glusco та АРМА відкликати листи про односторонню відмову від договорів управління активами.
У травні 2022 року уряд прийняв пропозицію АРМА щодо передачі в управління за особливою процедурою низки арештованих активів мережі АЗС «Глуско», зокрема, понад 200 автозаправних комплексів та об’єктів нерухомості. В липні 2023 року Комісія з контролю за ефективністю з управління активами АРМА розпочала перевірку ефективності управління мережею.