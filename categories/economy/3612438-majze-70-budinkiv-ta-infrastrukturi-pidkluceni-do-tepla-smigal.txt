Готовність до опалювального сезону становить 100% по областях, нині до тепломереж підключено майже 70% будинків та соціальної інфраструктури України.

Про це Прем'єр-міністр Денис Шмигаль сказав під час засідання уряду, передає Укрінформ.
"Старт опалювального сезону — це тема, на якій уряд насамперед фокусує свою увагу. Наразі вже близько 70% будинків та соціальної інфраструктури підключені до тепла. І щодня ця цифра зростає", - зазначив він.

Відео: Телеграм-канал Прем‘єр-міністра України
За словами Прем'єра, в деяких регіонах запустили 100% котелень, однак у неприфронтових областях ще не всі об’єкти підключено через м’які погодні умови. Він також підкреслив, що за даними ОВА, готовність до опалювального сезону становить 100%.
"Ми на постійному контакті з місцевою владою і робимо все, аби в домівках українців було тепло", - запевнив Шмигаль.
Як повідомлялося, Прем'єр-міністр заявляв, що Україна має достатньо накопичених ресурсів для проходження опалювального сезону.
Фото: КМУ