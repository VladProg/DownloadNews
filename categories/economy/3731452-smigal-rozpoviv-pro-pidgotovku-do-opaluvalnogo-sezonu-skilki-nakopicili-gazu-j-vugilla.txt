До початку опалювального сезону планується накопичити 1,8 млн тонн вугілля та 14,7 млрд кубометрів газу.

Про це Прем'єр-міністр України Денис Шмигаль сказав на засіданні уряду, передає Укрінформ.
«Наразі маємо на складах 1,5 млн тонн вугілля і 10,4 млрд кубічних метрів газу в газосховищах. На початок опалювального сезону заплановано вийти на показник 1,8 млн тонн вугілля та 14,7 млрд кубометрів газу», - поінформував Шмигаль.
За його словами, до цього необхідно завершити планові ремонти енергетичних об’єктів та надійно захистити енергетичну інфраструктуру від російських атак.
Як запевнив Шмигаль, усі ці завдання доведені до всіх виконавців, чітко визначені відповідальні, питання підготовки до опалювального сезону під постійним контролем.
Фото: Кабмін