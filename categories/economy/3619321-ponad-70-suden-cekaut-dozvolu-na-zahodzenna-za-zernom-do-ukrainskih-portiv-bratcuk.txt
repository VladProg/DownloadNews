Три судна із продовольством напередодні вийшли з українських портів, ще 76 очікують дозволу на заходження.

Про це повідомив речник Одеської обласної військової адміністрації Сергій Братчук, передає Укрінформ із посиланням на його коментар “Радіо Свободі”.
«У понеділок три судна залишили українські порти. Вони перевозять 90 428 тонн зерна та іншого продовольства в рамках Чорноморської зернової ініціативи», – заявив Братчук.
При цьому він додав, що до українських портів прямують три суховантажі, які в понеділок пройшли морським гуманітарним коридором.
«76 суден очікують дозволу на заходження до портів України, а також 33 завантажені суховантажі готуються до огляду в турецьких територіальних водах, щоб вирушити далі до пунктів призначення», – підсумував речник ОВА.
Як повідомляв Укрінформ, за даними Мінагро, Україна експортувала за понад три місяці роботи "зернового коридору" майже 12 мільйонів тонн збіжжя.
Фото: Мінінфраструктури