Газосховища в Італії наразі заповнені на понад на 95%.

Про це повідомляє Reuters, передає Укрінформ.
За даними оператора газової мережі Snam, газосховища Італії заповнені більш ніж на 95% на тлі підготовки країни до зими, коли поставки можуть бути обмежені через війну рф проти України.
Зазначається, що Італія була великим імпортером російського газу, однак перейшла на постачання з інших країн, заповнивши газосховища та скоротивши споживання.
"Досягнутий результат має важливе значення для майбутньої зими, і він не здавався ймовірним ще в липні, коли цільовий показник у 90% здавався серйозним викликом", - заявив гендиректор Snam Стефано Веніер.
Як повідомляв Укрінформ, станом на кінець жовтня сховища природного газу в Німеччині були заповнені на 98,52% та містили 241,62 терават-години, що є рекордним показником в історії країни.