На період відновлення спроможності української енергосистеми приймати наявну потужність атомних електростанцій НАЕК "Енергоатом" виведе у ремонт один з енергоблоків.

Як передає Укрінформ, про це повідомляє пресслужба компанії у Телеграмі.
"На період, поки відновлюватимуть готовність енергосистеми приймати наявну потужність атомної генерації, Енергоатом вирішив вивести один енергоблок у ремонт, щоб усунути зауваження", - йдеться у повідомленні.
На якій з АЕС проводитимуть ремонт, не розголошується.
Як повідомлялося, станом на 18 грудня в енергосистемі України працювали всі 9 атомних енергоблоків, розташованих на підконтрольній Україні території, роботу одного з них обмежили на 600 МВт.