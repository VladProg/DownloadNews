Український автопарк у жовтні поповнили понад 5,7 тис. нових легкових автомобілів, що на 83% більше, ніж торік і на 0,7 відсотка - відносно вересня.

Про це повідомляє Укравтопром, передає Укрінформ.
"Всього з січня по жовтень 2023 року українці придбали і поставили на облік 49,6 тис. нових легкових авто, що на 60% більше, ніж за аналогічний період минулого року", - йдеться у повідомленні.
Найбільшим попитом у минулому місяці користувались автомобілі марки TOYOTA, яких було зареєстровано 929 шт. У порівнянні з 2022 роком жовтнева реалізація нових Тойот в Україні збільшилась на 40 відсотків.
Другою за популярністю була марка VOLKSWAGEN, реєстрації автомобілів якої зросли утричі – до 574 од. На третій позиції в рейтингу SKODA – 477 авто (+46%). Четвертий результат у BMW – 461 авто (+255%), а замикає лідерську п’ятірку RENAULT – 432 авто (+60%).
До ТОП-10 увійшли такі марки: NISSAN – 309 од.; HYUNDAI – 240 од.; MERCEDES-BENZ – 224 од.; MAZDA – 220 од.; PEUGEOT – 200 од.
Титул бестселера місяця на ринку нових легковиків дістався автомобілю RENAULT Duster – 387 реєстрацій.
Як повідомляв Укрінформ, у «Дії» 16 жовтня розпочалося бета-тестування послуги з перереєстрації автотранспорту – автомобілів, мотоциклів та мопедів.