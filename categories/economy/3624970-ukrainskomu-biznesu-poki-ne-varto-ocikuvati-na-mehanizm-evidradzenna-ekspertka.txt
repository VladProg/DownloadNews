Бізнесу поки не варто очікувати на механізм «єВідрядження», однак у Європейській Бізнес Асоціації впевнені, що Україна тільки б виграла аби держава дозволила більш вільний виїзд чоловіків за кордон.

Про це в під час брифінгу на тему: “Український бізнес після 9 місяців війни” сказала виконавча директорка Європейської Бізнес Асоціації Анна Дерев'янко в Медіацентрі Україна — Укрінформ.
"Запит від бізнесу досить великий на «єВідрядження» та на лібералізацію (виїзду чоловіків з-за кордон - ред.). Сьогодні ми обговорювали це питання з колегами і останню інформацію, яку ми отримали щоправда, не знаю на скільки це підтверджено офіційно, але нам сказали, що стосовно «єВідрядження», поки наразі не слід розраховувати на цей механізм", - сказала Дерев'янко.
Вона нагадала, що питання щодо відстрочки від мобілізації заброньованих працівників вже вирішилось, однак питання стосовно «єВідрядження» поки зависло у повітрі.
"Я сподіваюсь, що «єВідрядженням» бути, адже на них сподівається увесь наш бізнес, і наш ІТ сектор, і наша креативна індустрія і промисловці. Більше того, Україна б значно виграла, аби дозволила більш вільніше їздити нашим чоловікам за кордон, давши їм ці відрядження", - підкреслила Дерев'янко.
Як повідомляв Укрінформ, з 1 вересня уряд планував надати дозвіл на тимчасовий виїзд за кордон для відрядження підприємцям та представникам бізнесу. Однак механізм «єВідрядження» так і не запрацював.