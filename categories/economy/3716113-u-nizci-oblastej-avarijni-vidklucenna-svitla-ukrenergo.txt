Станом на 13:00 через аварійне відключення декількох магістральних високовольтних ліній є часткове знеструмлення споживачів у низці областей.

Як передає Укрінформ, про це повідомляє НЕК «Укренерго» у Телеграмі.
«Близько 13:00 в енергосистемі аварійно відключилися декілька магістральних високовольтних ліній. Внаслідок цього дією протиаварійної автоматики були частково знеструмлені споживачі в низці областей», – йдеться у повідомленні.
Зазначається, що наразі триває заживлення споживачів. Постачання електроенергії всім споживачам буде відновлено у найближчі години. Розпочато розслідування причин інциденту.
Як повідомлялося, генерація виробляє достатньо електроенергії для покриття потреб споживачів, але через обстріли та несприятливі погодні умови є знеструмлення частини споживачів у семи областях.