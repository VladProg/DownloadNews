Президент Володимир Зеленський затвердив Угоду між Україною та Європейським Союзом про вантажні перевезення автомобільним транспортом.

Як передає Укрінформ, про це йдеться в указі №654/2022, оприлюдненому на сайті глави держави.
"Затвердити Угоду між Україною та Європейським Союзом про вантажні перевезення автомобільним транспортом, учинену 29 червня 2022 року в місті Ліоні", - зазначається в документі.
Як повідомлялося, Україна та Європейський Союз підписали Угоду про вантажні перевезення автомобільним транспортом, що передбачає виконання двосторонніх та транзитних перевезень українськими перевізниками без дозволів.