Національне агентство з питань виявлення, розшуку та управління активами, одержаними від корупційних та інших злочинів, (АРМА) розмістило на своїх депозитних рахунках 3,4 млн доларів США та 54,3 тис. євро арештованих коштів підсанкційної особи.

Про це повідомляє пресслужба АРМА, передає Укрінформ.
«6 жовтня 2023 року АРМА розмістило на своїх депозитних рахунках арештовані кошти підсанкційної особи на суму 3,4 млн доларів США та 54,3 тис. євро», - йдеться в повідомленні.
Наголошується, що грошові активи було перераховано завдяки плідній співпраці Агентства та Національного банку України та незважаючи на перешкоди з боку фінансових установ, на рахунках яких розміщувалась арештована сума.
Як повідомлялося, Національне агентство України з питань розшуку та менеджменту активів (АРМА) розмістило на депозитних рахунках 1,8 млрд грн арештованих коштів санкційної особи.