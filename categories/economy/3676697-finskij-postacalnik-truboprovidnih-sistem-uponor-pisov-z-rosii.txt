Фінська компанія Uponor - міжнародний постачальник пластикових трубопровідних систем завершила вихід із росії.

Про це повідомляє Укрінформ із посиланням на Yle.
У пресрелізі компанії зазначається, що вона продала свій російський бізнес місцевому керівництву. Вартість угоди не розголошується.
Процес виведення бізнесу з росії розпочався у червні 2022 року, але через регуляторні процеси завершення операції зайняло більше часу, ніж очікувалося.
У росії в компанії працювала 51 людина.
Uponor Oyj – фінська компанія, що постачає системи мікроклімату та трубопроводів для будівель.
Як повідомляв Укрінформ, станом на 12 лютого 191 компанія повністю вийшла з росії, що становить 6,2% іноземного бізнесу.