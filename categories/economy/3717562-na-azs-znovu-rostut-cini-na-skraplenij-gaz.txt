Скраплений газ на АЗС упродовж тижня в середньому здорожчав на 5 коп./л – до 21,93 грн/л.

Як передає Укрінформ, про це повідомляє enkorr.
Зазначається, що на станціях WOG і OKKO автогаз здорожчав на 0,15 грн/л і 0,05 грн/л – до 22,65 грн/л і 22,75 грн/л відповідно.
На 24 копійки на літрі підняла ціну на LPG мережа АЗК Shell – до 21,99 грн/л. Автогаз на станціях U.GO і VST здорожчав на 9 коп./л і 12 коп./л, до 21,60 грн/л і 20,30 грн/л відповідно.
Окрім цього, вартість LPG відкоригували UPG, Mango, «БРСМ-Нафта» та інші. Придбати його наразі можна у межах 20,15–22,75 грн/л.