Єврокомісія сьогодні офіційно оголосила про запровадження «виключних та тимчасових» запобіжних заходів проти імпорту з України, які обмежують надходження сільськогосподарських товарів українського виробництва до 5 країн ЄС.

Як повідомляє Укрінформ, така інформація оприлюднена сьогодні на сайті Європейської Комісії.
«Європейська Комісія сьогодні ухвалила виключні та тимчасові запобіжні заходи щодо імпорту обмеженої кількості продуктів з України, відповідно до виключних захисних заходів, передбачених регуляторними правилами щодо автономних торговельних заходів. Такі заходи були необхідними з урахуванням виключних обставин, що пов’язані із серйозними логістичними «вузькими місцями», що відчувалися у п’яти країнах-членах», - йдеться у повідомленні.
Як зазначається, запобіжні заходи стосуватимуться лише чотирьох сільськогосподарських продуктів – зерна, кукурудзи, ріпаку та насіння соняшника, що походять з України. Ці заходи також мають на меті усунення існуючих логістичних ускладнень щодо транспортування цих товарів в Болгарії, Угорщині, Польщі, Румунії і в Словаччині. Ці заходи набувають чинності від 2-го травня, та будуть чинними до 5 червня 2023 року.
У цей період пшениця, кукурудза, насіння ріпаку та соняшника українського походження можуть продовжувати реалізовуватися для вільного обігу у всіх країнах Європейського Союзу, за виключенням згаданих п’яти «прифронтових» країн-членів. Згадані товари будуть продовжувати проходити транзитом через ці п’ять країн-членів за звичайними митими транзитними процедурами у треті країни або на території за межами Європейського Союзу.
Водночас, Болгарія, Угорщина, Польща і Словаччина погодилися скасувати свої односторонні заходи щодо надходження пшениці, кукурудзи, насіння ріпаку та соняшника, або будь-яких інших продуктів, що надходять з України.
«Відповідаючи на занепокоєння фермерів у згаданих країнах-членах, що є сусідами України, ці заходи дотримують потужні зобов’язання ЄС з підтримки України, та зберігають її здатність експортувати своє зерно, яке є критично важливим продовольством для світу та дозволяє знижувати ціни на продовольство, перед фактом величезних викликів, що були спричинені неспровокованою агресією росії», - йдеться у документі.
Також зазначається, що згадані заходи є частиною загального пакету допомоги, який пропонує Європейська Комісія, і який буде доповнений фінансовою підтримкою фермерів у згаданих п’яти країнах-членах ЄС. Ці заходи також передбачають подальше вдосконалення транзиту українського зернового експорту з використанням «коридорів солідарності» до інших країн ЄС та до третіх країн.
Єврокомісія готова продовжити застосування запобіжних заходів після того, як чинність поточних регуляторних правил щодо автономних торговельних заходів завершиться 5-го червня 2023 року, якщо ця виключна ситуація буде продовжуватися.
Єврокомісія готова розпочати також оцінку ситуацію на ринку ЄС з іншими «чутливими» продуктами, відповідно до згаданих правил щодо оновлених автономних торгівельних заходів, які були запропоновані Європейською Комісією.
Як повідомлялося, раніше п’ять країн ЄС звернулися до Єврокомісії з проханням про запровадження захисних заходів проти «надмірного» сільськогосподарського експорту з України, який впливає на ситуацію на ринку, призводить до падіння цін та, таким чином, зачіпає інтереси фермерів у сусідніх з Україною державах ЄС.