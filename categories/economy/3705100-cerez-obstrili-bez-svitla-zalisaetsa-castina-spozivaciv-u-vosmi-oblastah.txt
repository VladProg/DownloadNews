Енергетики продовжують фіксувати пошкодження інфраструктури через ворожі обстріли, зокрема, частина споживачів восьми областей залишаються без електропостачання.

Як передає Укрінформ, про це повідомляє Міністерство енергетики у Телеграмі.
«Станом на ранок 5 травня після артилерійського удару по одному з енергетичних об'єктів на Донеччині було аварійне відключення енергоблоку ТЕС. Знеструмлено вугільну шахту. Також через обстріли окупантів залишається знеструмленою частина споживачів у Запорізькій, Сумській, Чернігівській, Харківській, Херсонській областях. Ремонтні бригади працюють там, де це доволяє безпекова ситуація», – йдеться у повідомленні.
Зазначається, що є відключення електроенергії на Київщині. В Ірпінському районі через технологічні порушення без світла - понад 18 тисяч абонентів.
«Водночас енергетики постійно працюють над відновленням електропостачання. За добу по країні заживлено понад 47 тисяч споживачів. Більшість із них - на Донеччині», – додали в Міненерго.
Як повідомлялося, станом на ранок 5 травнядефіциту в енергосистемі немає, обсягу електроенергії, виробленої з води, сонця і вітру, вистачає, щоб компенсувати роботу, виведеної в ремонт теплової та атомної генерації.