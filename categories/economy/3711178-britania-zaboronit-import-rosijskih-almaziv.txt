Прем'єр-міністр Великої Британії Ріші Сунак оголосить на саміті G7, що проходить у Японії, про заборону на ввезення російських алмазів до Британії.

Як передає Укрінформ, про це повідомляє Sky News.

Зазначається, що буде заморожено експортний ринок алмазів на суму $4 мільярди.
Санкцій також поширюватимуться також на мідь, алюміній та нікель російського походження.
Крім того, Лондон запроваджує додатково санкції проти 86 осіб і компаній військово-промислового комплексу РФ.
«Санкції, запроваджувані проти Росії Великою Британією та партнерами з G7, мають чіткий і позитивний вплив щодо зменшення воєнних зусиль Путіна, – сказав прем'єр-міністр. – Група семи залишається об’єднаною перед загрозами з боку Росії і непохитною в підтримці України».
Очікується, що санкції будуть оголошені на вихідних.
Фото: Sky News