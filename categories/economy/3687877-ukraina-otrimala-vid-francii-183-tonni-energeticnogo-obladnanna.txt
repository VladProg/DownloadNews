Із серпня 2022 року із Франції до України надійшло 22 вантажі енергетичного обладнання як гуманітарної допомоги загальною вагою 183 тонни.

Як передає Укрінформ, про це повідомляє пресслужба Міністерства енергетики.
«Отримане обладнання використовується для якнайшвидшого відновлення електро- та газопостачання тисячам українських родин. Це внесок наших французьких партнерів не тільки у відновлення української енергосистеми, але і в енергетичну безпеку Європи», - наголосив міністр енергетики України Герман Галущенко.

Зазначається, що серед обладнання - генератори різної потужності, автоматичні вимикачі, спецодяг, роз’єднувачі, освітлювальні прилади, хімічна продукція, газове обладнання, необхідне для проведення ремонтних робіт.

Як повідомлялося, у березні цього року було передано 1389 конвекторів та 11 генераторів від французької громадської організації «Електрики без кордонів».
Фото: Міненерго