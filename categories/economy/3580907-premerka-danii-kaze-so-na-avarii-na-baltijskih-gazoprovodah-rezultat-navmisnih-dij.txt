Уряд Данії вже має "ясне розуміння", що аварія на двох газопроводах у Балтійському морі є результатом навмисних дій.

Про це повідомило видання DR, передає Укрінформ.
"За оцінкою влади, це – навмисні дії. Це не інцидент… Ми розглядаємо це з найбільшою серйозністю. Ситуація настільки серйозна, наскільки можливо. Але я не буду спекулювати про те, хто за нею стоїть", – сказала вона, додавши, що, на думку військової розвідки, прямої воєнної загрози для Данії наразі немає.
У своєму дописі на Facebook Фредеріксен теж написала, що вибухи, які сталися на газопроводах, "не випадкові" і "є результатом навмисних дій".

Як вже повідомлялося, у вівторок з’явилися повідомлення про три витоки відразу на двох газопроводах, - «Північний потік – 1» та «Північний потік – 2», - два на першому та один – на другому. Інцидент стався неподалік узбережжя Данії, та співпав за часом із презентацією європейського проєкту «Балтійський потік», який дозволяє постачати з Норвегії до Польщі, через територію Данії, до 10 мільярдів кубометрів газу на рік.
Розслідування інциденту на «Північних потоках» триває. Уряди таких країн як Данія та Німеччина не виключають, що витоки газу стали проявом саботажу.