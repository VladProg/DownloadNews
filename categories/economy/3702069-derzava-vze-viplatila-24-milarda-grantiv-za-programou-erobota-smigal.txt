Держава вже виплатила понад 4 тисячі грантів на суму 2,4 млрд грн за програмою «єРобота».

Про це Прем'єр-міністр Денис Шмигаль повідомив на засіданні уряду у п’ятницю, передає Укрінформ.
«Продовжуємо видавати гранти за програмою «єРобота». Від її старту держава вже виплатила понад 4 тис. грантів на суму 2,4 млрд грн», - сказав Шмигаль.
За його словами, уряд залучає ще майже 1,3 млрд грн від Державного центру зайнятості. Ці кошти будуть направлені на гранти бізнесу, зокрема, в галузь переробки.
Як повідомлялось, проєкт “єРобота” був запроваджений урядом у липні 2022 року для надання підтримки бізнесу та стимулювання створення нових робочих місць. Він включає кілька грантових програм. Зокрема, це програми мікрогрантів на відкриття чи розвиток власного бізнесу, гранти на створення й розвиток переробних підприємств, садівництва, виноградарства, тепличного господарства.
Фото: КМУ