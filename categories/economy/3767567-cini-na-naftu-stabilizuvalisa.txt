Ціни на нафту еталонних марок слабко коливаються вранці у п'ятницю, 29 вересня, стабілізувавшись після підвищеної волатильності останніх двох сесій.

Як передає Укрінформ, про це повцідомляє enkorr.
Ціна листопадових ф'ючерсів на сорт Brent на лондонській біржі ICE Futures складає $95,05 за барель, що на $0,33 (0,35%) нижче за показник на закриття попередньої сесії. У четвер ці контракти здешевшали на $1,17 (1,2%) – до $95,38 за барель.
Котирування ф'ючерсів на нафту WTI на листопад на електронних торгах Нью-Йоркської товарної біржі (NYMEX) підвищилися на $0,05 (0,05%) і становили $91,76 за барель. За підсумками минулої сесії вони впали на $1,97 (2,1%) – до $91,71 за барель.
Під час торгів напередодні котирування Brent піднімалися до $97,69 за барель, а ціна WTI перевищувала $95 за барель уперше за рік.
«Відкат униз цін на нафту давно назрівав. Котируванням кілька доларів не вистачило до $100, і трейдери на енергетичному ринку швидко фіксують прибутки з урахуванням волатильності на ринках облігацій», – написав старший аналітик OANDA Едвард Мойя.
«Якщо обвал на ринку бондів посилиться, попит на нафту явно постраждає у всьому світі», – додав він.
Прибутковість 10-річних державних облігацій в останні дні становить близько 4,6%, рекордної позначкки з 2007 року. Прибутковість демонструє негативну кореляцію із ціною облігацій.
Тим часом раніше цього тижня Міненерго США повідомило, що резерви на терміналі в Кушингу, де зберігається нафта, що торгується на NYMEX, знизилися минулого тижня на 943 тис. барелів – до мінімуму з липня 2022 року.
Більше того, аналітики Saxo Bank вважають, що запаси в Кушингу близькі до мінімумів з 2014 року.