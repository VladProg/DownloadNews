Розширення програми іпотечного кредитування «єОселя» важливе як для людей, так і для відновлення економіки.

Про це Прем'єр-міністр України Денис Шмигаль сказав на засіданні уряду, передає Укрінформ.
«Відсьогодні набувають чинності зміни, які розширюють програми доступного іпотечного кредитування «єОселя». Подати заявку можуть усі громадяни, які не мають власного житла, більшого за нормативну площу. Позика буде видаватися під пільгові 7% . Важлива програма і для і людей, і для відновлення нашої економіки», - сказав Шмигаль.
Як повідомлялося, програма іпотечного кредитування «єОселя» з 1 серпня розширюється.
Взимку Міністерство цифрової трансформації повноцінно запустило в застосунку Дія послугу доступного кредитування "єОселя", в межах якої українці можуть оформити іпотеку на отримання житла. У програмі беруть участь 5 банків-партнерів: Ощадбанк, Приватбанк, Укргазбанк, Глобус банк та Sky Bank.
Від початку роботи "єОселі" вони видали понад 3 млрд грн кредитів. Завдяки цьому більш ніж 2,2 тисячі українських родин вже придбали власне житло.
Фото: КМУ