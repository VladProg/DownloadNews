Упродовж вихідних дизпальне в середньому скинуло 28 коп./л – до 47,68 грн/л, бензини А-95 і А-95+ здешевшали на 5 і 1 коп./л - до 47,26 грн/л і 49,16 грн/л відповідно.

Як передає Укрінформ, про це повідомляє enkоrr.
Видання акцентує увагу насамперед на подешевшанні дизельного пального - від 3 коп./л до 2 грн/л. Найбільше ДП здешевшало на АЗС мереж VST і VostokGaz – до 44,90 грн/л (-2 грн/л) і 46,89 грн/л (-2 грн/л) відповідно.
У мережах преміум-сегмента дизпальне втратило гривню на літрі – до 48,99 грн/л і на АЗС ОККО, й на WOG.

Найдорожче дизель сьогодні можна купити на АЗС мережі «Авіас» – за 50,00 грн/л (-0 грн/л), найдешевше – на АЗС «Укр-Петроль», за 44,83 грн/л (-0 грн/л).
У мережах VostokGaz і VST також здешевшав на 2 грн/л і бензин А-95 – до 45,89 грн/л і 43,90 грн/л відповідно.
Ціни на бензин у межах 15-50 коп. скинули ще кілька мереж, проте порівняно з дизелем він цими вихідними дешевшав не так активно.