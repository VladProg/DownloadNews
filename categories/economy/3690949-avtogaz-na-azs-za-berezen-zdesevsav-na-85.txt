Середня ціна на скраплений газ за березень 2023 року в мережах автозаправних станцій знизилася на 2,04 грн/л – до 21,72 грн/л.

Як передає Укрінформ, про це повідомляє enkorr.
Зазначається що на станціях ОККО і WOG автогаз здешевшав на 1,96 грн/л і 1,98 грн/л, до 22,66 грн/л і 22,53 грн/л відповідно.
На станціях державної «Укрнафти» автогаз коштує 21,45 грн/л (-1,60 грн/л до 1 березня).

На своїх АЗС мережа «Авантаж 7» встановила найменшу ціну — 19,45 грн/л, що на 1,83 грн/л дешевше, ніж на початку місяця. На станціях KLO і SOCAR продукт здешевшав на 2,40 грн/л і 2 грн/л, до 20,69 грн/л і 23,12 грн/л відповідно.
Крім того, на 1,74-3,3 грн/л здешевшав автогаз і в мережах «БРСМ-Нафта», Shell, Chipo, Luxwen, BVS, «Овіс», VST та інших.
Як повідомлялось, стрімке здешевлення автогазу спостерігається вже кілька місяців. Так, якщо впродовж січня автогаз здешевшав на АЗС у середньому на 9,3%, то в лютому – ще на 10%. У лютому середня ціна автогазу становила 24,04 грн/л.