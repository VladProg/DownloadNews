Українські порти Дунайського кластера (Рені, Ізмаїл та Усть-Дунайськ) у січні - жовтні 2023 року збільшили обробку вантажів порівняно з аналогічним періодом минулого року в 2,2 раза - з 12,6 млн тонн до 27,6 млн тонн.

Як передає кореспондент Укрінформу, про це повідомив голова ДП «Адміністрація морських портів України» (АМПУ) Юрій Литвин під час «Інфрастуктурного дня», який проводить Європейська бізнес-асоціація (ЕВА).
Порівняно з січнем - жовтнем 2021 року, коли у дунайських портах було оброблено лише 4,4 млн тонн, вантажообіг збільшився в 6,3 раза.
Литвин уточнив, що з 40,2 млн тонн вантажів за січень - жовтень цього і минулого років 18,3 млн тонн припало на зернові вантажі, 3,6 млн тонн - на руду, 3,2 млн тонн - на олію, 2,6 млн тонн - на нафтопродукти та 12,4 млн тонн - на інші вантажі.
Кількість оброблених суден у дунайських портах за 10 місяців цього року збільшилася порівняно з аналогічним періодом минулого року на 54,3% - до 12 тис.
Як повідомляв Укрінформ, від початку роботи оголошеного ВМС ЗСУ у серпні тимчасового морського коридору в Чорному морі з портів Одеса, Чорноморськ та Південний вийшли уже 115 суден.
Фото ілюстративне