Міністерство фінансів 5 вересня на аукціоні з розміщення облігацій внутрішньої державної позики (ОВДП) залучило до державного бюджету 6,4 млрд гривень.

Як передає Укрінформ, про це повідомила пресслужба Мінфіну у Фейсбуці.
"Cьогодні Мінфін розмістив державні облігації на суму понад 6,4 млрд гривень", - ідеться в повідомленні.
Зазначається, що Міністерство фінансів запропонувало інвесторам гривневі ОВДП - 3,477 млрд грн під 18,31% та 2,95 млрд грн - під 19,19%.
Як повідомлялось, у зв’язку з російською агресією український уряд ухвалив рішення про поетапний випуск військових облігацій в обсязі до 400 млрд грн. Мінфін проводить аукціони з продажу ОВДП щовівторка, починаючи з 1 березня 2022 року. За словами Прем'єр-міністра України Дениса Шмигаля, торік за рахунок випуску військових облігацій було отримано майже 600 млрд грн.