Відновлення Каховської ГЕС коштуватиме орієнтовно 1 млрд євро, ще стільки ж коштуватимуть інші супутні роботи.

Про це Прем'єр-міністр Денис Шмигаль сказав на засіданні уряду, передає Укрінформ.

Джерело: телеграм-канал Премʼєр-міністра України Дениса Шмигаля
«Відновлення ГЕС, за попередніми даними Укргідроенерго, коштуватиме орієнтовно 1 млрд євро. Ще стільки ж коштуватимуть інші супутні роботи», - сказав Шмигаль.
За його словами, влада вже домовилася зі Світовим банком про швидку оцінку збитків і потреб після цієї катастрофи.
Як повідомляв Укрінформ, російські війська в ніч на 6 червня здійснили підрив Каховської ГЕС. Того ж дня під час позачергового засідання уряд створив штаб та призначив керівником робіт із ліквідації наслідків підриву ГЕС міністра внутрішніх справ Ігоря Клименка.
Триває евакуація населення з районів затоплення.