В Україні буде напрацьована програма фінансування з метою розвитку оборонно-промислового комплексу.

Про це в Телеграмі повідомив міністр з питань стратегічних галузей промисловості Олександр Камишін, передає Укрінформ.
«Працюємо з прем’єром та командою уряду над програмою фінансування для підприємств ОПК», - йдеться в повідомленні.
Камишін підкреслив, що оборонна промисловість є не тільки важливим елементом безпеки країни, а й важливим сектором економіки.
«А програма фінансування ОПК допоможе суттєво наростити цей сектор», - зауважив міністр.
Як повідомлялося, уряд оприлюднив постанову про утворення акціонерного товариства «Українська оборонна промисловість»; це - один із ключових кроків до реформування державного сектору вітчизняного оборонно-промислового комплексу.