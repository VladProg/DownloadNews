Уряд погодив кандидатуру Дмитра Липпи на посаду генерального директора Оператора газотранспортної системи України.

Про це повідомив представник Кабінету Міністрів у Верховній Раді Тарас Мельничук у Телеграмі, передає Укрінформ.
«Погоджено кандидатуру Липпи Дмитра Олександровича на посаду генерального директора ТОВ «Оператор газотранспортної системи України», - йдеться в повідомленні.
Раніше Липпа був очільником заводу «Каметсталь» гірничо-металургійної групи «Метінвест», створеного на потужностях Дніпровського металургійного комбінату. Наглядова рада підтримала рішення про його звільнення з посади у грудні 2022 року.
Як повідомлялось, на посаду директора Оператора ГТС подавалися 19 кандидатів. Серед претендентів на пост голови ОГТС були колишні посадовці Нафтогазу та Укртрансгазу.