Президент Єврокомісії Урсула фон дер Ляєн оголосила сьогодні про перерахування чергового траншу макрофінансової допомоги «плюс» для України в обсязі €1.5 мільярда.

Як повідомляє Укрінформ, про це Президенти Єврокомісії написала на власній сторінці в мережі Twitter.
Урсула фон дер Ляєн також засудила цілеспрямовані дії Росії з руйнування зернових сховищ та портової інфраструктури України
«Я рішуче засуджую удари Росії по українських зернових сховищах та по експортній інфраструктурі. Росія продовжує свою безжальну війну, але ми продовжуємо підтримувати Україну. Сьогодні ми виплатили ще 1,5 мільярда євро, щоб забезпечити дієздатність держави та для відновлення інфраструктури», - зазначила фон дер Ляєн.
Шостий транш у розмірі 1,5 млрд євро масштабної макрофінансової допомоги (МФД) від ЄС 25 липня надійшов до бюджету України. Загальний обсяг фінансування за програмою МФД сягає 18 млрд євро Про це повідомляє пресслужба Мінфіну.
“Від початку повномасштабної війни ЄС спрямував до України 17,7 млрд євро макрофінансової допомоги. Ці кошти сприяли підтримці макроекономічної стабільності в країні, а також допомагають фінансувати пріоритетні видатки держбюджету своєчасно та у повному обсязі. ЄС є ключовим партнером України, який продовжує відігравати важливу роль у пришвидшенні нашої перемоги та зміцненні економічної стійкості країни”, — сказав міністр фінансів України Сергій Марченко.
У Мінфіні зазначили, що кошти надаються на безпрецедентно пільгових умовах для України й спрямовуються на фінансування пріоритетних видатків держбюджету. Термін погашення кредиту складає 35 років. Водночас відсотки та інші платежі за обслуговування боргу замість України компенсуватимуть країни ЄС.
Наступні транші за програмою МФД будуть надходити до держбюджету протягом 2023 року з урахуванням виконання Україною узгоджених сторонами умов.
Як повідомлялося, наприкінці минулого року ЄС погодив макет макрофінансової допомоги для України в обсязі 18 мільярдів євро, що передбачає фінансування у €1,5 мільярда щомісяця протягом 2023 року. Цей пакет, поряд із допомогою від інших міжнародних донорів, призначений для підтримання дієздатності Української держави у виконанні її головних соціальних функцій та у забезпеченні стійкості України під час війни.
Нині Єврокомісія запропоновувала внести поправки у багаторічний бюджет ЄС на 2024-2027 роки та утворити так званий Український фонд в обсязі до 50 мільярдів євро, який буде призначений для сталого фінансування негайних потреб України та програм її відновлення протягом наступних 4 років. Як передбачається, бюджетна підтримка ЄС на адресу України слугуватиме стимулом для інших донорів та сприятиме притоку в країну прямих інвестицій.