Американська компанія Tesla оголосила, що головний фінансовий директор Зак Кіркхорн залишив свою посаду.

Як передає Укрінформ, про це повідомляє CNBC.
Компанія публічно оголосила про це у понеділок, хоча Кіркхорн залишив свою посаду ще у п’ятницю.
Акції Tesla впали майже на 3% після новини про відставку, проте загалом день для компанії завершився падінням акцій усього на 1%.
Наступником Кіркхорна став головний бухгалтер Tesla Вайбхав Танеджа. Він обійматиме дві посади одночасно.
Кіркхорн залишиться в Tesla до кінця року, щоб допомогти у перехідний період.
Він обіймав посаду фінансового директора з березня 2019 року та працював у Tesla з 2010 року.
Зазначається, що це вдруге за чотири роки у Tesla змінився фіндиректор. Коли попередній фінансовий директор Діпак Ахуджа покинув Tesla в 2019 році, акції компанії впали на 4,5%.
Як повідомляв Укрінформ, компанія Ілона Маска Tesla відкликає майже 16 тисяч автомобілів Model S I Model X 2021-2023 років випуску через проблеми з пасками безпеки.
Фото: DPA