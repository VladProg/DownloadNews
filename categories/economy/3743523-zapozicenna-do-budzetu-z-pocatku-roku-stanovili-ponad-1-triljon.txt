Державні запозичення до загального фонду державного бюджету за січень - липень 2023 року становили 1,03 трлн грн.

Про це повідомляє пресслужба Міністерства фінансів, передає Укрінформ.
"Фактичні державні запозичення до загального фонду державного бюджету за січень – липень 2023 року становили 1033,7 млрд грн, або 88,1 % від запланованих на цей період", - йдеться в повідомленні.
Зазначається, що від розміщення ОВДП на фінансування державного бюджету залучено 324,8 млрд грн, в тому числі в іноземній валюті 105,7 млрд грн (2 191,1 млн дол. США та 640,9 млн євро).
При цьому, за рахунок випуску військових ОВДП залучено 154,5 млрд грн. Із зовнішніх джерел надійшло 708,9 млрд грн.
Платежі з погашення державного боргу за січень – липень 2023 року становили 273 млрд грн (96,6 % плану), платежі з обслуговування – 128 млрд грн (95,7 % плану).
Як повідомляв Укрінформ, державні запозичення до загального фонду державного бюджету за січень - грудень 2022 року становили 1261,1 млрд грн.
Фото: НБУ