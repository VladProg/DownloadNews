Кабінет міністрів призначив двох заступників міністра енергетики та погодив призначення кількох голів РДА.

Як передає Укрінформ, про це повідомив у Телеграмі постійний представник Кабміну у Верховній Раді Тарас Мельничук.
«Призначити Гринчук Світлану Василівну та Хейла Олександра Валерійовича заступниками Міністра енергетики України», - йдеться у повідомленні.
Також повідомляється, що звільнено Бойко Тетяну Олександрівну з посади заступника голови Національної служби здоров’я України.
Уряд призначив Володимира Короткова заступником голови Державного агентства з енергоефективності та енергозбереження України з питань цифрового розвитку, цифрових трансформацій і цифровізації.
Окрім того, Кабінет Міністрів погодив призначення
Петра Хмельовського головою Надвірнянської районної державної адміністрації Івано-Франківської області, Ігоря Степанченка - головою Конотопської районної державної адміністрації Сумської області, Андрія Канашевича - головою Куп’янської районної державної адміністрації Харківської області, Володимира Усова - головою Харківської районної державної адміністрації Харківської області та Олени Логвинової - заступником голови Харківської обласної державної адміністрації.