Апеляційна палата ВАКС залишила без змін запобіжний захід у вигляді тримання під вартою заступнику голови правління «Укргазбанку», підозрюваному у справі щодо протиправної діяльності службових осіб державного АБ «Укргазбанк», яка завдала збитків на суму понад 206 млн грн.

Про це повідомляє пресслужба Спеціалізованої антикорупційної прокуратури.
Як зазначається, після затримання посадовця та доставки до місця проведення досудового розслідування слідчий суддя вирішить питання про застосування запобіжного заходу у вигляді тримання під вартою.
За версією слідства, впродовж 2014 - 2019 років керівництво «Укргазбанку» забезпечили укладення 52 фіктивних договорів з «агентами», які нібито залучали до банку великих клієнтів, та безпідставно перерахували понад 206 млн грн за їхні «послуги».
Наразі у цьому кримінальному провадженні про підозру повідомлено 5 основним фігурантам злочину, серед яких колишній голова Нацбанку Кирило Шевченко, який на момент злочину обіймав посаду голови Правління Укргазбанку, а також колишні та чинні високопосадовці банківських установ.
На початку листопада 2022 року Кирила Шевченка оголосили у міжнародний розшук у справі розкрадань в Укргазбанку.