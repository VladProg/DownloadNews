Президент Володимир Зеленський скасував дію деяких документів, які стосуються економічного співробітництва України з рф, а також з суміжними областями республіки білорусь і адміністративно-територіальними одиницями Республіки Молдова.

Як передає Укрінформ, про це йдеться в указі №653/2022, оприлюдненому на сайті глави держави.
Так, втратили чинність такі документи:
- Указ Президента України від 25 березня 1994 року № 112/94 «Про заходи щодо розвитку економічного співробітництва областей України з суміжними прикордонними областями російської федерації»;
- Указ Президента України від 3 червня 1994 року № 271/94 «Про заходи щодо розвитку економічного співробітництва областей України з суміжними областями республіки білорусь і адміністративно-територіальними одиницями Республіки Молдова»;
- Указ Президента України від 9 червня 1994 року № 287/94 «Про поширення дії Указу Президента України № 112 від 25 березня 1994 року «Про заходи щодо розвитку економічного співробітництва областей України з суміжними прикордонними областями російської федерації» на Запорізьку обласну державну адміністрацію»;
- Указ Президента України від 2 липня 1996 року № 495/96 «Про заходи щодо розвитку економічного співробітництва Автономної Республіки Крим з суміжними прикордонними адміністративно-територіальними одиницями російської федерації».
Зазначається, що указ набирає чинності з дня його опублікування.