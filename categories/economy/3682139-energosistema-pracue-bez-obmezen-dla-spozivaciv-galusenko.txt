Станом на 14 березня українська генерація має необхідні обсяги потужності для повного забезпечення потреб споживачів електроенергії по всій країні.

Про це повідомив міністр енергетики України Герман Галущенко, передає Укрінформ із посиланням на пресслужбу Міненерго у Телеграмі.
«Генерація має необхідні обсяги потужності для повного забезпечення потреб споживачів електроенергії по всій країні. Тривають ремонтні роботи на об‘єктах високовольтних мереж, що постраждали внаслідок останнього масованого обстрілу», - зазначив він.
Міністр додав, що у Житомирській області можливі обмеження електропостачання окремих категорій споживачів через ремонт мережевої інфраструктури.
Як повідомлялось, протягом 14 березня в низці районів Київської області та безпосередньо столиці застосовані стабілізаційні відключення через пошкодження енергетичної інфраструктури.