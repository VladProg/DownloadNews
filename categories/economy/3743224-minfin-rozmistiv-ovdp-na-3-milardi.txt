Міністерство фінансів 1 серпня на аукціоні з розміщення облігацій внутрішньої державної позики (ОВДП) залучило до державного бюджету понад 3 млрд гривень.

Як передає Укрінформ, про це повідомила пресслужба Мінфіну у Фейсбуці.
"Сьогодні Мінфін розмістив державні облігації на суму понад 3 млрд гривень", - йдеться у повідомленні.
Зазначається, що Міністерство фінансів запропонувало інвесторам гривневі ОВДП: 39 млн грн під 17,80%; 90 млн грн - під 18,27% і 2,92 млрд грн - під 19,39%.

Як повідомлялось, Міністерство фінансів 25 липня на аукціоні з розміщення ОВДП залучило до державного бюджету 14,7 млрд грн.