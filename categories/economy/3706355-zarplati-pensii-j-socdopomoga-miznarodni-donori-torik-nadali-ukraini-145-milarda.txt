Міжнародні донори надали Україні $14,5 млрд в рамках Проєкту PEACE на відшкодування пріоритетних видатків 2022 року.

Про це повідомляє Укрінформ з посиланням на пресслужбу Міністерства фінансів.
Міжнародні донори надали Україні 14,5 млрд дол. США в межах проєкту PEACE на відшкодування пріоритетних видатків 2022 року:
США – $11,7 млрд (гранти);
Світовий Банк – $1,22 млрд (кредити);
Велика Британія – $1 млрд (кредитні гарантії);
Італія – $200,5 млн дол. США (кредит);
Німеччина – $51,5 млн (гранти);
Іспанія – $50,1 млн (грант);
Фінляндія – $21,3 млн (грант);
Ірландія – $21,1 млн (грант);
Швейцарія – $10,3 млн (грант);
Бельгія – $3,1 млн (грант);
Литва – $3,2 млн (грант);
Ісландія – $1,6 млн (грант);
Данія $30,9 – млн (кредитні гарантії).

Загалом у 2022 році Україна отримала 495,3 млрд грн зовнішнього фінансування у межах проєкту PEACE, зокрема на фінансування:

пенсій для понад 9 млн пенсіонерів (199,5 млрд грн);
допомоги для 1,6 млн внутрішньо переміщених осіб (40,5 млрд грн);
житлових субсидій для 1,6 млн сімей (15,9 млрд грн);
допомоги при народженні дитини для 750 тис. сімей (8,9 млрд грн);
зарплат для 515 тис. медпрацівників (45,2 млрд грн), 503 тис. учителів шкіл (69,9 млрд грн), 140 тис. викладачів закладів вищої освіти (18,5 млрд гривень).





«Фінансова підтримка від партнерів у рамках проєкту PEACE in Ukraine Світового банку стала вирішальною у забезпеченні гуманітарних та соціальних видатків під час війни. Водночас для Мінфіну безперечним пріоритетом є відповідальне використання коштів донорів, оскільки довіра партнерів є нашим головним активом. Конструктивна співпраця з командами Світового Банку та USAID допомагає оптимізувати та зміцнити системи моніторингу, верифікації та звітності уряду щодо використання донорських коштів», - зазначив міністр фінансів Сергій Марченко.
Як повідомлялось, метою проекту PEACE є часткова компенсація видатків державного бюджету, зокрема соціальних та гуманітарних, що не пов’язані зі сферою безпеки і оборони. Цей проєкт став головним фінансовим інструментом Світового банку для України та дав змогу іншим міжнародним донорам об’єднати свої зусилля із надання швидкої, адресної та прогнозованої підтримки.