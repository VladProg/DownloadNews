На деокупованій Херсонщині аграрії вже зібрали 300 тонн баштанної продукції та 57 тисяч тонн зернових культур.

Як передає Укрінформ, про це повідомляє Херсонська ОВА.
Як зазначається, вже зібрано 57 тисяч тонн зернових культур, ріпаку – 4,4 тисячі тонни, картоплі – 16 тисяч тонн, овочів – 11,5 тисяч тонн, 300 тонн – баштанної продукції. Вдалося виростити й томати.
«Попри значне замінування полів, розкрадання окупантами сільгоспобладнання, постійні обстріли та водний тероризм з боку росіян, наші аграрії провели посівну і продовжують прибирати врожай», - йдеться у повідомленні.
Як повідомлялося, загалом на деокупованій Херсонщині сапери обстежили 73890,9 гектара територій, з них 62771,4 гектара – землі сільськогосподарського призначення. На цих територіях виявлено та знешкоджено понад 92,6 тис. вибухонебезпечних предметів.