Міністр закордонних справ України Дмитро Кулеба проводить термінові консультації у штаб-квартирі ООН щодо виходу Росії із Чорноморської зернової угоди.

Як передає Укрінформ, про це повідомляє МЗС України у Телеграмі.
«На доручення Президента Володимира Зеленського, Дмитро Кулеба проводить у штаб-квартирі ООН у Нью-Йорку термінові консультації з партнерами щодо наступних кроків після виходу Росії із зернової угоди", - йдеться у повідомленні.

«Ми робимо все можливе, щоб зберегти Чорноморський зерновий коридор», — написав Кулеба у Твіттері.

On @ZelenskyyUa's instruction, I am holding urgent consultations with partners at the UN in New York on our next steps following Russia’s withdrawal from the Grain Initiative. Russia puts global food security in jeopardy. We do our utmost to preserve the Black Sea grain corridor.
— Dmytro Kuleba (@DmytroKuleba) July 17, 2023

Як повідомлялося, Дмитро Кулеба перебуває у Нью-Йорку з робочим візитом, де візьме участь у засіданні Ради Безпеки ООН та у відкритих дебатах Генеральної Асамблеї ООН щодо ситуації в Україні.
У понеділок Росія заявила, що вийшла із Чорноморської зернової угоди.