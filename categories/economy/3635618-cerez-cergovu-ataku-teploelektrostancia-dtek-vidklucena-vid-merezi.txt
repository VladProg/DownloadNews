Внаслідок чергового обстрілу зазнало пошкоджень підприємство компанії "ДТЕК Енерго"; електростанція наразі повністю відключена від мережі.

Як передає Укрінформ, про це повідомляє ДТЕК.
Зазначається, що через масовану терористичну атаку по цивільній та енергетичній інфраструктурі пошкоджене підприємство ДТЕК Енерго, що вже неодноразово зазнавало атак росіян.
"Внаслідок атаки серйозно пошкоджено обладнання підприємства. Наразі воно повністю відключено від енергосистеми", - йдеться у повідомленні.
Повідомляється, що жертв і постраждалих немає.
У вересні - грудні енергетичні підприємства ДТЕК Енерго зазнали вже 20 терористичних атак росії. Внаслідок них 24 енергетики були поранені, троє - загинули. Також були постраждалі серед рятувальників та працівників підрядних організацій.
Як повідомлялося, Сили протиповітряної оборони у п’ятницю, 17 грудня, збили 60 ракет із 76, випущених росією по Україні. Це вже дев'ята хвиля масованих російських атак на енергетичну інфраструктуру.