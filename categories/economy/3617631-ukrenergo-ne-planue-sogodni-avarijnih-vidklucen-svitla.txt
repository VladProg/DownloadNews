У суботу, 19 листопада у всіх регіонах України буде застосовано планові відключення електроенергії.

Як передає Укрінформ, про це НЕК “Укренерго”, повідомляє у Фейсбуку.


“19 листопада у всіх регіонах України з 00:00 до 02:00 та з 8:00 до 24:00 будуть застосовуватись планові відключення. Додаткові аварійні відключення не прогнозуються”, - вказується в дописі.


В Укренерго наголошують, що обмеження споживання – це наслідки ракетних атак російських загарбників на енергосистему України: “Цього тижня це вже була шоста. Пошкоджень багато, вони складні. Ремонтні бригади працюють цілодобово і без вихідних над відновленням понівеченої інфраструктури, щоб повернути світло українцям”.


Також зазначається, що графіки планових відключень складають та застосовують обленерго, перелік яких можна знайти за посиланням.
“Укренерго не відключає конкретні будинки, вулиці чи міста, а надає обленерго лише обсяги (мегавати), на які треба зменшити споживання”, - додали в компанії.




Як повідомляв Укрінформ, 17 листопада директор компанії “ДТЕК” Дмитро Сахарук заявив, що через масштабні пошкодження енергооб'єктів без світла перебувають до 40% споживачів. В окремих районах світло буде відсутнє по кілька днів.
Фото: facebook.com/vinoblenergo