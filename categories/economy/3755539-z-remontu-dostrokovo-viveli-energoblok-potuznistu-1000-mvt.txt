На 5 днів раніше запланованого терміну з ремонту виведений енергоблок потужністю 1000 МВт однієї з АЕС.

Про це повідомляє Міністерство енергетики України, передає Укрінформ.
«Після проведеного ремонту на 5 днів раніше запланованого терміну був під’єднаний до енергомережі блок однієї з атомних електростанцій. Він додав в енергосистему 1000 додаткових мегават потужності», - йдеться в повідомленні.
За словами міністра енергетики Германа Галущенка, на сьогодні завершено ремонти 70% потужностей атомної генерації. Це шість блоків сумарною потужністю понад 5,4 тисячі МВт.
Як повідомлялося, за сім місяців 2023 року атомні електростанції виробили на 4 млн МВт-год. електроенергії більше, ніж було закладено у прогнозі.
Фото: Міненерго