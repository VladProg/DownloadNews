Рух вантажівок через пункт пропуску "Ягодин-Дорогуськ" ускладнено.

Про це йдеться у повідомленні ДПСУ, передає Укрінформ.
Учора розпочалася акція протесту польських перевізників перед пунктом пропуску «Дорогуськ – Ягодин» з боку Польщі.
У цьому зв’язку польською стороною призупинено оформлення вантажних автомобілів на в'їзному та виїзному напрямках. На виїзд із Польщі (в'їзд в Україну) пропускається лише транспорт, який перевозить гуманітарну допомогу, небезпечні вантажі та тварин.
Пропуск автобусів здійснюється в обох напрямках у звичному порядку.
За попередньою інформацією, страйк погоджено з правоохоронними органами Республіки Польща до 24:00 год. 3 червня 2023 року.
ДПСУ просить водіїв вантажних транспортних засобів врахувати цю інформацію при плануванні міжнародних перевезень.
Як повідомлялося, Державне агентство відновлення та розвитку інфраструктури у 2023 році проведе модернізацію пунктів пропуску (ПП) на кордоні з Польщею, Румунією, Словаччиною, Угорщиною та Молдовою.
Фото: Західне регіональне управління Держприкордонслужби України-Західний кордон