Чорноморським гуманітарним коридором пройшов 100-й корабель, наразі цим шляхом доставлено 3,7 млн тонн продовольства і товарів.

Про це у соцмережі Х написала посол США в Україні Бріджит Брінк, передає Укрінформ.
«Сьогодні 100-й корабель пройшов рятівним експортним каналом для України, який допоміг доставити 3,7 мільйона тонн продовольства та товарів по всьому світу», - зазначила Брінк.
Як повідомлялося, у серпні Україна відкрила тимчасові коридори для виходу торгових суден з портів. При цьому РФ продовжує атакувати портову інфраструктуру України. 9 листопада віцепрем'єр-міністр із відновлення - міністр розвитку громад, територій та інфраструктури Олександр Кубраков заявив, що рух суден українським коридором триває як до портів Одеси та області, так і з них.
Фото ілюстративне