На сьогодні стан готовності України до опалювального сезону перевищив 80%.

Про це на засіданні уряду сказав Прем'єр-міністр Денис Шмигаль, повідомляє кореспондент Укрінформу.
"Стан готовності вже більше 80%. Накопичено значні ресурси вугілля, продовжується закачування газу в сховища. Формуємо домовленості з партнерами про додаткові поставки "блакитного палива", - сказав Шмигаль.

Він також повідомив, що на кошти, виділені урядом на підготовку до екстрених ситуацій, уже закуплено майже 1,5 тис. мобільних генераторів та десятки резервних котлів. Крім того, сформовано оперативний штаб, який буде вирішувати будь-які кризові питання. Насамперед, мова йде про ліквідацію наслідків атак росії на критичну інфраструктуру.
Як повідомлялося, зараз вУкраїні накопичено 2,2 млн тонн вугілля, до початку опалювального сезону його запаси можуть сягнути 2,5 млн тонн.
До 1 жовтня Україна закачає до підземних сховищ 14,5 - 15 млрд кубометрів газу.
Фото: КМУ