Укрнафта та польський державний нафтогазовий концерн PKN Orlen планують співпрацювати.

Як передає Укрінформ, про це повідомляє пресслужба Укрнафти.
Зазначається, що сьогодні відбулася зустріч директора ПАТ «Укрнафта» Сергія Корецького з головою PKN Orlen Даніелом Обайтеком і топменеджментом концерну.
Під час зустрічі представники компаній обговорили можливості співпраці та визначили чіткий план за багатьма напрямками. Деталі Корецький пообіцяв надати вже за результатами.
Як повідомлялося, польський державний нафтогазовий концерн PKN Orlen розірвав контракт із російською компанією "Татнафта" без сплати штрафних санкцій після припинення постачання нафти з рф.
Фото: Укрнафта