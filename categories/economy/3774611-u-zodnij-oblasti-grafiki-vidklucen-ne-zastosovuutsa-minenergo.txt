У жодній із областей України зараз не передбачається застосування графіків відключень. Обмеження електропостачання можливі у разі обстрілів, негоди та технологічних порушень.

Як передає Укрінформ, про це повідомляє Міністерство енергетики.
"Обмежень електропостачання наразі не передбачається у жодній з областей країни. Вони можливі виключно у разі масованих ворожих обстрілів, і, як наслідок, пошкоджень енергетичного обладнання. А також технологічних порушень та у разі несприятливих погодних умов", - йдеться у повідомленні.
Зазначається, що електроенергії, яку виробляють українські електростанції, зараз повністю достатньо для забезпечення потреб споживачів.
Міненерго просить українців бути пильними та користуватися тільки офіційною та достовірною інформацією.
Як повідомлялося, на одній із українських теплоелектроцентралей 16 жовтнявийшов з ремонту енергоблок.