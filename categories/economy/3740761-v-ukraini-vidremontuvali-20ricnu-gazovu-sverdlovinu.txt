АТ «Укргазвидобування» виконало успішний капітальний ремонт 20-річної свердловини, що дозволяє тепер щодоби видобувати понад 150 тис. кубометрів блакитного палива.

Як передає Укрінформ, про це повідомляє АТ «Укргазвидобування» у Фейсбуці.
«З початку року завдяки капітальному ремонту ми вже маємо більше п’яти свердловин, де отримано понад 100 тис. кубометрів щодобового видобутку газу. У випадках проведення капітальних ремонтів для відновлення роботи старих свердловин, інвестиції значно менші порівняно з витратами на буріння нових об’єктів», - прокоментував т.в.о. генерального директора Укргазвидобування Олег Толмачев.
Зазначається, що такий результат є наслідком збору та обробки геологічної та технічної інформації, попереднього визначення перспективних об’єктів та розрахунок їхнього потенціалу.
Як повідомлялося, за останні пів року Укргазвидобування встановило 144 системи механізованого видобутку на свердловинах.
Фото ілюстративне