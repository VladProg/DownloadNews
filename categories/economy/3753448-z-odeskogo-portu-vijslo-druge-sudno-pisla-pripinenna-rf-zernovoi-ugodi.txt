З акваторії Одеського порту зранку 26 серпня вийшло друге судно після припинення Росією зернової угоди. Балкер Primus перебував в Україні з 20 лютого 2022 року.

Про це у Фейсбуці повідомив керівник проєкту “Інститут чорноморських стратегічних досліджень” Андрій Клименко, передає Укрінформ.
«Другий пішов. Тримаймо кулаки, віримо в ЗСУ – ВМСУ. Балкер Primus (ex Polarstar) вийшов з акваторії Одеського порту ATD: 2023-08-26 08:56 LT (UTC +3)», - йдеться в повідомленні.

За інформацією Клименка, порт призначення балкера – болгарська Варна. Очікуваний час прибуття – 13:00 вже 27 серпня.
Під час перебування у блокаді судно встигло змінити власника, а разом з тим назву та національність.
Як повідомлялося, 16 серпня по тимчасовому коридору з чорноморських портів вийшло перше судно - контейнеровоз JOSEPH SCHULTE (прапор Гонконг).
Міноборони країни-агресора РФ заявило, що розглядатиме судна, що йдуть в українські порти, як військові цілі.
У відповідь Україна оголосила, що з 21 липня вважатиме всі судна РФ у Чорному морі такими, що перевозять воєнні вантажі.
Фото: Андрій Клименко / Фейсбук