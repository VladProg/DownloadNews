Нафта у світі дорожчає через падіння запасів у США та зменшення видобутку у РФ та Саудівській Аравії.

Як повідомляє кореспондент Укрінформу, про це пише Reuters.

“Ціни на нафту у середу виросли, нівелюваваши попереднє здешевлення на тлі того, що трейдери очікують подальшого зменшення запасів нафти у США після продовження обмежень на видобуток у Саудівській Аравії та Росії”, - йдеться у повідомленні.

Зазначається, що ціна бареля нафти сорту Brent зросла на 56 центрів, досягнувши позначки у 90,6 дол, а нафта WTІ здорожчала на 85 центів до 87,54 дол за барель. Це - найвища ціна за майже дев’ять місяців. “У вівторок Саудівська Аравія та Росія продовжили до кінця року свої добровільні скорочення видобутку. Саудівська Аравія видобуватиме на 1 млн барелів на день менше, а Росія - на 300 тис барелів”, - зауважує Reuters.

Нагадаємо, у квітні кілька інших нафтовидобувних держав з ОРЕС+ погодилися зменшити видобуток до кінця 2024 року.