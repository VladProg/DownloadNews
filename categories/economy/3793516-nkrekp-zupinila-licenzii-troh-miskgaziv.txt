Нацкомісія, що здійснює регулювання у сфері енергетики та комунальних послуг, (НКРЕКП) з 1 грудня зупинила дію ліцензій на розподіл газу компаніям "Волиньгаз", "Черкасигаз" та "Чернігівгаз".

Таке рішення регулятор ухвалив на засіданні 29 листопада, повідомляє кореспондент Укрінформу.
Активи "Волиньгазу" та "Чернігівгазу" були передані ТОВ "Газорозподільні мережі України" у жовтні 2023 року. Крім того, у вересні Група Нафтогаз розпочала інтеграцію "Черкасигазу" до своєї структури.
Тепер регулятор уточнив територію провадження господарської діяльності з розподілу Газмереж, розширивши її на Волинську, Чернігівську й Черкаську області.
Як повідомлялося, 27 листопадапід управління Групи Нафтогаз перейшли АТ «Рівнегаз», «Запоріжгаз» та «Чернівцігаз». Загальна кількість газорозподільних компаній, інтегрованих до Групи Нафтогаз, збільшилась до 22-ох.