Торік за рахунок випуску військових облігацій було отримано майже 600 млрд грн.

Про це повідомив Прем'єр-міністр України Денис Шмигаль під час засідання уряду, передає Укрінформ.
"За рахунок випуску військових облігацій було отримано майже 600 млрд грн. Ми вдячні громадянам та бізнесу, які купували ці облігації, і тим самим інвестували у сильну армію та стійку державу", - сказав Шмигаль.
Він також підбиваючи підсумки 2022 року подякував українському бізнесу, який сплатив на 80 млрд грн більше податків, ніж у мирний 2021-ий.
"Ваша стійкість, патріотизм, адаптивність і соціальна відповідальність дозволили втримати економіку України на плаву. 2023 має стати роком нашої перемоги й роком початку відновлення нашої економіки. Працюємо для цього разом", - сказав Шмигаль.
Як повідомляв Укрінформ, у зв’язку з російською агресією український уряд ухвалив рішення про поетапний випуск військових облігацій в обсязі до 400 млрд грн. Мінфін проводить аукціони з продажу ОВДП щовівторка, починаючи з 1 березня.