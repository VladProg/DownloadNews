В Україні станом на 6 червня середньозважена ціна молока трьох ґатунків опустилася на 22 копійки до 11,41 грн/кг без ПДВ.

Як передає Укрінформ, про це повідомляє пресслужба Асоціації виробників молока.
Зазначається, що станом на 6 червня середня закупівельна ціна молока екстра ґатунку знизилась до 11,55 грн/кг без ПДВ, що на 18 копійок менше, ніж у травні. Діапазон цін на цей ґатунок в господарствах варіюється від 10,50 до 12,00 грн/кг без ПДВ. Верхня межа діапазону цін знизилась на 50 копійок за останній місяць, а нижня межа залишилася незмінною.
Вищий ґатунок в середньому коштує 11,55 грн/кг без ПДВ, що на 18 копійок менше, ніж місяць тому. Ціни на молоко вищого ґатунку коливаються від 10,00 до 12,00 грн/кг без ПДВ. Порівняно до початку травня, верхня межа цінового діапазону опустилася на 10 копійок.
Середня ціна на молоко першого ґатунку склала 11,13 грн/кг без ПДВ і знизилась на 29 копійок, порівняно до минулого місяця. Мінімальна ціна в господарствах складала 9,50 грн/кг і залишилася на тому ж рівні, як і на початку травня. Максимальна ціна на перший ґатунок склала 11,43 грн/кг, що на 21 копійку більше ніж місяць тому.
На думку аналітика АВМ Георгія Кухалейшвілі, молоко-сировина продовжила дешевіти, оскільки переробним підприємствам мали труднощі зі збутом готової молочну продукцію як на внутрішньому, так і на експортному ринку. На закупівельні ціни тиснуть надлишки біржових товарів, таких як сухе молоко, вершкове масло та сири, які накопичуються на складах.
Як повідомляв Укрінформ, закупівельні ціни на сире молоко в Україні почали знижуватись на початку квітня 2023 року. Станом на кінець квітня ціни на сире молоко в Україні знизились в залежності від ґатунку на 13-17 копійок, порівняно з березнем цього року.