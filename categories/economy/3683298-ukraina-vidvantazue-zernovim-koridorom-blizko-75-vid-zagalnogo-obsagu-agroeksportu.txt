Україна у межах "зернового коридору" відвантажує через морські порти Одеської області близько 75% від загального експорту агропродукції.

Про це сказав начальник відділу аграрного експорту та логістики Міністерства аграрної політики та продовольства Микола Мороз під час дискусійної панелі у Медіацентрі Україна — Укрінформ.
"Наразі ми експортуємо близько 75% нашої агропродукції морським шляхом", - розповів він.

Мороз зазначив, що до повномасштабного вторгнення Україна експортувала близько 90% агропродукції морськими шляхами. Він наголосив, що портова галузь залишається критично важливою для українського агроекспорту.
Як повідомляв Укрінформ, за даними Державної митної служби України, у поточному маркетинговому році (з липня 2022 року по 15 березня 2023 року) Україна експортувала 34,734 млн т зернових та зернобобових.
Перше фото: Мінінфраструктури