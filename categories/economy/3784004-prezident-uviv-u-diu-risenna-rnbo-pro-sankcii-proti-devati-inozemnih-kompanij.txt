Президент Володимир Зеленський увів у дію рішення РНБО про застосування санкцій проти дев'яти іноземних компаній.

Відповідний указ №739/2023 оприлюднений на сайті глави держави, передає Укрінформ.
Згідно з документом, санкції терміном на десять років запроваджені проти наступних компаній: Sogeral Foundation, Haberfield Limited, Slavisilla Holdings Limited і Dendar Investment Fund Limited.
Дворічні обмежувальні заходи введені проти Alfa Finance Holdings Limited, Erasmony Limited, CTF Holdings S.A., Rissa Investments Limited й International Distribution Systems Limited.
Згадані компанії зареєстровані у Ліхтенштейні, Люксембурзі та на Кіпрі. Застосовані проти них санкції передбачають, зокрема, блокування активів, запобігання виведенню капіталів за межі України та заборону збільшення розміру статутного капіталу українських дочірніх підприємств.


Контроль за виконанням відповідного рішення покладене на секретаря РНБО.
Указ набирає чинності з дня його опублікування.
Згідно з даними ЗМІ, компанії, проти яких введені санкції, пов'язані з російським олігархом Михайлом Фрідманом та його партнерами.
Як повідомляв Укрінформ, у вересні Служба безпеки України оголосила Фрідману підозру за фінансування збройної агресії РФ.
У серпні Міністерство фінансів США оголосило про введення санкцій проти чотирьох російських мільярдерів, серед яких - Михайло Фрідман.
Фото: Офіс Президента