До завершення опалювального сезону залишається півтора місяця, але вже можна сказати, що Україна пройшла найважчий період.

На цьому Прем’єр-міністр України Денис Шмигаль наголосив на засіданні уряду у вівторок, передає кореспондент Укрінформу.
«До завершення опалювального сезону залишається півтора місяця, але можна із впевненістю сказати, що ми пройшли найважчий період. Витримали російський енергетичний терор та забезпечили тепло в оселях українців», - сказав Шмигаль.
За його словами, Українська держава не лише виграла битву за тепло, а й світло. Адже вже 17 днів поспіль в енергетичній мережі немає дефіциту потужності.
«Найближчим часом ми її й не прогнозуємо, якщо не станеться масованого ракетного обстрілу. Дякую мужнім та вправним енергетикам й тепловикам за самовіддану працю», - сказав глава уряду.
Прем'єр-міністр також подякував силам ППО за те, що закривають небо над Україною, а міжнародним партнерам – за підтримку, і кожному українцю – за ощадливість та стійкість.
Як повідомляв Укрінформ, вже більше року Україна живе у важких умовах через повномасштабне вторгнення військ рф, яке розпочалося 3:40 годині 24 лютого 2022 р.