Національний банк України минулого тижня на міжбанківському валютному ринку продав $280,28 мільйона та купив $2,4 мільйона.

Як передає Укрінформ, такі результати валютних інтервенцій оприлюднені на сайті Національного банку України.
Згідно з результатами валютних інтервенцій, із 6 по 10 березня 2023 року Національний банк України продав на міжбанківському валютному ринку 280,28 млн дол. США. За цей же період регулятор купив 2,4 млн дол. США.
Загалом із початку 2023 року регулятор продав на міжбанку 6,028 млрд дол. та купив 61,3 млн дол.
Як повідомлялося, за 2022 рік Нацбанк продав на міжбанку 26,380 млрд і 1,789 млрд євро, а також купив 3,267 млрд дол. та 110,97 млн євро.