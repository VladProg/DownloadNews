Спричинені розв'язаною росією війною збитки в Україні можуть сягнути 700 мільярдів доларів до кінця року.

Про це Прем’єр-міністр Денис Шмигаль заявив на Форумі з економічної стійкості та реконструкції України, що проходить у Парижі, повідомляє кореспондент Укрінформу.
Як зазначив глава уряду, за оцінками української влади, які проводилися у співпраці зі Світовим банком, сума збитків, завданих економіці України, на 1 червня становила 350 млрд дол.
"До кінця року ця сума, очевидно, подвоїться. Ми розуміємо це, оскільки руйнування продовжуються", - сказав Шмигаль.
Прем'єр-міністр наголосив, що через війну страждають усі сектори економіки.
Раніше він заявив, що падіння ВВП України у наступному році може сягнути до 50%, якщо росія продовжить свій терор.
Фото: Денис Шмигаль, Фейсбук