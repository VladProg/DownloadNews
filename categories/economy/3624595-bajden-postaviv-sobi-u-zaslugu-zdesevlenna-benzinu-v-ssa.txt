Вивільнення нафти зі стратегічного резерву США, а також інших країн сприяло, зниженню цін на бензин до рівня, який був до вторгнення рф в Україну.

Про це президент США Джо Байден заявив у Твіттері, передає Укрінформ.
«Вивільнення (нафти – ред.) з нашого стратегічного нафтового резерву, а також мій заклик до глобальних партнерів вивільнити запаси з власних резервів допомогли цінам на бензин впасти нижче рівня, який був до вторгнення путіна в Україну»,- зазначив американський лідер.


Our releases from the Strategic Petroleum Reserve – and my call for global partners to release reserves of their own – have helped gas prices drop below where they were prior to Putin’s invasion of Ukraine.

We're blunting Putin's price hike.
— President Biden (@POTUS) November 29, 2022

Він також підкреслив, що таким чином Сполучені Штати й партнери зменшують негативний вплив від підвищення цін на пальне, що виникли внаслідок путінської агресії.
Як повідомлялося, від початку повномасштабного вторгнення рф в Україну адміністрація США доклала масштабних зусиль для зменшення цін на енергоносії, які зросли внаслідок санкцій проти росії.
Байден неодноразово ініціював вивільнення нафти зі стратегічних запасів США, а також проводив переговори із Саудівською Аравією з метою наповнення ринку та зменшення цін на пальне у світі.