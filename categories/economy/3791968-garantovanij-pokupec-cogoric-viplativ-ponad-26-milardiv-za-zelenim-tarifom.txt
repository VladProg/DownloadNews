Державне підприємство "Гарантований покупець" станом на 17 листопада 2023 року виплатило виробникам електроенергії, виробленої з відновлюваних джерел енергії (ВДЕ), 26,07 млрд гривень.

Як передає Укрінформ, про це йдеться в інфографіці держпідприємства.
Зазначається, що 25,1 млрд грн із загальної суми виплачено за електроенергію з ВДЕ, придбану у 2023 році.
Рівень розрахунків "Гарантованого покупця" перед виробниками "зеленої" енергії становить: за 2023 рік - 54,38%, за 2022 рік - 55,3%, за 2021 рік - 99,04%.
Найнижчий рівень розрахунків - за травень 2022 (19,1%), березень 2022 (20,3%) та червень 2022 (26,9%).
Усього з початку 2023 року "Гарантований покупець" придбав 7,483 млн МВт-год. електроенергії з ВДЕ. Найбільшу частку в загальному обсязі придбаної електроенергії – 73,6% - становить сонячна енергія. Частка енергії вітру становить 11,8%, біоенергії – 11,9%, гідроенергетики – 2,7%.
Як повідомлялося, загальний борг між різними учасниками ринку електричної енергії перевищує 60 млрд грн.