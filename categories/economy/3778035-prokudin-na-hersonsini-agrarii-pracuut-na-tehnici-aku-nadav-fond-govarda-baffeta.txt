На деокупованій Херсонщині аграрії працюють на техніці, яку надав фонд Говарда Баффета.

Про це в інтерв’ю Укрінформу розповів начальник Херсонської обласної військової адміністрації Олександр Прокудін.
«Все працює. Днями от був на одному з аграрних підприємств у селі Чарівне. Люди працюють на техніці, яку дав Говард Баффет. Збирають урожай, сіють», - йдеться у повідомленні.
Як зазначається, у користуванні фермерів на Херсонщині – 13 нових комбайнів та 16 тракторів з сівалками.
Як повідомляв Укрінформ, західні партнери постачають сільськогосподарську техніку херсонським аграріям, діяльність яких постраждала внаслідок дій російських загарбників.