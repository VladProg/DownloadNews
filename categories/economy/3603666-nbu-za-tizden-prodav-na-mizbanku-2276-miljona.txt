Національний банк за минулий тиждень продав на міжбанківському валютному ринку $227,59 мільйона, а також купив $13,5 мільйона.

Як передає Укрінформ, про це свідчать дані НБУ.
Згідно з результатами валютних інтервенцій, із 24 по 28 жовтня Національний банк України продав на міжбанківському валютному ринку 227,59 млн дол. США. При цьому регулятор купив 13,5 млн дол. США.
У НБУ нагадали, що із 17 по 21 жовтня Нацбанк продав на міжбанківському валютному ринку 576,37 млн дол., тижнем раніше продав 613,23 млн дол.
Загалом від початку 2022 року Нацбанк продав 21,508 млрд дол. і 1,789 млрд євро, а також купив 3,162 млрд дол. та 110,97 млн євро.
Як повідомляв Укрінформ, у 2021 році Нацбанк купив на міжбанку 3,691 млрд дол., продав 1,276 млрд дол. У 2020 році Національний банк купив 4,929 млрд дол., продав 3,891 млрд дол.