Польща та інші країни ЄС продовжуватимуть надавати Україні підтримку в експорті зерна до третіх країн на тлі відмови росії продовжувати свої зобов’язання у контексті зернової ініціативи.

Про це йдеться у повідомленні МЗС Польщі у Твіттері, передає Укрінформ.
«Рішення росії призупинити свою участь у зерновій ініціативі є ще одним доказом того, що вона не має наміру дотримуватися жодних міжнародних домовленостей. Польща разом із партнерами з ЄС готова й надалі працювати, щоб допомогти Україні та тим, хто потребує транспортування необхідних товарів»,- зазначили в МЗС.
Як повідомляв Укрінформ, напередодні росія звинуватила Україну і Британію в "теракті проти кораблів чорноморського флоту та цивільних суден, задіяних у гарантуванні безпеки “зернового коридору”, і заявила про вихід із Чорноморської зернової ініціативи.
Генеральний секретар ООН Антоніу Гутерреш веде активні переговори щодо відновлення участі росії в зерновій угоді.
Рух 218 суден, які беруть участь у «зерновій ініціативі», наразі фактично заблокований.