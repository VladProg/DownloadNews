Більше трьох тисяч підприємств в Україні забезпечують потреби Збройних Сил України та критичних ділянок фронту і тилу, адже економіка функціонує на воєнних рейках.

Як передає Укрінформ, про це повідомив Прем’єр-міністр України Денис Шмигаль під час засідання уряду.
"Українська економіка вже функціонує на воєнних рейках, держава стала одним з головних замовників, в тому числі і приватного сектору, для мобілізаційних потреб економіки зараз працює більше трьох тисяч підприємств", - сказав Шмигаль.
Він додав, що ці підприємства, установи та організації забезпечують потреби наших Збройних Сил, військових формувань та "критично важливої ділянки фронту і тилу".
Як повідомляв Укрінформ, Прем'єр-міністр Денис Шмигаль заявив, що українська енергосистема уже стабілізована, однак українцям варто зменшити споживання у пікові години через зниження пропускної спроможності електромереж.