У ДП "Ліси України" анонсували звільнення посадовців за результатами перевірок.

Як передає Укрінформ, про це повідомив у Фейсбуці директор державного підприємства Юрій Болоховець.
«Починаємо жорсткі кадрові чистки. На всіх рівнях», - повідомив він.
За словами очільника держпідприємства, протягом року підрозділи безпеки ДП "Ліси України" фіксували факти порушень, збирали інформацію, проводили службові розслідування, передавали матеріали правоохоронцям.
«Це була величезна робота, яка вимагає часу. Але маємо реальний результат. Поки що без деталей. Скоро про все дізнаєтеся», - підкреслив Болоховець.
Він зауважив, що ДП веде активну комунікацію з правоохоронцями для відкриття кримінальних проваджень.
Як повідомлялось, за підсумками дев’яти місяців чистий прибуток ДП «Ліси України» зріс до 2,6 млрд грн, що в десять разів більше, ніж галузь заробляла до початку реформи.