Україна у 2023/2024 маркетинговому році (з 1 липня по 27 жовтня 2023 року) експортувала 8,721 млн т зернових та зернобобових.

Як передає Укрінформ, про це повідомляє пресслужба Міністерства аграрної політики та продовольства.
Зазначається, що у нинішньому МР Україна вже експортувала 4,399 млн т пшениці, 669 тис. т ячменю, 0,9 тис. т жита та 3,531 млн т кукурудзи.
Для порівняння, з 1 липня по 28 жовтня 2022/2023 МР Україна експортувала 12,344 млн т зернових та зернобобових, у тому числі: 4,679 млн т пшениці, 1,046 млн т ячменю, 6,2 тис. т жита та 6,574 млн т кукурудзи.
За перших 27 днів жовтня 2023 року Україна експортувала 1,968 млн т зернових та зернобобових (за перших 28 днів жовтня торік - 3,652 млн т), у тому числі: 1,065 млн т пшениці (у жовтні торік - 1,638 млн т), 47 тис. т ячменю (272 тис. т), 0,1 тис. т жита (1,9 тис. т) та 846 тис. т кукурудзи (1,73 млн т).
У 2023/2024 МР Україна експортувала 41,8 тис. т борошна (з 1 липня по 28 жовтня 2022/2023 МР було експортовано 34,9 тис. т).
Як повідомляв Укрінформ, Україна у 2022/2023 маркетинговому році (з 1 липня 2022 року по 30 червня 2023 року) експортувала майже 49 млн т зернових та зернобобових.