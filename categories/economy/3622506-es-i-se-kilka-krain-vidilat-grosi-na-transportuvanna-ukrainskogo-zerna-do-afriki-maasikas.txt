Європейський Союз і кілька держав нададуть Києву значні суми коштів для фінансування доставки українського зерна до найбідніших країн світу.

Про це повідомив посол ЄС в Україні Матті Маасікас у Твіттері, передає Укрінформ.
«Сумну річницю Голодомору Україна демонстративно вшановує самітом із питань продовольчої безпеки, оскільки росія використовує продукти як зброю. Європейський Союз і кілька країн обіцяють виділити значні суми підтримки, щоб українське зерно дісталося найбідніших країн світу», - зазначив він.
Як повідомляв Укрінформ, у 90-ті роковини початку Голодомору Україна запускає ініціативу Grain from Ukraine (Зерно з України), в рамках якої до середини наступного року близько 60 суден з українським зерном планується направити до найбідніших країн Африки.