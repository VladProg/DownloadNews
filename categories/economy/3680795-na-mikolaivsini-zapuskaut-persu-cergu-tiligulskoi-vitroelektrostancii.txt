На Миколаївщині запускають першу чергу Тилігульської вітроелектростанції загальною потужністю 500 МВт.

Про це повідомив голова обласної військової адміністрації Віталій Кім у Телеграмі, передає Укрінформ.
«Попри повномасштабну війну росії проти України, компанія ДТЕК ВДЕ завершує в Миколаївській області будівництво першої черги Тилігульської вітрової електростанції потужністю 114 МВт із загальної заявленої в 500 МВт», - написав Кім.

За його словами, вже навесні 2023 року 19 вітротурбін почнуть генерувати електроенергію для підтримки енергобалансу України. Також компанія розглядає можливість завершення будівництва станції й виходу її на повну проєктну потужність у 500 МВт.

Як повідомлялося, фірма PepsiCo та завод Agrofusion відновлюють свою роботу на Миколаївщині.
Фото: голова Миколаївської ОДА Віталій Кім