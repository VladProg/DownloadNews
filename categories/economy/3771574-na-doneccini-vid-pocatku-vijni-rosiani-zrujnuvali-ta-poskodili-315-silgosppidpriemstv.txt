На Донеччині від початку війни російські окупанти зруйнували та пошкодили 315 сільгосппідприємств, збитки сягають щонайменше 4 млрд грн.

Про це у Фейсбуці повідомив в.о. начальника Донецької ОВА Ігор Мороз, передає Укрінформ.
«…російські окупанти зруйнували та пошкодили майно 315 сільськогосподарських підприємств Донеччини, чим завдали збитків щонайменше на 4,3 млрд грн. Та попри це, аграрії докладають максимум зусиль для вирощування та зберігання рослинницької продукції, забезпечуючи регіон продовольством», - запевняє Мороз.
За його інформацією, наразі у Донецькій області завершують збір пізніх сільськогосподарських культур: соняшнику, кукурудзи, овочів, заготовляють корми. Водночас, триває сівба озимих зернових культур - пшениці, ячменю, ріпаку. Засіяно вже 46% від запланованих до посіву 121,5 тисячі гектарів.

Як повідомляв Укрінформ, херсонські аграрії отримали для посівної 10 тонн елітної пшениці.
Фото ілюстративне