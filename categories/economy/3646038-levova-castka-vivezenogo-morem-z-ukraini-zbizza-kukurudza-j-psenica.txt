Із портів України вже вивезено більше 16,43 млн тонн продовольства, з яких 45% - це кукурудза, 29% - пшениця, по 6% - соняшникова олія та соняшниковий шрот, 14% - інше.

Про це повідомляє Укрінформ із посиланням на дані Чорноморської зернової ініціативи в ООН.
За даними офіційної сторінки ініціативи, з українських портів вже вивезено більше 16,43 млн тонн продовольства, з яких 45% - це кукурудза, 29% - пшениця, по 6% - соняшникова олія та соняшниковий шрот, 14% - інше.
Серед країн призначення вантажу в першій “десятці” - Іспанія з показником 2,9 млн тонн, Китай - 2,7 млн тонн, Туреччина - 1,9 млн тонн, Нідерланди - 949,6 тис. тонн, Єгипет - 653,7 тис. тонн, Ізраїль - 481,3 тис. тонн, Бельгія - 411,6 тис. тонн, Бангладеш - 380 тис. тонн, Туніс - 378,5 тис. тонн, Республіка Корея - 325,7 тис. тонн.
Як повідомляв Укрінформ, із морських портів Одеської області минулими вихідними вийшло 9 суден із 432 тис. тонн української агропродукції.