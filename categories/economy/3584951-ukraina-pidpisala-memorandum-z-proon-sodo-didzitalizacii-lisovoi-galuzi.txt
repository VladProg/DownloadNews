Держлісагентство і представництво Програми розвитку Організації Об’єднаних Націй цифровізації лісової галузі із залученням коштів донорів.

Про це виданню «Лівий берег» повідомив голова Державного агентства лісових ресурсів України Юрій Болоховець, передає Укрінформ.
«Історична подія для лісової галузі України. Підписаний меморандум з UNDP Ukraine (Програмою розвитку Організації Об’єднаних Націй). Україні обіцяна значна підтримка у диджиталізації лісової галузі. Крім того, завдяки UNDP в Держлісагентстві буде створений технічний офіс, який почне займатись підготовкою документації для залучення коштів основних світових донорів», - ідеться в повідомленні.
Як зазначає Болоховець, одним із спільних з ПРООН в Україні проєктів стане створення 3D-карти лісів, яка дасть змогу автоматично збирати дані про деревину (породний склад, діаметр та висоту). Очікується, що завдяки впровадженню сучасної технології з високою точністю вдасться розрахувати, скільки на тій чи іншій ділянці може буде заготовлено деревини.
Крім того, буде значно модернізована система обліку деревини. Планується повністю цифровізувати ланцюг контролю за рухом деревини: від походження партії до кінцевого споживача.
Елементами системи обліку стануть пов’язані між собою електронний лісорубний квиток, товарно-транспортна накладна та сертифікат походження деревини.
«На фініші ми вийдемо на систему, коли кожна операція з деревиною буде декларуватись учасниками ринку через особистий електронний кабінет. Історію кожної партії можна буде прослідкувати навіть до лісництва, де відбувалась заготівля», - підкреслює Болоховець.
За його словами, саме підтримка міжнародних партнерів дозволить залучити інвестиції та завершити процес диджиталізації лісової галузі.
Як повідомлялося, в Україні запрацює інтернет-магазин «ДроваЄ», який дозволить замовляти та купувати дрова онлайн. Користувачу інтернет-магазину необхідно буде виконати кілька простих кроків: авторизуватися на онлайн-ресурсі, обрати лісгосп, вибрати необхідний тип дров’яної продукції та її об’єм, визначитися із типом доставки та здійснити оплату.