Для подолання ймовірних наслідків негоди, яку прогнозують в Україні у найближчі дві доби, енергетики ДТЕК переходять у посилений режим роботи.

Про це повідомила пресслужба компанії у Телеграмі, передає Укрінформ.
«За прогнозами синоптиків в Києві, Київській, Одеській та Дніпропетровській областях очікується негода. Через це енергетики переходять в посилений режим роботи та готуються ліквідовувати наслідки аварій, в разі їх виникнення», - йдеться в повідомленні.
Як повідомлялося, Міністерство енергетики України звітувало про готовність комунальних та енергетичних служби у всіх областях до боротьби з наслідками погодних умов в разі, якщо такі пошкодження виникнуть через негоду, яку синоптики прогнозують на 26-27 листопада.