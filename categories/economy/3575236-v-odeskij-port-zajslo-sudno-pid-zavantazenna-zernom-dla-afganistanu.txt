Балкер BC VANESSA, зафрахтований Всесвітньою продовольчою програмою ООН, зайшов до порту «Одеса» під завантаження 30 тис. тонн пшениці.

Як передає Укрінформ, про це повідомляє пресслужба Міністерства інфраструктури України у Фейсбуці.
Зазначається, що це зерно призначено для населення Афганістану, яке потерпає від продовольчої кризи.

У ході реалізації Ініціативи про безпечне транспортування агропродукції до країн Африки вирушило уже 0,65 млн тонн продовольства.
Також уряд України прийняв рішення надати ще до 50 тис. тонн пшениці в рамках гуманітарної допомоги населенню Ефіопії та Сомалі.
Загалом, з початку реалізації ініціативи, українські порти залишили 169 суден з 3,9 млн тонн агропродукції.
Як повідомляв Укрінформ, 22 липня Україна, Туреччина, росія та ООН підписали у Стамбулі Ініціативу про безпечне транспортування зерна та продуктів харчування з портів «Одеса», «Чорноморськ» та «Південний». Зернова угода розрахована на 120 днів і термін її дії невдовзі завершується, але Туреччина, підтримувана ООН, налаштована на її продовження.