Місія Міжнародного валютного фонду розпочинає технічні дискусії з представниками влади України у контексті підготовки до до другого перегляду програми розширеного фінансування.

Як передає Укрінформ, про це йдеться в пресрелізі МВФ, що є в розпорядженні агентства.
“Місія МВФ на чолі з Гевіном Греєм розпочинає сьогодні технічні дискусії з представниками влади України стосовно останніх економічних подій і з метою обговорення податково-бюджетних, фінансових та структурних заходів у контексті підготовки до консультацій 2023 року за Статтею IV Угод МВФ та до другого перегляду програми розширеного фінансування (EFF)”, - сказав постійний представник Міжнародного Валютного Фонду до України Ваграм Степанян.
Як повідомлялось, Міжнародний валютний фонд вивчає остаточну версію закону “Про внесення змін до Податкового кодексу України та інших законів України щодо особливостей оподаткування у період дії воєнного стану” (№8401), на відповідність структурному маяку.