Уряд Великої Британії оголосив про виділення фінансової допомоги України, які мають полегшити ситуацію у зимовий період.

Про це повідомляє Укрінформ із посиланням на повідомлення британського уряду.
Допомога Україні, про яку було оголошено в четвер, охоплює 34 млн фунтів стерлінгів ($41,5 млн) для структур ООН та благодійних організацій, які надають притулок і теплий зимовий одяг. Також 10 млн фунтів ($12,2 млн) призначено на підтримку електропостачання в умовах російських атак на енергетичну інфраструктуру України.
Крім того, Велика Британія оголосила про четверту кредитну гарантію обсягом 500 млн доларів США через Світовий банк, «щоб уряд України міг забезпечити життєво необхідні зимові виплати 3 млн домогосподарств».
Як повідомляв Укрінформ, Володимир Зеленський обговорив із прем’єр-міністром Великої Британії Ріші Сунаком зусилля для забезпечення тривалої глобальної підтримки України.
У четвер Зеленський прибув з робочим візитом до Іспанії, де взяв участь у відкритті саміту Європейської політичної спільноти.