Кабінет Міністрів утворив індустріальний парк «Долина Стрий» у Львівській області.

Про це Прем'єр-міністр України Денис Шмигаль сказав на засіданні уряду, передає Укрінформ.
«Сьогодні створюємо ще один індустріальний парк – «Долина Стрий» на Львівщині. Очікуємо на створення близько 700 робочих місць та на розвиток переробки в регіоні. Зокрема, в харчовій промисловості, деревообробці, машинобудуванні», - сказав Шмигаль.
За його словами, уряд тримає послідовний курс на всебічну підтримку бізнесу.
Як повідомляв Укрінформ, наприкінці 2022 року Кабінет Міністрів схвалив рішення про запуск двох індустріальних парків - у Львівській і Тернопільській областях.
Фото: Денис Шмигаль / Телеграм