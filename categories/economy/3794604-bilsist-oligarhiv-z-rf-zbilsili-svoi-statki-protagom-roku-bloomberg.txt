Більшість російських олігархів змогли збільшити власні статки з початку 2023 року.

Як передає Укрінформ, про це повідомляє агенція Bloomberg.
До загального рейтингу, що складається з 500 мільярдерів, увійшло 25 росіян.
До першої сотні рейтингу потрапили Володимир Потанін (47 місце), Леонід Міхельсон (52 місце), Вагіт Алекперов (62 місце), Володимир Лісін (72 місце), Алішер Усманов (82 місце), Олексій Мордашов (88 місце).
Зазначається, що Потанін зміг збільшити свої статки на 2,11 млрд доларів і наразі вони становлять 30,7 млрд доларів. Міхельсон з 1 січня збільшив статки на 2,71 млрд доларів, загальні статки - 27,3 млрд доларів. Алекперов з початку року розбагатів на 9,14 млрд доларів. Загальні статки - 24,5 млрд доларів. Лісін збільшив статки на 3,07 млрд доларів за рік. Загальні статки - 22,9 млрд доларів. Усманов з початку року збагатився на 1,87 млрд доларів. Загальні статки - 20,3 млрд доларів. Мордашов зміг збільшити статки на 618 млн доларів. Загальні статки - 19,3 млрд доларів.
Як повідомляв Укрінформ, проєкт закону, який дозволяє арешт активів російських олігархів для поповнення фонду відновлення України (The Asset Seizure for Ukraine Reconstruction Act), представили законодавці американського Конгресу.