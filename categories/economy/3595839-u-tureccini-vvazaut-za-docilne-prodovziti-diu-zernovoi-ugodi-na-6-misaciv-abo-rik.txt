У Туреччині вважають, що угоду про “зернові коридори” з України варто продовжити на пів року або рік.

Про це речник та радник президента Туреччини Ібрагім Калин сказав в інтерв’ю телеканалу A Haber.
“Ми хочемо, щоб договір на відвантаження зерна був продовжений на три, шість місяців або один рік... Це може бути 3 місяці, може бути 6 місяців. Нічого не можу про це сказати. На нашу думку, краще було б продовжити його на 6 місяців або 1 рік”, - сказав Калин.
Радник президента Ердогана зауважив, що Україна вирішує, куди направляти зерно, як це було перед війною.
Як повідомляв Укрінформ, Україна і Туреччина висловилися про продовження дії “зернової ініціативи” після 22 листопада цього року. Про це йшлося на зустрічі в Спільному координаційному центрі у Стамбулі міністра інфраструктури України Олександра Кубракова з міністром оборони Туреччини Хулусі Акаром у Стамбулі 16 жовтня.