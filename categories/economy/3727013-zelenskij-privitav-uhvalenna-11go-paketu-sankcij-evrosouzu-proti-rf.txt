Президент Володимир Зеленський привітав рішення щодо ухвалення 11-го пакету санкцій Європейського Союзу проти Росії й очікує на подальше посилення обмежень, у тому числі проти російської атомної енергетики.

Про це Глава держави зазначив у Твіттері, передає Укрінформ.
«Вітаємо довгоочікуване й важливе ухвалення Європейської Ради 11-го пакету санкцій ЄС, спрямованих на припинення обходу санкцій з боку Росії. З нетерпінням чекаємо на його ефективну реалізацію для зупинки російської воєнної машини та подальшого посилення обмежувальних заходів Євросоюзу, зокрема проти російської атомної енергетики», - підкреслив Зеленський.

Вітаємо довгоочікуване й важливе ухвалення @EUCouncil 11-го пакету санкцій , спрямованих на припинення обходу санкцій з боку . З нетерпінням чекаємо на його ефективну реалізацію для зупинки воєнної машини та подальшого посилення обмежувальних заходів , зокрема проти …
— Володимир Зеленський (@ZelenskyyUa) June 23, 2023

Як повідомлялося, Європейський Союз 23 червня ухвалив та оприлюднив подробиці 11-го пакету санкцій проти Російської Федерації.