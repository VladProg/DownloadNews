Ціни на нафту помірно зростають у вівторок, 27 червня, трейдери стежать за макроекономічними статданими з Китаю і оцінюють наслідки подій у Росії.

Як передає Укрінформ, про це повідомляє enkorr.
Вартість серпневих ф'ючерсів на сорт Brent на лондонській біржі ICE Futures становить $74,57 за барель, що на $0,39 (0,53%) вище за ціну на закриття попередньої сесії. У понеділок ці контракти здорожчали на $0,33 (0,5%), до $74,18 за барель.
Ціна ф'ючерсів на нафту WTI на серпень на електронних торгах Нью-Йоркської товарної біржі (NYMEX) підвищилася на цей час на $0,45 (0,65%), до $69,82 за барель. Напередодні ці контракти зросли у ціні на $0,21 (0,3%), до $69,37 за барель.
Трейдери продовжують оцінювати наслідки подій у росії минулими вихідними. Зокрема ринок побоюється, що дестабілізація внутрішньополітичної обстановки може призвести до скорочення експортних постачань нафти з країни, написав аналітик CFRA Research Стюарт Глікман.
Крім цього, учасники ринку стежать за макроекономічними статданими з Китаю, де економіка зростає слабше за очікування, що в свою чергу негативно впливає на ціни на енергоносії, сказав старший стратег SIA Wealth Management Колін Чешинський.
Багато в чому через китайський чинник, а також через жорстку грошово-кредитну політику Федрезерву WTI може завершити зниженням другий квартал поспіль, чого не траплялося з 2019 року.