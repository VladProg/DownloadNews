Китайський експорт до росії у березні зріс більш ніж удвічі порівняно з роком раніше, тоді як імпорт також продемонстрував зростання двозначними темпами.

Про це з посиланням на дані китайської митниці повідомляє Reuters, передає Укрінформ.
Так, експорт Китаю до росії зріс на 136,4% у березні до загального обсягу $9 мільярдів, значно вище, ніж зростання на 19,8%, зареєстроване за січень-лютий разом.
Імпорт із росії збільшився на 40,5% до $11 мільярдів, також швидше, ніж зростання на 31,3% у січні-лютому.
Оптимістичні дані щодо торгівлі між двома країнами надійшли на фоні уповільнення світового економічного зростання.
Міжнародний валютний фонд у вівторок знизив свої прогнози росту глобальної економіки на 2023 рік до 2,8% з 2,9%, попередивши, що вразливість світової фінансової системи може спричинити нову кризу.
Хоча митна служба Китаю не надала подробиць про те, які саме товари стимулюють двосторонню торгівлю, як відомо, після запровадження масштабних західних санкцій проти рф, Китай став головним покупцем російських нафти й газу, а також різко наростив експорт до росії електроніки та різко наростив експорт до росії товарів із високою доданою вартістю, зокрема машин та електроніки.
Як повідомляв Укрінформ, наступного тижня Міжнародна санкційна група Єрмака-Макфола презентує «План дій 2.0», що сприятиме запровадженню подальших санкцій проти росії.