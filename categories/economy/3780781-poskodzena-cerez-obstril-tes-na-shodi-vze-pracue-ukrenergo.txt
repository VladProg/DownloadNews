Теплоелектростанція, що зазнала російського обстрілу, продовжує працювати. На об'єкті тривають відновлювальні роботи.

Як передає Укрінформ, про це повідомляє НЕК "Укренерго" у Фейсбуці.
"Попри пошкодження однієї з ТЕС, електроенергії, виробленої українськими електростанціями, достатньо для забезпечення потреб всіх побутових та юридичних споживачів. «Укренерго» не бачить підстав для обмежень в енергосистемі, якщо не буде нових обстрілів", - йдеться у повідомленні.
Зазначається, що ТЕС уже працює, тривають аварійно-відновлювальні роботи.
Повідомляється також, що у вівторок імпорт електроенергії запланований у вечірні години з Молдови загальним обсягом 69 МВт-год. Експорт здійснюється у денні та нічні години до Словаччини та Молдови загальним обсягом 2 461 МВт-год.
Як повідомлялося, одна із теплоелектростанцій Групи ДТЕК зазнала пошкоджень внаслідок російського обстрілу увечері 30 жовтня.