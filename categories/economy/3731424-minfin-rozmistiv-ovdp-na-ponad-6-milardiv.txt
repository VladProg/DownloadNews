Міністерство фінансів 4 липня на аукціоні з розміщення облігацій внутрішньої державної позики (ОВДП) залучило до державного бюджету понад 6 млрд грн.

Як передає Укрінформ, про це повідомляє пресслужба Мінфіну у Фейсбуці.
"Cьогодні Мінфін розмістив державні облігації на суму понад 6 млрд гривень", - йдеться в повідомленні.
Міністерство фінансів запропонувало інвесторам гривневі ОВДП: 82 млн грн під 18%; 141 млн грн під 18,3%, 3,7 млрд грн під 19,2% та 2,046 млрд грн під 19,75%.
Як повідомляв Укрінформ, у зв’язку з російською агресією український уряд ухвалив рішення про поетапний випуск військових облігацій в обсязі до 400 млрд грн. Мінфін проводить аукціони з продажу ОВДП щовівторка, починаючи з 1 березня 2022 року. За словами Прем'єр-міністра України Дениса Шмигаля, торік за рахунок випуску військових облігацій було отримано майже 600 млрд грн.