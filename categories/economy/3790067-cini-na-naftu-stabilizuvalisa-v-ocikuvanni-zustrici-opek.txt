Ціни на нафту слабко змінюються у середу, 22 листопада, трейдери чекають на зустріч ОПЕК+ на якій може бути розглянуто питання продовження обмежень видобутку.

Як передає Укрінформ, про це повідомляє enkorr.
Січневі ф'ючерси на Brent здешевшали на $0,03%, до $82,42 за барель. У вівторок Brent здорожчала на $0,13 до $82,45 за барель.
Січневі ф'ючерси на WTI знизилися в ціні на Нью-Йоркській товарній біржі (NYMEX) на $0,01, до $77,76 за барель. За попередню сесію контракт здешевшав на $0,06 – до $77,77 за барель.
Учасники ринку чекають на зустріч ОПЕК+, яка відбудеться найближчими вихідними. Financial Times писала з посиланням на джерела, що на ній може бути розглянуто питання продовження чинних обмежень на видобуток нафти, що закінчуються наприкінці року, або різкіше зниження виробництва палива.
«Ми вважаємо, що група має можливість підвищити обсяг скорочень видобутку, але вважаємо, що Саудівська Аравія наполягатиме на тому, щоб інші країни розділили з нею цю ношу», – вважає аналітик RBC Capital Хеліма Крофт.
Крім того, інвестори оцінюють сигнали про зміну запасів енергоносіїв у США. За даними Американського інституту нафти (American Petroleum Institute, API), минулого тижня запаси в Штатах підскочили майже на 9,1 млн барелів. Офіційні дані Міненерго буде опубліковано пізніше у середу.
Активність торгів на ринку нафти наприкінці тижня, швидше за все, буде зниженою через святкування Дня подяки в США.