Україна ставить собі за мету за десять років збільшити валовий внутрішній продукт (ВВП) до $1 трильйона.

Про це перша віцепрем'єрка – міністерка економіки України Юлія Свириденко заявила під час виступу на Конференції з питань відновлення України, яка проходить у Лондоні, передає кореспондент Укрінформу.
"Ми поставили собі амбітну ціль - досягнути ВВП у розмірі $1 трильйона (за 10 років - ред.). Це дозволить зробити економіку країни потужною і дозволить підвищити рівень життя", - сказала Свириденко.
Як повідомляв Укрінформ, місія МВФ підтвердила очікування більш потужного економічного відновлення в Україні й покращила прогноз зростання українського ВВП України до «плюс» 1-3% в умовах невизначеності, пов’язаної з війною.