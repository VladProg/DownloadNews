До України прибув другий високовольтний трансформатор, який передав литовський оператор системи передачі Litgrid.

Як передає Укрінформ, про це повідомляє Міністерство енергетики у Фейсбуці.

"За координації Міністерства енергетики України у межах співпраці та допомоги у відбудові енергосистеми Литовська Республіка передала українській стороні вже другий потужний силовий автотрансформатор. Він буде встановлений на високовольтній підстанції системи передачі електроенергії і трансформуватиме напругу з магістрального до розподільного рівня", - йдеться у повідомленні.

Зазначається, що з початку повномасштабного вторгнення з Литви надійшло 67 вантажів гуманітарної допомоги загальною вагою понад 1286 тонн. Зокрема, були передані електростанції резервного живлення та різні види трансформаторів.
Як повідомлялося, Японія уже доправила в Україну 12 вантажів допомоги для енергосектору.
Фото: Міністерство енергетики