Ціни на нафту знижуються у вівторок, 30 травня, на тлі низької активності торгів після вихідних у США й Великій Британії.

Як передає Укрінформ, про це повідомляє enkorr.
Липневі ф'ючерси на Brent подешевшали на лондонській біржі ICE Futures на $0,44 (0,57%), до $76,63 за барель. У понеділок Brent здорожчала на $0,12 (0,15%), до $77,07 за барель.
Липневі ф'ючерси на WTI знизилися в ціні на Нью-Йоркській товарній біржі на $0,26 (0,36%), до $72,41 за барель. 29 травня основні торги на біржі не проводились через вихідний у США.
Увагу трейдерів, як і раніше, спрямовано на ситуацію зі стелею американського держборгу. Залишився тиждень до 5 червня - дати, яку міністр фінансів країни Джанет Єллен позначила як дедлайн для підвищення ліміту держзапозичень.
Голосування в Палаті представників щодо проєкту угоди, досягнутої президентом Джо Байденом і спікером нижньої палати Конгресу республіканцем Кевіном Маккарті, заплановано на 31 травня. Далі воно надійде в Сенат.
Байден особисто закликав законодавців схвалити угоду.