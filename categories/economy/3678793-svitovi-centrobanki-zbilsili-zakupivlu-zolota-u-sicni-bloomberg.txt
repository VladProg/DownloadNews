Центральні банки зі всього світу додали ще 31 тонну золота до своїх резервів у січні, збільшивши його закупівлі на 16% порівняно з груднем минулого року.

Про це повідомляє Bloomberg, передає Укрінформ.
За даними у Всесвітньої золотої ради (WGC), у січні Туреччина купила 23 т золота, що зробило її найбільшим покупцем дорогоцінного металу серед центральних банків у світі за цей період.
Зараз запаси золота в країни сягають 565 т, що є найвищим показником за всю історію спостережень.
Зазначається, що Туреччина накопичувала золото протягом останніх кількох місяців; центробанк країни був торік найбільшим покупцем металу серед світових центробанків. Золото також є популярним товаром серед турецьких домогосподарств, які використовують його як захист від валютного та інфляційного тиску в країні.
Народний банк Китаю та Національний банк Казахстану були другим і третім покупцями за перший місяць 2023 року, додавши до своїх резервів 15 т і 4 т відповідно.
Як повідомляв Укрінформ, світові центральні банки у 2022 році купили 1 136 тонн золота, що є найбільшим показником з 1967 року.