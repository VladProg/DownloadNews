У Черкаській області будують потужний завод із переробки кукурудзи, який є третім в такого рівня в Україні.

Як передає Укрінформ, про це начальник Черкаської обласної військової адміністрації Ігор Табурець повідомив у Телеграмі.
“У продовження теми економіки. Познайомлю вас з одним проєктом. Це – будівництво потужного заводу з перероблення кукурудзи на Черкащині. Такого рівня – третій у країні”, - написав він.

Він зауважив, що цей проєкт – про додану вартість. Область не лише має бути сировинною базою, а й виробником власної продукції. “Це важливо для нашої економічної міці”, - пояснив Табурець.
Завод готовий вже 85%, а після запуску тут перероблятимуть до 300 тонн кукурудзи за добу.
Як повідомляв Укрінформ, з третього квітня у Черкаській області комендантська година триватиме з 00:00 до 4:00.