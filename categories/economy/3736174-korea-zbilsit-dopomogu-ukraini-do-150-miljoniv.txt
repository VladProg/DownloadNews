Республіка Корея цьогоріч збільшить допомогу Україні до 150 млн доларів.

Про це сказав президент Південної Кореї Юн Сок Йоль у заяві для ЗМІ разом з Президентом Володимиром Зеленським у Києві, повідомляє кореспондент Укрінформу.
"Уряд Республіки Корея минулого року виділив 100 млн доларів на підтримку України. Цього року ця підтримка становитиме 150 млн", - сказав Юн.
Він додав, що Корея також розгляне можливість надання Світовим банком 10 млн доларів на підтримку України.
Президент Кореї поінформував, що під час перемовин з Володимиром Зеленським багато уваги приділялося повоєнному відновленню України та співпраці у цій сфері. Зокрема, Корея планує виділяти кошти на відновлення інфраструктури, допомогу підприємництву, відбудову системи освіти.
Як повідомлялося, президент Південної Кореї Юн Сок Йоль прибув в Україну з неоголошеним візитом. Він відвідав Бучу, Ірпінь, а також ушанував пам'ять українських військовослужбовців, які загинули на війні.