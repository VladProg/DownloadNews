В Україні станом на 1 червня 2023 року аграрії вже посіяли понад 12 млн га ярих зернових та олійних культур.

Як передає Укрінформ, про це повідомляє пресслужба Міністерства аграрної політики та продовольства України.
Зазначається, що станом на 1 червня цього року в Україні вже посіяно 5,472 млн га зернових та зернобобових, зокрема: 269,5 тис. га ярої пшениці, 766,1 тис. га ярого ячменю, 136,1 тис. га гороху, 145,6 тис. га вівса, понад 3,892 млн га кукурудзи, 106,1 тис. га гречки, 46,1 тис. га проса, а також 109,7 тис. га інших зернових та зернобобових.
За тиждень в Україні було посіяно 193,6 тис. га зернових та зернобобових культур. Аграрії Полтавщини та Кіровоградщини вже завершили сівбу ярих.
Станом на 1 червня в Україні вже посіяно понад 5,042 млн га соняшника та понад 1,739 млн га сої.
Сівбу цукрових буряків проведено на площі 213,1 тис. га.
Як повідомлялося, в уряді прогнозують, що під час цьогорічної весняної посівної в Україні буде засіяно понад 13 млн га посівних площ.