В Україні з 3 по 4 липня 2023 року середня роздрібна ціна на автогаз зросла на 17 копійок - до 22,98 грн/л.

Як передає Укрінформ, про це повідомляє enkorr.
"Відучора (із 3 по 4 липня) автогаз у середньому по країні здорожчав на 17 копійок, його середня ціна тепер складає 22,98 грн/л", - йдеться в повідомленні.
Зазначається, що найбільше здорожчання зафіксовано на автозаправних станціях мережі Luxwen – на 1,10 грн/л – до 22,29 грн/л. Мінімально автомобільний газ додав на АЗС Chipo, де літр цього виду пального здорожчав на 13 копійок – до 22,38 грн/л.
На станціях UPG, ОККО, WOG та інших автогаз додав 54, 56 і 42 копійки на літрі – до 23,70 грн/л, 24,12 грн/л і 24,08 грн/л відповідно.
При цьому більшість мереж поки утрималися від підняття ціни на автогаз, а VostokGaz навіть знизив її на 50 коп./л.
Як повідомляв Укрінформ, середня ціна на скраплений газ за вихідні (з 30 червня–3 липня) у мережах АЗС зросла на 0,88 грн/л – до 22,81 грн/л.