Фандрейзингова платформа United24 за півтора року зібрала на підтримку України понад 490 мільйонів доларів.

Про це Президент Володимир Зеленський повідомив у Фейсбуці, передає Укрінформ.

«Фандрейзинговій платформі United24 вже півтора року. Зібрано понад 490 мільйонів доларів від людей з усього світу, долучаються нові амбасадори та компанії. Усе, щоб рятувати життя. Усе, щоб підтримати наших воїнів та цивільних людей», – зазначив глава держави.
Зеленський висловив вдячність усім, хто продовжує підтримувати Україну.
Як повідомлялося, проєкт United24 створений за ініціативи Президента Володимира Зеленського у травні 2022 року. На сьогодні це головна платформа для пожертв на підтримку України.