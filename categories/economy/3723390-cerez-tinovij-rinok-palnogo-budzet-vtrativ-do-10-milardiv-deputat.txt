Через наявність тіньового ринку пального бюджет України втратив 5-10 млрд гривень.

Як передає Укрінформ, про це повідомляє народний депутат, перший заступник голови комітету Верховної Ради з питань фінансів, податкової та митної політики Ярослав Железняк у Телеграмі.
«Зараз спостерігаємо зростання тіні до 10-15% по ринку, розквіт мініНПЗ та «бочки» для реалізації, і дуже підозріле податкове навантаження у деяких АЗС. Втрати для бюджету: 5-10 млрд грн, і це дуже консервативна оцінка», – наголосив Железняк.
Як повідомлялося, за даними «Економічної експертної платформи» та Нафтогазової асоціації України, частка нелегального пального у травні 2023 року скоротилася до найнижчого рівня – близько 11%. При цьому ще на початку 2020 року ця частка була майже втричі вищою – на рівні 30%.