Україна 100% податків, які платять бізнес та громадяни, направляє на забезпечення потреб Сил безпеки та оборони.

Про це Прем'єр-міністр України Денис Шмигаль сказав на засіданні уряду, передає Укрінформ.
"Сьогодні Україна витрачає абсолютно весь внутрішній ресурс на війну. 100% податків, які платять бізнес та громадяни, ідуть на забезпечення потреб Сил безпеки та оборони. У бюджеті ми вже передбачили 1 трлн 800 млрд грн на ці потреби. І це ще може бути не фінальна сума», - сказав Шмигаль.
За його словами, окрім цих видатків, є ще військова допомога союзників та донати благодійників.
«Ми вдячні кожному і кожній, хто допомагає нашим Силам безпеки й оборони. Хто підтримує, сплачує податки, працює задля нашої перемоги», - підкреслив Прем'єр-міністр.
Як повідомляв Укрінформ, 3 серпня Прем'єр-міністр Денис Шмигаль на конференції послів заявив про те, що підтримка Збройних сил України та протистояння Росії у розв'язаній нею війні обходиться нашій державі у близько 2 трильйони гривень.
Фото: Кабмін