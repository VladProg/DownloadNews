З початку року жінки в Україні відкрили 154 тис. нових ФОПів, що становить 56% серед усіх започаткованих цьогоріч бізнесів.

Як передає Укрінформ, про це повідомляє Опендатабот.
За даними видання, станом на середину листопада кількість нових жінок-ФОПів становила 154 388 підприємиць при загальній кількості відкритих бізнесів 274 859.
Починаючи з лютого 2023 року кожен другий новий бізнес започатковують жінки. Найбільш помітно кількість підприємиць зросла від початку осені: так, зараз на жінок припадає 60% нових ФОПів. Для порівняння, у 2021 році справи, відкриті жінками, становили 49% від загальної кількості нових бізнесів.
Другий рік поспіль жінки лідирують за кількістю відкритих бізнесів на Хмельниччині. У 2023 році побільшало жінок, що відкривають нові справи, на Полтавщині та Чернігівщині. Найменшою частка жінок-ФОПів є у столиці та у прифронтових Запорізькій та Херсонській областях.

Як повідомлялося, упродовж вересня українці відкрили в «Дії» 26 032 ФОПи, що стало рекордним показником за останніх три роки.
Фото ілюстративне