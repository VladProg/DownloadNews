Станом на ранок 12 квітня енергосистема працює з профіцитом генеруючої потужності та здійснює постачання невеликих обсягів електроенергії до Молдови та Польщі.

Як передає Укрінформ, про це повідомляє пресслужба Міністерства енергетики.
«Енергосистема працює з профіцитом генеруючої потужності, із запасом забезпечує потреби споживачів по всій країні. У невеликих обсягах здійснюється постачання електроенергії до Молдови та Польщі», – йдеться у повідомленні.
Зазначається, що триває відновлення пошкодженої внаслідок ворожих обстрілів мережевої інфраструктури. Протягом останньої доби відновлено електропостачання 14 тис. абонентів у Донецькій області.
Як повідомлялося, на Донеччині енергетики за добу, 10 квітня, відновили електропостачання жителям шести населених пунктів для майже трьох тисяч родин. Без електрики залишаються 105 населених пунктів.