В Україні в аварійний ремонт вивели один енергоблок на теплоелектростанції та один енергоблок на теплоелектроцентралі. Електроенергії, що виробляється, вистачає для покриття споживання.

Як передає Укрінформ, про це повідомляє НЕК "Укренерго" у Фейсбуці.
"Два блоки - один на тепловій електростанції та один на теплоелектроцентралі виведені в аварійний ремонт. Попри це, електроенергії, виробленої українськими електростанціями, достатньо для забезпечення потреб всіх побутових та юридичних споживачів", - йдеться у повідомленні.
Зазначається, що у вівторок, 24 жовтня, імпорт електроенергії здійснюється зі Словаччини та Молдови загальним обсягом 166 МВт-год. Експорт здійснюється до Словаччини та Молдови у нічні та денні години із загальним обсягом 3 300 МВт-год.
Як повідомлялося, 19 жовтня три блоки ТЕС були виведені в аварійний ремонт, один - у плановий.