З початку повномасштабної війни гривневі вклади фізичних осіб у банках збільшилися на 37%, бізнесу - на 11%.

Про це в Медіацентрі Україна — Укрінформ сказав заступник голови Ради Національного банку Василь Фурман під час брифінгу "Стабільність банківської системи на 10-му місяці війни".
"Гривневі вклади населення від початку бойових дій зросли майже на 37%, а бізнесу на 11%",- сказав Фурман.
Він підкреслив, що довіра вкладників до банків за час війни тільки зросла.
Як повідомлялося, загальна сума вкладів фізичних осіб (у т. ч. фізичних осіб - підприємців) у банках – учасниках Фонду гарантування вкладів фізичних осіб на 1 листопада 2022 року становила 970,3 млрд грн, що на 10,1 млрд грн більше, ніж було на 1 жовтня цього року.