У пʼятницю, 27 жовтня, на загальних зборах ПАТ "Укрнафта" затвердило умови та процедуру відбору незалежних членів наглядової ради.

Як передає Укрінформ, про це у Фейсбуці повідомив голова правління НАК «Нафтогаз України» Олексій Чернишов.
«Можна сказати, історична подія: ми затвердили умови та процедуру відбору незалежних членів наглядової ради компанії», - написав він.
За словами Чернишова, відбір відбуватиметься відповідно до принципів корпоративного управління ОЕСР державних підприємств. «Ця процедура завершиться і незалежна наглядова рада Укрнафти буде сформована до закінчення 2023 року», - додав він.
«Зроблено ще один великий крок до трансформації Група Нафтогаз - у сучасну Національну енергетичну корпорацію», - підкреслив Чернишов.
Як повідомляв Укрінформ, Укрнафта планує залучити партнерів до розробки 21 родовища.