Національній банк України анулював ліцензії чотирьом небанківським фінансовим установам, сім – виключив з реєстрів.

Про це повідомляє пресслужба Нацбанку, передає Укрінформ.
«Національній банк України анулював ліцензії чотирьом небанківським фінансовим установам, шість – виключив з Державного реєстру фінансових установ, а одного страхового брокера – з Державного реєстру страхових та перестрахових брокерів», - йдеться в повідомленні.
Так, на підставі власних заяв анульовано всі наявні ліцензії ТОВ "ФК "Інком фінанс" та ПТ «Ломбард "Карат" Трофімов і компанія. Обидві компанії виключено з Державного реєстру фінансових установ.
Також на підставі отриманих заяв ТОВ "Коллект центр" та ТОВ "Кліринг фінанс" анульовано ліцензію на надання послуг з фінансового лізингу.
Крім того, ще чотири небанківські фінансові установи виключено з Державного реєстру фінансових установ у зв’язку з прийняттям НБУ рішення про анулювання (відкликання) у них ліцензій: ТДВ "СК "Рік-Автогарант", ТОВ "Пульман фінанс", ПТ "Ломбард "Сміла - Кредит - Центр" Косенко і компанія», ТОВ "Сузір’я фінанс".
Також з Державного реєстру страхових та перестрахових брокерів виключено ТОВ "Арт-Страхування" на підставі поданої ним заяви.
Такі рішення Комітет з питань нагляду та регулювання діяльності ринків небанківських фінансових послуг ухвалив 2 травня 2023 року.
Як повідомлялося, Національний банк України анулював ліцензії двом страховикам та виключив одного страховика з Державного реєстру фінансових установ.