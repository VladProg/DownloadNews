Міністерство закордонних справ та Держпродспоживслужба відкрили ринок Південно-Африканської Республіки для українських експортерів перероблених яєчних продуктів.

Про це йдеться у повідомленні МЗС України, передає Укрінформ.
Завдяки роботі дипломатів Міністерство сільського господарства, лісництва та рибальства ПАР погодило форму ветеринарного сертифіката здоров’я на перероблені яєчні продукти з України.
Це дає змогу українським виробникам експортувати з України до ПАР перероблені яєчні продукти, зазначили у МЗС.
Загалом за підтримки МЗС вже були погоджені форми двосторонніх міжнародних сертифікатів між компетентними органами України та держав-членів Європейського Союзу, Азербайджану, Гонконгу, Катару, Республіки Корея, Марокко, Молдови, ОАЕ, Північної Македонії, ПАР, КСА, Сербії, Сінгапуру, Таджикистану, Туркменістану, Узбекистану, Чорногорії, що дає право експортувати зазначений товар у ці країни.
Як повідомлялося, у місті Дубай (ОАЕ) 20 лютого відкрився український павільйон на міжнародній агропромисловій виставці Gulfood 2023.
Фото з сайту agrotimes.ua