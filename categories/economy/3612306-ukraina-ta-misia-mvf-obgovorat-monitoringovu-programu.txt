Україна та місія Міжнародного валютно фонду під час онлайн-дискусій обговорять Моніторингову програму, яка окреслить напрями монетарної та податково-бюдженої політики щодо підтримки макроекономічної та фінансової стабільності.

Як передає Укрінформ, про це повідомляє пресслужба Міністерства фінансів у Фейсбуці.
"Сьогодні розпочались онлайн-дискусії Європейського департаменту МВФ з представниками Міністерства фінансів України та Національного банку України, а також іншими органами влади", - йдеться в повідомленні.
Зазначається, що на серії експертних зустрічей сторони обговорять Моніторингову програму із залученням Ради директорів фонду.
Моніторингова програма окреслить напрями монетарної та податково-бюджетної політик уряду України й НБУ щодо підтримки макроекономічної та фінансової стабільності, а також надасть оцінку потреб України у зовнішньому фінансуванні на 2023 рік.
"Програма також сприятиме залученню фінансування від донорів та наблизить країну до запуску нової повноцінної програми співпраці з МВФ", - наголошують у міністерстві.
Як повідомляв Укрінформ, місія МВФ у п’ятницю розпочала онлайн-дискусії з представниками України щодо нової програми кредитування.