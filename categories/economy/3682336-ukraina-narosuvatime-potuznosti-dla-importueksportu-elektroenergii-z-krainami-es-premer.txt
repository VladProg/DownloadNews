Україна в енергетичній сфері планує впроваджувати європейські стандарти та збільшувати пропускну спроможність для імпорту та експорту електроенергії з країнами ЄС.

Як передає Укрінформ, про це Прем'єр-міністр Денис Шмигаль повідомляє у Телеграмі.
«Будемо збільшувати пропускну спроможність для імпорту-експорту електроенергії з країнами ЄС. Будемо впроваджувати в Україні принципи Європейського зеленого курсу. Особлива увага буде приділятися розвитку "зеленої" енергетики. Плануємо затвердити довгострокову стратегію розвитку водневої енергетики», – сказав прем’єр.
За його словами, Україна успішно завершує цей опалювальний сезон, тож ключове завдання зараз – це почати відновлення енергетики за новими стандартами.
«Будемо будувати нові об’єкти та посилювати захист уже наявних. Підготовка до опалювального сезону 2023/2024 років починається так само вже зараз», – додав Шмигаль.
Як повідомлялося, Україна у найближчій перспективі планує поновити експорт електроенергії.