Майже дві третини керівників українських підприємств оптимістично налаштовані на розвиток своєї компанії та галузі у наступних три роки.

Про це свідчать дані дослідження компанії KPMG «Погляд керівників бізнесу в Україні 2022», передає Укрінформ.

«На тлі тривалої невизначеності та нових викликів, спричинених війною в Україні, понад половина українських бізнес-лідерів залишаються оптимістичними – 65% кажуть, що впевнені в зростанні їхніх компаній та галузей упродовж наступних трьох років», - ідеться в дослідженні.
Водночас щодо подальшого розвитку України оцінки дещо стриманіші – лише 44% опитаних очікують зростання країни у наступних три роки.




Згідно із даними опитування, 81% керівників очікують рецесію в Україні у найближчі 12 місяців. При цьому 65% респондентів впевнені у довготривалості кризи. Тому 51% керівників компаній враховували її в своїх планах.

Серед найбільших загроз для бізнесу опитані підприємці назвали геополітичну невизначеність та пов`язані з цим операційний та регуляторний ризики. Крім того, є побоювання зіткнутися із дефіцитом кваліфікованих талантів.
Зазначається, що опитування проводилося протягом липня - жовтня 2022 року, у ньому взяли участь 43 керівники провідних українських компаній у різних галузях економіки.
Як повідомлялося, за даними НБУ, бізнес у жовтні 2022 року погіршив очікування щодо своєї економічної діяльності через ускладнення безпекової ситуації - індекс очікувань ділової активності (ІОДА) знизився до 44,9 із 46,1 у вересні