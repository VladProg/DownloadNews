Верховна Рада увалила постанову "Щодо підтримки оборонно-промислового комплексу України в умовах воєнного стану" про фактичне скасування висновку Державної аудиторської служби України щодо військових закупівель.

Про це народний депутат із парламентської фракції “Голос” Ярослав Железняк повідомив у Телеграмі, передає Укрінформ.
За відповідний законопроєкт проголосувало 306 народних депутатів.
"Рада прийняла постанову №10071 про фактичне скасування висновку ДАСУ по військових закупівлях", - повідомив Железняк.
Відповідно до постанови, Кабінет Міністрів має гарантувати виконавцям державних контрактів з оборонних закупівель компенсацію всіх економічно обґрунтованих витрат, пов’язаних із їх виконанням, а також суми прибутку (постачальницької винагороди) у складі вартості (ціни)товарів, робіт і послуг оборонного призначення, відповідно до умов державних контрактів.
Як повідомлялось, проєкт постанови має на меті ліквідувати проблему, яка дозволяла міністерствам включати прибуток у ціну товарів під час оборонних закупівель. Згодом це визнали збитками держави, а ДАСУ фактично заблокувала закупівлю в українських виробників військово-промислового комплексу.