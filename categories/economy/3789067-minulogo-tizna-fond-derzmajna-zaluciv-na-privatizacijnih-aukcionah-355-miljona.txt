Фонд державного майна України за підсумками 16 приватизаційних аукціонів минулого тижня реалізував активів на 35,5 млн грн.

Про це повідомила пресслужба ФДМУ у Фейсбуці, передає Укрінформ.
«+35,5 млн гривень інвестицій — результат приватизаційних аукціонів цього тижня. Команда ФДМУ провела 16 успішних приватизаційних аукціонів», - йдеться в повідомленні.
За інформацією Фонду, за активи змагалися 83 учасники, в результаті конкурентних торгів вартість об'єктів зросла в 11 разів.
Найбільшу суму було отримано від продажу деревообробного комплексу у Волинській області – 17,1 млн грн.
Також ФДМУ продав цехи для переробки деревини у Волинській області за 5,3 млн грн.
Як повідомлялося, Фонд державного майна України запланував у 2024 році продати активів на приватизаційних аукціонах на 4 млрд грн.