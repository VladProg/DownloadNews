Керівна Соціал-демократична партія Румунії проситиме уряд видати надзвичайний указ про запровадження тимчасової заборони на імпорт українського зерна.

Про це йдеться у заяві СДП, передає Укрінформ із посиланням на Reuters.
«СДП звернеться до правлячої коаліції з проханням прийняти політичне рішення, щоб дозволити... уряду видати указ», — йдеться у заяві партії, до якої належить міністр сільського господарства.
Водночас у партії наголошують, що Румунія має сприяти транзиту сільськогосподарської продукції України до інших країн.
«Водночас Румунія мусить продовжувати підтримувати Україну, сприяючи транзиту сільськогосподарської продукції до інших країн Європейського Союзу або торговельними маршрутами Чорного моря», - йдеться у заяві.
Як повідомлялося, Словаччина, Польща та Угорщина заборонили імпорт зерна з України.
Єврокомісія заявила, що вважає неприйнятними односторонні торговельні рішення Польщі й Угорщини, які заборонили імпорт українського зерна та іншої сільськогосподарської продукції. Міністр з європейських питань Польщі Шимон Шинковський вел Сеньк наголосив, що Польща готова розвіяти сумніви Брюсселя стосовно цього розпорядження і працювати над додатковими рішеннями для стабілізації ситуації.