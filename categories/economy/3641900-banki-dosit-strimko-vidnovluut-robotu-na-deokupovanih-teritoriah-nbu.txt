Після звільнення тимчасово окупованих територій від загарбників, банки досить стрімко поновлюють свою роботу.

Про це під час пресбрифінгу щодо звіту про фінансову стабільність сказала директорка Департаменту фінансової стабільності НБУ Первін Дадашова, повідомляє кореспондент Укрінформу.
"Банки відновлюють роботу на деокупованих територіях досить стрімко. У цих областях, які були звільнені повністю, наприклад восени, вже працює близько 80%", - сказала Дадашова.
При цьому вона зазначила, що банкам дуже складно працювати на тій території, яка знаходиться під тимчасовою окупацією, тому там частка працюючих відділень значно менша - ближче до половини.
Серед основних викликів, з якими стикаються банки під час поновлення своєї роботи - відновлення основних джерел електроенергії, зв'язку та забезпечення безпечних умов перебування персоналу.
Як повідомляв Укрінформ, у листопаді Ощадбанк і ПриватБанк відновили роботу перших відділень у Херсоні, після його звільнення від окупантів.