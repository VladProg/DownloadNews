У 2023 році НАК «Нафтогаз України» планує збільшувати видобуток газу у західних областях України.

Як передає Укрінформ, про це повідомляє НАК «Нафтогаз України» у Телеграмі.
«У цьому році Нафтогаз буде суттєво інвестувати у видобуток, в тих регіонах, де це сьогодні можливо. Навіть там, де це певною мірою ризиковано. Ми маємо рухатися вперед і забезпечити країну власним газом», – сказав очільник Нафтогазу Олексій Чернишов.
Зазначається, що через об’єктивні причини скорочення видобутку газу спостерігається на сході України. Та завдяки героїзму наших газовиків ці втрати є мінімальними.
Натомість Нафтогаз працює над збільшенням видобутку вуглеводнів у західних областях України: Львівській, Івано-Франківській та Закарпатській.
Як повідомлялося, НАК "Нафтогаз України" має намір наростити видобуток газу у 2023 році на 1 млрд кубометрів, щоб сукупний обсяг видобутку підприємств країни наблизився до 19 млрд кубометрів.