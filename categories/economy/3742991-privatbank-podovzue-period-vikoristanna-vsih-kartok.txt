ПриватБанк з 1 серпня подовжує період використання всіх карток на 24 місяці.

Як передає Укрінформ, про це повідомляє пресслужба банку у Телеграмі.
"Клієнтам не потрібно зараз перевипускати картки, вони будуть працювати ще 24 місяці понад термін, що вказаний на картці", - йдеться в повідомленні.
Зазначається, що за картками з подовженим терміном клієнтам доступні такі операції: оплата в магазинах по POS-терміналу, зняття готівки в банкоматах, операції в Приват24, поповнення рахунку (будь-яким зручним способом).
Як повідомляв Укрінформ, ПриватБанк залишив діючі пільгові тарифи на прийом безготівкової оплати картками для торговельних підприємств, попри підвищення міжнародними платіжними системами ставки інтерчейндж з 1 липня 2023 року.