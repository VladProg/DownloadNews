Українські аграрії реалізують пшеницю у Дунайських морських портах із збитком 50-60%.

Про це заявив народний депутат, член Комітету ВРУ з питань аграрної та земельної політики Дмитро Соломчук під час брифінгу у Медіацентрі Україна – Укрінформ.
"Через обстріли (Дунайських морпортів - авт.) піднялась вартість доставки та фрахт, який уже сягає $80-90 за тонну. І зрозуміло, що аграрію ще потрібно довезти (зерно - авт.) до портів. Зрозуміло, що аграрій отримує копійки і реалізує пшеницю у мінус 50-60%", - сказав він.

Дмитро Соломчук

Соломчук зазначив, що українським аграріям варто за можливості поки що не продавати збіжжя, а дочекатися зростання цін до рівня світових.
Як повідомляв Укрінформ, Україна не експортує аграрну продукцію через морські порти Одещини після того, як Росія вийшла із "зернової угоди" у липні 2023 року. Основними маршрутами для експорту продовольства залишаються: наземний транспорт та морські порти на Дунаї.
Росіяни після виходу з угоди почали систематично обстрілювати українську портову інфраструктуру.
Перше фото: АА