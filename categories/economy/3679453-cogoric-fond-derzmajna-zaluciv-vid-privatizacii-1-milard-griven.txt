З початку 2023 року Фонд державного майна провів 81 приватизаційний аукціон та залучив 1 млрд грн від приватних інвесторів. 65% коштів вже надійшли до державного бюджету.

Про це повідомляє Укрінформ із посиланням на пресслужбу ФДМУ.
«Перший мільярд – це сигнал для бізнесменів, що наша країна, незважаючи на війну, привабливе місце для інвестицій. Нові інвестиції в державне майно – це важливий крок у забезпеченні сталого розвитку економіки країни», - наголосив голова ФДМУ Рустем Умєров.
Загалом від початку року за державне майно на приватизаційних аукціонах змагалися 468 підприємців. Внаслідок цього загальна переможна ціна сягнула 1,038 млрд грн. Це перевищує загальну стартову вартість майже в шість разів.
Як повідомлялось, у лютому 2023 року Верховна Рада прийняла в першому читанні законопроєкт №8250, спрямований на покращення управлінської структури Фонду державного майна.