Із початку 2023 року ДТЕК з метою підготовки до наступного опалювального сезону увів в роботу нових 14 вугільних лав.

Як передає Укрінформ, про це повідомляє ДТЕК у Телеграмі.
«Шахтарі та енергетики ДТЕК продовжують посилено готуватись до наступного опалювального сезону. З початку року на шахтах компанії введено в роботу 14 нових лав. Загалом до кінця року плануємо запустити 27 вугільних лав», – йдеться у повідомленні.
Зазначається, що фахівці ДТЕК продовжують працювати над забезпеченням теплоелектростанцій ресурсами.
Як повідомлялося, компанія ДТЕК Енерго, що відповідає за видобуток вугілля та генерацію електроенергії, у 2022 році інвестувала у вуглевидобувні підприємства 3,9 млрд грн.
Фото: ДТЕК