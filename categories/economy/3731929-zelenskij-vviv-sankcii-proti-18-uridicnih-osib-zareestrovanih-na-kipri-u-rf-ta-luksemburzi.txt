Президент України Володимир Зеленський ввів у дію рішення Ради національної безпеки і оборони про запровадження санкцій проти 18 юридичних осіб, які зареєстровані на Кіпрі, в Москві та Люксембурзі.

Як передає Укрінформ, про це ідеться в Указі Президента №371/2023 від 5 липня “Про рішення Ради національної безпеки і оборони України від 5 липня 2023 року "Про застосування персональних спеціальних економічних та інших обмежувальних заходів (санкцій)"
Контроль за виконанням рішення РНБО покладений на секретаря Ради національної безпеки і оборони України.
Указ набирає чинності з дня його опублікування.
Санкції проти даних юридичних осіб запроваджено на 10 років.
Як повідомляв Укрінформ, 1 липня Президент України Володимир Зеленський ввів у дію рішення Ради національної безпеки і оборони про запровадження санкцій проти ще понад 190 фізичних осіб та 291 юридичної особи, зокрема грузинської авіакомпанії Georgian Airways, яка відновила рейси до Росії.