Компанія Philip Morris International збудує нову тютюнову фабрику. Інвестиції в проєкт становитимуть 30 млн дол.

Як передає Укрінформ, про це повідомляє пресслужба «Філіп Морріс Україна».
«Philip Morris International інвестує понад 30 млн доларів у запуск нового виробництва у Львівській області», - йдеться в повідомленні.
Наголошується, що підготовчі роботи компанія розпочне у липні 2023 року. Запуск виробництва запланований на перший квартал 2024 року.
На виробництві будуть працевлаштовані понад 250 людей, при цьому робочі місця будуть запропоновані насамперед працівникам харківського підприємства компанії. Це дозволить компанії повністю задовольнити внутрішній попит і підтримати економічне зростання України сьогодні та у майбутньому.
За словами президента європейського регіону Philip Morris International Массімо Андоліни, ця інвестиція є потужним сигналом для інших міжнародних інвесторів — впевненості в економіці України, українському народові та майбутньому України.
Як повідомлялося, компанія Nestlé розпочала будівництво нової фабрики з виробництва вермішелі на Волині. Інвестиції у новий проєкт сягнуть 40 млн швейцарських франків.
Фото: Philip Morris