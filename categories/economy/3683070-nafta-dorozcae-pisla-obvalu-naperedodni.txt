Ціни на нафту зростають в четвер, 16 березня, піднімаючись із досягнутих напередодні мінімумів з грудня 2021 року.

Як передає Укрінформ, про це повідомляє enkorr.
Травневі ф'ючерси на Brent подорожчали на лондонській біржі ICE Futures на $0,94 (1,28%), до $74,63 за барель. У середу Brent здешевшала на $3,76 (4,9%), до $73,69 за барель.
Квітневі ф'ючерси на WTI піднялися в ціні на Нью-Йоркській товарній біржі NYMEX на $0,81 (1,2%), до $68,42 за барель. За попередню сесію контракт здешевшав на $3,72 (5,2%), до $67,61 за барель.
Падіння нафтових котирувань було спричинене побоюваннями, що проблеми банківського сектору на тлі зростання відсоткових ставок можуть призвести до глобальної рецесії, пише MarketWatch.
Крім того, оприлюднені напередодні дані Міненерго США вказали на зростання запасів нафти минулого тижня на 1,55 млн барелів. Підвищення було зафіксовано за підсумками 11-го тижня з останніх 12-ти. Резерви бензину знизилися на 2,06 млн барелів, дистилятів – на 2,54 млн барелів.