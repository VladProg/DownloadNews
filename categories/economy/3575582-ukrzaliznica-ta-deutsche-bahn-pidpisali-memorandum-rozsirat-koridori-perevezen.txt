АТ "Укрзалізниця" та найбільший залізничний оператор Німеччини Deutsche Bahn підписали меморандум про підтримку та співпрацю.

Як передає Укрінформ, про це Укрзалізниця повідомила у Фейсбуці.
Підписання відбулося під час виставки InnoTrans 2022, що проходить у Берліні.
"Меморандум передбачає співпрацю між компаніями для розширення коридорів залізничних вантажних перевезень та пропускної спроможності терміналів", - ідеться у повідомленні.
Крім того, меморандум передбачає інші взаємодії між компаніями, зокрема допомогу Німеччини Укрзалізниці у відновленні інфраструктури.
Як повідомляв Укрінформ, між Донеччиною і Харківщиною з 20 вересня почав курсувати приміський поїзд.
Фото: Укрзалізниця, Фейсбук