Національна нафтова компанія Саудівської Аравії Saudi Aramco відзвітувала про прибуток у розмірі 161 мільярда доларів минулого року через вищі ціни на сиру нафту у світі.

Як передає Укрінформ, про це повідомляє AP.
«З огляду на те, що ми очікуємо, що нафта і газ залишатимуться важливими в осяжному майбутньому, ризики недостатнього інвестування в нашу галузь є реальними, включаючи сприяння підвищенню цін на енергоносії», — сказав генеральний директор і президент Saudi Aramco Амін Х. Нассер.
Він додав, що Saudi Aramco витратить 37,6 мільярда доларів на розширення виробничих потужностей.
Нафтовий гігант також оголосив про дивіденди в розмірі 19,5 мільярда доларів США за четвертий квартал 2022 року, які мають бути виплачені в першому кварталі цього року.
Зазначається, що у 2021 році Saudi Aramco оголосила про прибуток у розмірі 110 мільярдів доларів порівняно з 49 мільярдами доларів у 2020 році, коли світ зіткнувся з карантином через пандемію коронавірусу, перебоями з подорожами та нетривалого падіння цін на нафту.
Як повідомляв Укрінформ, польський державний нафтогазовий концерн PKN Orlen вимагатиме від російської компанії “Татнефть” компенсацію за припинення імпорту нафти до Польщі згідно з чинним контрактом.