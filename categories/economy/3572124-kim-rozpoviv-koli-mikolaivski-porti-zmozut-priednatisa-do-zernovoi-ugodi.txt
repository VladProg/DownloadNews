Миколаївські порти зможуть приєднатися до «зернової угоди» тоді, коли лінія фронту суттєво зміниться на нашу користь.

Про це сказав голова обласної військової адміністрації Віталій Кім на брифінгу в Медіацентрі Україна - Укрінформ 15 вересня, передає кореспондент Укрінформу.
«Миколаївські порти не можуть зараз приєднатися до «зернової угоди» через безпосередню близькість бойових дій. Про це можна буде говорити лише тоді, коли лінія фронту суттєво зміниться на нашу користь», - сказав Кім.
Як повідомлялося, у Стамбулі 22 липня Туреччина, росія та генеральний секретар ООН Антоніу Гутерреш підписали Ініціативу про безпечне транспортування зерна та продуктів харчування з портів «Одеса», «Чорноморськ» та «Південний».