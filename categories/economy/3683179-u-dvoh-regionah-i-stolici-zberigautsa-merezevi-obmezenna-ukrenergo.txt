Станом на 12:00 16 березня в енергосистемі виробляється достатньо електроенергії для потреб споживачів, але через пошкодження діють мережеві обмеження у двох регіонах і столиці.

Як передає Укрінформ, про це повідомляє НЕК «Укренерго» у Фейсбуці.
«В енергосистемі України електростанції виробляють достатньо електроенергії для покриття споживання. Однак через значні пошкодження мереж, які завдали росіяни, зберігаються мережеві обмеження у Житомирській, Київській областях та у м. Києві. Наразі у цих регіонах застосовуються обмеження споживання», – йдеться у повідомленні.
При цьому в інших регіонах немає обмежень у мережах Укренерго, які б призводили до необхідності обмеження споживачів. Ліміти споживання до областей не доводилися. Енергосистема працює стабільно, синхронно з європейською.
Як повідомлялося, за минулу добу відновлено електропостачання близько 9 тис. абонентів Донецької області у постраждалих від російських обстрілів районах.