Міністерство фінансів 22 серпня на аукціоні з розміщення облігацій внутрішньої державної позики (ОВДП) залучило до державного бюджету понад 3,3 млрд гривень.

Як передає Укрінформ, про це повідомила пресслужба Мінфіну у Фейсбуці.
"Мінфін розмістив сьогодні ОВДП на суму понад 3,3 млрд грн", - ідеться в повідомленні.
Зазначається, що Міністерство фінансів запропонувало інвесторам гривневі ОВДП – 223 млн грн під 17,80%; 943 млн грн - під 18,35% і 2,16 млрд грн - під 19,21%.
Як повідомлялось, Міністерство фінансів 15 серпня на аукціоні з розміщення облігацій внутрішньої державної позики залучило до державного бюджету понад 6,4 млрд гривень.