Норвезька енергетична компанія Equinor надала Укргазвидобуванню метанол обсягом 2 тис. тонн для забезпечення стабільного видобування газу.

Як передає Укрінформ, про це повідомляє пресслужба НАК «Нафтогаз України».
«Це критично важлива сировина для видобування, підготовки та транспортування природного газу, і вона вже доставлена в Україну. Ми надзвичайно вдячні нашим партнерам за допомогу в такий важкий для України час», – наголосив очільник Нафтогазу Олексій Чернишов.

Зазначається, що постачання партії метанолу обсягом 2 тис. т потребувало складних логістичних рішень. Вперше за час діяльності Укргазвидобування цю сировину було доставлено з Європи залізницею.
«З компанією Equinor ми вже декілька років підтримуємо професійні контакти. Сподіваємося на подальше поглиблення співпраці задля забезпечення енергетичної стабільності Європи», – додав т.в.о. генерального директора Укргазвидобування Олег Толмачев.
Як повідомлялося, АТ «Укргазвидобування» наприкінці березня отримало третю партію метанолу від USAID.
Фото: Нафтогаз