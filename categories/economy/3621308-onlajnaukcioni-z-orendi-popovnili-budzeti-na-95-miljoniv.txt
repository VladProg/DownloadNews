На платформі Prozorro.Продажі проведено майже 17 тис. аукціонів з оренди державного і комунального майна, які принесли бюджетам 95 млн грн.

Про це повідомляє ДП «Прозорро. Продажі» у Фейсбуці, передає Укрінформ.
«Усього, за даними публічного модуля аналітики в системі Prozorro.Продажі, успішно завершилося майже 17 тисяч аукціонів з оренди, які поповнили бюджети різних рівнів 95 млн гривень», - йдеться в повідомленні.
Водночас, за інформацією компанії, з початку війни в системі успішно закрилося трохи більш як 5 тис. аукціонів з оренди державного та комунального майна на суму 29 млн грн.
Як повідомлялося, від початку повномасштабного вторгнення росії в Україну на платформі Prozorro.Продажі відбулося 9518 успішних аукціонів, що принесли до бюджетів різних рівнів 2,99 млрд грн. Ще 1826 торгів вартістю 3,81 млрд грн чекають на підписання документів для завершення угоди.