Організація Об’єднаних Націй підтвердила продовження «зернової угоди», термін дії якої завершися в суботу, 18 березня.

Як передає Укрінформ, про це повідомила пресслужба ООН.
«Чорноморська зернова ініціатива, підписана у Стамбулі 22 липня 2022 року, була продовжена. Ініціатива дозволяє полегшити безпечне судноплавство для експорту зерна та пов'язаних з ним харчових продуктів та добрив, включаючи аміак, з певних українських морських портів», – сказано в повідомленні організації.
Там нагадали, що від початку дії угоди близько 25 мільйонів тонн агропродукції було доставлено до 45 країн світу, що сприяло зниженню світових цін на продовольство та стабілізації ринків.
При цьому в ООН не уточнили, на який саме термін було продовжено «зернову угоду».
Продовження угоди позитивно оцінила і посол США в Україні Бріджит Брінк. Про це вона написала у своєму твіттері.
"В рамках Чорноморської зернової ініціативи з серпня було експортовано понад 24 мільйони тонн продовольства. Раді бачити, що цю життєво важливу ініціативу продовжено ще на 120 днів, щоб українське зерно продовжувало надходити до споживачів в усьому світі", - йдеться у твіті.

The Black Sea Grain Initiative has moved over 24 million tons of food since August. Good to see this life-saving initiative extended another 120 days to keep Ukrainian grain flowing around the world. pic.twitter.com/vRhf2sxnoW
— Ambassador Bridget A. Brink (@USAmbKyiv) March 18, 2023

Нагадаємо: 18 березня віцепрем’єр-міністр відновлення Олександр Кубраков повідомив, що дію «зернової угоди» було продовжено на 120 днів.