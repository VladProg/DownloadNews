АТ "Укртрансгаз" розпочало сезон відбору "блакитного палива" із підземних сховищ газу (ПСГ).

Як передає Укрінформ, про це повідомляє пресслужба компанії.
"Старт сезону відбору 2022/2023 припав на 7 листопада. Це найпізніший офіційно зафіксований початок відбору газу за останнє десятиріччя", - йдеться у повідомленні.
Пізній початок сезону відбору Укртрансгаз пояснює відносно високою температурою повітря в осінні місяці, загальним скороченням рівня енергоспоживання в Україні та підвищенням інтересу до закачування газу в українські ПСГ з боку компаній-нерезидентів.
Згідно із повідомленням, зараз відбір газу ведеться на одному газосховищі, яке було обрано для старту відбору через максимальну гнучкість у регулюванні технологічних режимів.
Як повідомлялося, станом на кінець жовтня запаси газу в ПСГ становили 14,5 млрд кубометрів.