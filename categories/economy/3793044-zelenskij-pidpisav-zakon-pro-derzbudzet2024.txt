Президент Володимир Зеленський підписав закон "Про державний бюджет України на 2024 рік".

Про це повідомляє Укрінформ із посиланням на карту законодавчого акту на сайті парламенту.
Так, доходи в державному бюджеті на 2024 закладені на рівні 1,768 трлн грн, видатки бюджету – 3,35 трлн грн, дефіцит державного бюджету становитиме 1,57 трлн грн, зовнішні запозичення сягатимуть 41 млрд дол, прогноз реального рівня ВВП – 4,6%, прогноз щодо інфляції – 9,7%, середній курс гривні за рік прогнозується на рівні 40,7 грн за долар.
Як повідомляв Укрінформ, Верховна Рада 9 листопада ухвалила закон "Про державний бюджет України на 2024 рік" (№10000).