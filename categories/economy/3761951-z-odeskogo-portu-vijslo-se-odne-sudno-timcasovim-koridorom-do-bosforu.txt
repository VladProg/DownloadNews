Ще одне заблоковане через війну іноземне судно вийшло з Одеського морського порту та прямує встановленим тимчасовим коридором руху.

Про це повідомив у Фейсбуці віцепрем’єр-міністр з відновлення України - міністр розвитку громад, територій та інфраструктури Олександр Кубраков, передає Укрінформ.
"Балкер PUMA (Кайманові острови) сьогодні вранці вийшов з Одеського морського порту і зараз прямує до Босфору встановленим коридором руху суден. Судно завантажено 16 тисячами тонн металу та 14 тисячами тонн ріпака", - написав Кубраков.
Балкер зайшов до Одеського морського порту 19 лютого 2022 року та не міг залишити порт через початок бойових дій та закриття відповідних районів Чорного моря.

Визначений навігаційним дорученням ВМС ЗСУ коридор першочергово використовується для евакуації суден, які перебували в українських портах Чорноморськ, Одеса та Південний на момент повномасштабного вторгнення.


Враховуючи блокування Зерновоі ініціативи те зростаючу потребу світу в українській продукції, Україна розглядає можливість використовувати його і для цивільних суден, що перевозять невійськові вантажі зокрема збіжжя переважно до країн Африки та Азії.


З 15 серпня тимчасовим коридором скористалися вже чотири судна. Цей шлях вже пройшли контейнеровоз JOSEPH SCHULTE, балкери PRIMUS та ANNA-THERESA з OCEAN COURTESY 16, 27 серпня та 1 вересня відповідно.
Як повідомляв Укрінформ, з порту Одеси 3 вересня вийшло «зерновим коридором» ще одне судно з українською агропродукцією.
Фото: Олексій Кубраков, Facebook