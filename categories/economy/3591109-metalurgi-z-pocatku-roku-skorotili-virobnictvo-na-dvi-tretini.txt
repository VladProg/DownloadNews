Металургійні підприємства України за 9 місяців 2022 року виробили третину минулорічних обсягів продукції за цей період.

Про це повідомляє ОП «Укрметалургпром», передає Укрінформ.
Так, за даними Укрметалургпрому, за січень-вересень 2022 року на українських металургійних підприємствах було вироблено 5,46 млн т чавуну, що становить 33,8% проти січня - вересня торік, коли виробництво сягнуло 16,15 млн т.
Обсяг виробленої сталі в січні - вересні становив 5,53 млн т проти 16,29 млн т у 2021 році, або 33,9%.

Прокату в 2022 році було вироблено 32,7% від минулорічних обсягів – 4,73 млн т проти 14,49 млн т.
Як повідомлялося, металургійні підприємства України у січні - серпні 2022 року отримали на 67,8% менше металобрухту, ніж за аналогічний період минулого року. Обсяг експорту металобрухту за вісім місяців 2022 року становить 30,4 тис. т проти 410,5 тис. т за відповідний період торік.