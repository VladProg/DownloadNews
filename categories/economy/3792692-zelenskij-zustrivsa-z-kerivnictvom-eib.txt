Президент України Володимир Зеленський зустрівся з президентом Європейського інвестиційного банку Вернером Хоєром і віцепрезидентом ЄІБ Терезою Червінською.

Про це глава держави повідомив у Фейсбуці, передає Укрінформ.
“Дякую за візит до України та рішення про відкриття Регіонального представництва ЄІБ у Києві. Насамперед це важливий сигнал для наших людей, що ви вірите в Україну, у розвиток нашої держави. Також це має велике значення і для українського бізнесу.”, - зазначив Зеленський.

Відео: Офіційний канал Президента України
Він також подякував за рішення про розподіл коштів у 2022 році щодо першочергових потреб Української держави.

Як повідомляв Укрінформ, Прем’єр-міністр Денис Шмигаль заявив, що завдяки коштам від ЄІБ Україна зможе цього року завершити роботу на 28 проєктах та розпочати реалізацію 186 нових проєктів для покращення якості життя громад.
Фото: ОП