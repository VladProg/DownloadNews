Організація економічного співробітництва та розвитку (ОЕСР) прогнозує, що цього року світова економіка зросте на 2,6%.

Як передає Укрінформ, про це повідомляє Reuters.
У листопаді минулого року прогноз ОЕСР щодо зростання економіки у світі на 2023 рік становив 2,2%.
В організації наводять декілька причин для оптимізму, серед яких, зниження цін на енергоносії та продукти харчування та пом’якшення Китаєм обмежень проти COVID-19.
У наступному році очікується, що глобальне зростання прискориться до 2,9% - порівняно з листопадовим прогнозом у 2,7% - оскільки удар по доходам домогосподарств від високих цін на енергоносії поступово зменшується.
ОЕСР також прогнозує, що інфляція в країнах найбільших економік (Групи 20) впаде з 8,1% минулого року до 5,9% цього року і далі знизиться до 4,5% у 2024 році, що все ще значно перевищує цільові показники, незважаючи на підвищення процентних ставок багатьма центральними банками.
Як повідомляв Укрінформ, в ООН заявили, що у 2023 році очікується один з найнижчих показників темпів зростання світової економіки за кілька десятиліть – 1,9%.
Фото: shutterstock