Україна та Азербайджан погодили квоту дозволів на міжнародні вантажні перевезення на 2024 рік.

Як передає Укрінформ із посиланням на пресслужбу Міністерства розвитку громад, територій та інфраструктури, рішення було ухвалене під час засідання українсько-азербайджанської Змішаної комісії про міжнародне автомобільне сполучення.
Україна та Азербайджан на 2024 рік домовились про збільшення універсальних дозволів на 88% для кожної країни; можливість обміну дозволами окремо для транзитних перевезень; надання дозволів для виконання нерегулярних перевезень пасажирів автомобільним транспортом.
Загалом, квота для перевізників на наступний рік становитиме 11 550 дозволів для кожної країни. З них – 6000 універсальних, 5000 – транзитних, 500 – на перевезення до та з третіх країн, 50 – універсальних дозволів для пасажирських перевезень.
Крім того, ухвалене рішення про обмін у цьому році універсальною квотою дозволів у кількості 2000 штук.
Як повідомляв Укрінформ, Кабінет Міністрів на засіданні 7 липня встановив квоту у розмірі 20 тис. т цукру, який можна експортувати до 15 вересня 2023 року до Румунії.