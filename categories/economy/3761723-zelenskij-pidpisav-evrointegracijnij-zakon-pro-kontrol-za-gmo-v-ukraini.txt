Президент України Володимир Зеленський підписав євроінтеграційний закон щодо державного контролю за розміщенням на українському ринку генетично модифікованих організмів і продукції.

Як передає Укрінформ, про це повідомляє пресслужба Апарату Верховної Ради України.
Зазначається, що відтепер Україна матиме чіткі правила та процедури для маркування, розміщення на ринку, моніторингу, перевезення, зберігання та утилізації ГМО та ГМ-продукції. Ці правила спрямовані на забезпечення безпеки та ефективності ГМО, а також на захист здоров’я людей та навколишнього середовища.
Закон України «Про державне регулювання генетично-інженерної діяльності та державний контроль за розміщенням на ринку генетично модифікованих організмів і продукції» запроваджує комплексне врегулювання правових та організаційних засад генетично-інженерної діяльності шляхом здійснення держнагляду (контролю) за використанням генетично модифікованих організмів та обігом ГМ-продукції.
Закон запроваджує обов’язкове маркування ГМО та ГМ-продукції, що дозволяє споживачам приймати обґрунтовані рішення про те, чи купувати їх чи ні. Крім цього, впроваджує моніторинг за обігом ГМО та ГМ-продукції, що допомагатиме виявити будь-які потенційні ризики для здоров’я людей або навколишнього середовища.
Також документ визначає, що ГМО та ГМ-продукція має перевозитись в безпечних умовах, що має запобігати їхньому потраплянню в навколишнє середовище, а також зберігатися у безпечних умовах, що має запобігати їхньому псування або забрудненню.
Крім цього, закон визначає правила утилізації ГМО та ГМ-продукції, яка має відбуватися безпечним способом, що має запобігати їхньому потраплянню в навколишнє середовище. Закон також встановлює санкції за порушення правил та процедур, пов’язаних з ГМО.
Як повідомлялось, Верховна Рада 23 серпня ухвалила Закон про державне регулювання генетично-інженерної діяльності та державний контроль за обігом генетично модифікованих організмів і генетично модифікованої продукції для забезпечення продовольчої безпеки.
Закон забороняє вирощування та обіг на постійній основі генно-модифікованої курурудзи. Також на п'ять років заборонено вирощування та обіг генно-модифікованих цукровий буряків.