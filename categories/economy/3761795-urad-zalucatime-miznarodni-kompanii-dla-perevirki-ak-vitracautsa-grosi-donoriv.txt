Кабінет міністрів залучатиме міжнародні компанії, які перевірятимуть витрачання коштів донорів.

Про це заявив Прем’єр-міністр Денис Шмигаль на пресконференції, повідомляє кореспондент Укрінформу.
"У частині моніторингу перевірки витрачання коштів донорів ми залучаємо міжнародні компанії", - сказав глава уряду.
За його словами, Кабмін працює над удосконаленням системи закупівель, проводить цифровізацію лісового господарства та будівництва.
"На сьогодні вже 14 будівельних компаній надають ці послуги. І ми продовжуємо цю роботу", - зазначив Шмигаль.
Як повідомляв Укрінформ, Україна цього року залучила 28 млрд дол. фінансової підтримки від партнерів. Зокрема, від ЄС надійшло понад 11 млрд дол., а від від США – понад 8 млрд.