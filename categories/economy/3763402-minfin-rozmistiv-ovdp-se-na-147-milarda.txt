Міністерство фінансів 19 вересня на аукціоні з розміщення облігацій внутрішньої державної позики (ОВДП) залучило до державного бюджету понад 14,7 млрд грн.

Як передає Укрінформ, про це повідомила пресслужба Мінфіну у Фейсбуці.
"Сьогодні Мінфін розмістив понад 14,7 мільярда гривень в еквіваленті на проведеному аукціону", - йдеться в повідомленні.
Зазначається, що Міністерство фінансів запропонувало інвесторам гривневі ОВДП - 1,29 млрд грн під 17,65%, 2,147 млрд грн під 18,31% та 2,44 млрд грн - під 19,19%.

Також були розміщені облігації в доларах на 191 млн дол. під 4,79% та в євро - на 48 млн євро під 3,25%.
Як повідомляв Укрінформ, Міністерство фінансіввипустило нові військові облігації на 3,5 млрд грн під назвою «Євпаторія», які тепер кожен громадянин може придбати у застосунку "Дія". Середня ставка дохідності на первинних аукціонах за цими облігаціями встановлена на рівні 18,31%.