Канада може допомогти Україні замінити багато товарів, яких її позбавила Росія.

Про це в інтерв’ю Укрінформу, розповів президент Бізнес ради Канади Голді Гайдер.
“Перш за все треба говорити про те, що ви втратили під час війни: доступу до чого вас позбавила Росія, що ви більше не можете отримати? Часто ми можемо у цьому допомогти. Дуже хороший приклад цього – енергоресурси”, - сказав Гайдер.
За його словами, важливим рушієм економічної співпраці може стати також військово-промисловий комплекс. “По-друге, важливою є військова допомога. Звісно, роль бізнесу тут обмежена, але канадський уряд продовжує займати тверду позицію”, - зазначив він.
Гайдер додав, що “важливим є саме поняття впевненості, вияв того, що ми віримо в Україну, причому не лише на словах, а й у діях та грошах”. “Найбільш переконливий аргумент на користь того, що хтось дійсно вірить у те, що робить, – це вкладення коштів”, - запевнив він.
За словами експерта, “між підприємцями вже ведеться певна непублічна діяльність щодо вивчення бізнесових можливостей і партнерства з урядом у питанні доступу до державних кредитних механізмів”. “Думаю, щось із цього втілиться і покаже, що канадський уряд та приватний сектор співпрацюють з колегами в Україні, упевнюючись, що наші інвестиції цінні, потрібні й бажані, а також що вони відповідають стратегічному інтересу, а саме: допомагають Україні швидко повернутися до статусу великої, сильної та функціональної європейської демократії”, - підсумував Гайдер.
Як повідомлялося, у квітні цього року до Торонто з одноденним візитом прибув прем’єр-міністр України Денис Шмигаль. У вересні два дні в Оттаві й Торонто провів президент Володимир Зеленський.