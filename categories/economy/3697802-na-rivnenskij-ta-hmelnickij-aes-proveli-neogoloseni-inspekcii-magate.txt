На ВП «Рівненська АЕС» та ВП «Хмельницька АЕС» проведено неоголошені інспекції Міжнародним агентством з атомної енергії (МАГАТЕ) на відсутність незаявленого ядерного матеріалу.

Як передає Укрінформ, про це повідомляє Державна інспекція ядерного регулювання.
«18 квітня 2023 року на ВП «Рівненська АЕС» та ВП «Хмельницька АЕС» було успішно проведено неоголошені інспекції Міжнародного агентства з атомної енергії в рамках угоди між Україною та МАГАТЕ про застосування гарантій у зв'язку з договором про нерозповсюдження ядерної зброї», – ідеться у повідомленні.
Зазначається, що перевірки здійснювалися інспекторами агентства за участі інспекторів Держатомрегулювання.
«Мета інспекцій: перевірка відсутності незаявленого ядерного матеріалу. Зауважень від інспекторів МАГАТЕ не було», – додали в ДІЯРУ.
Як повідомлялося, з 10 по 13 квітня на ВП «Рівненська АЕС» успішно проведено інспекцію Міжнародного агентства з атомної енергії на наявність незаявлених ядерних матеріалів.