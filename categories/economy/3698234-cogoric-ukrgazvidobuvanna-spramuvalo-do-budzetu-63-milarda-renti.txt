Укргазвидобування спрямувало до зведеного бюджету країни 6,32 млрд грн рентних платежів за результатами своєї діяльності з січня по березень 2023 року.

Як передає Укрінформ, про це повідомляє компанія у Фейсбуці.
«Із цієї суми 5%, або 316,2 млн грн, надійде до бюджетів місцевого і обласного рівнів у 11-ти регіонах, на території яких компанія здійснює видобування вуглеводнів», – ідеться у повідомленні.
Зазначається, що найбільше рентних коштів повинно надійти: Донецькій громаді Ізюмського району Харківської області – 22,19 млн грн; Сенчанській громаді Миргородського району Полтавської області – 19,95 млн грн; Старовірівській громаді Красноградського району Харківської області – 16,71 млн грн.
Як повідомлялося, АТ «Укргазвидобування» перерахувало 4,25 млрд грн рентної плати до зведеного бюджету України за січень-лютий 2023 року.