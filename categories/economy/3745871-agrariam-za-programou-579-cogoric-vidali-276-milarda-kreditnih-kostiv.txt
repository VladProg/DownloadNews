Аграріям за програмою "5-7-9" в січні-липні держава видала 27,6 млрд грн кредитних коштів.

Про це Прем'єр-міністр України Денис Шмигаль сказав на засіданні уряду, передає Укрінформ.
«Пріоритет уряду – підтримка аграріїв. За програмою "5-7-9" в січні-липні держава видала 27,6 млрд грн кредитних коштів. Загалом за всіма кредитними програмами 9,5 тис. аграрних підприємств України отримали 45,5 млрд грн банківських кредитів», - сказав Шмигаль.
Як повідомлялося, загалом з моменту старту Державної програми «Доступні кредити 5-7-9%» станом на 7 серпня суб’єкти підприємництва отримали від уповноважених банків 68 807 кредитів на загальну суму 221,3 млрд грн, з яких 46 554 – від банків державного сектору економіки на загальну суму 97,8 млрд гривень.