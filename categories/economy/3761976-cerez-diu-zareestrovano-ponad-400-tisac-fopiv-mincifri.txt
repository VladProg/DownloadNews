Послугою автоматичної реєстрації бізнесу в застосунку «Дія» скористалися вже понад 400 тис. українців.

Про це в Телеграмі повідомив віцепрем'єр-міністр з інновацій, розвитку освіти, науки та технологій – міністр цифрової трансформації Михайло Федоров, передає Укрінформ.
«Попри війну та постійні обстріли, наші люди продовжують створювати та масштабувати бізнес. 400 тисяч відкритих ФОПів у «Дії» — це про сміливих українців, які підтримують економіку та створюють нові робочі місця», - йдеться в повідомленні.
Федоров нагадав, що послуга з реєстрації ФОП в «Дії» повністю автоматична, що дозволяє уникнути будь-якого впливу людського фактора.

Як повідомлялося, за даними Опендатабот, станом на початок осені в Україні офіційно працюють 2 052 326 ФОП.