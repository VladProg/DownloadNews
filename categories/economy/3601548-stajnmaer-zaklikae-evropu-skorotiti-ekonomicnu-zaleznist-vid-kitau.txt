Президент ФРН Франк-Вальтер Штайнмаєр застеріг від надмірної економічної залежності Німеччини та Європи від Китаю.

Про це повідомляє Укрінформ з посиланням на DW.
За його словами, принцип «перевтілення через торгівлю» - не те, на що Європа може сподіватися надалі.
«Історія європейсько-російських та німецько-російських відносин - свідчення відсутності гарантій того, що економічна співпраця призводить до політичного зближення. Ми всі тепер маємо жити з наслідками цієї помилки», - сказав глава німецької держави в інтерв’ю телекомпанії ARD, маючи на увазі російське збройне вторгнення в Україну.
Штайнмаєр вважає, що Європа повинна скоротити залежність від росії та КНР.
«На майбутнє це означає, що ми повинні отримати уроки, ми повинні скоротити односторонні залежності там, де вони тільки існують, і це насамперед стосується відносин з Китаєм. Важливо інтенсивніше контактувати з сусідами КНР. Це, звичайно, не замінить торговельних відносин з Китаєм, але може по-новому збалансувати відносини із південно-східною Азією», - пояснив президент ФРН.
Як повідомлялося, президент Німеччини Франк-Вальтер Штайнмаєр 25 жовтня вперше з початку повномасштабного вторгнення рф відвідав з візитом Україну.