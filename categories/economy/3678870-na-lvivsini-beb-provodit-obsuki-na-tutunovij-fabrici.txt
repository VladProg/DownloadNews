У Львівській області детективи Бюро економічної безпеки України проводять обшуки на території однієї із тютюнових фабрик.

Як передає Укрінформ, про це повідомляє БЕБ.
"Службові особи товариства підозрюються в здійсненні незаконного виготовлення, зберігання тютюнових виробів, що не оклеюються марками акцизного податку та не відображається в бухгалтерському, податковому обліках та без декларування отриманих доходів від їх реалізації", - йдеться у повідомленні.
Як повідомляв Укрінформ, БЕБ арештувало понад 450 транспортних засобів дистриб’ютора тютюнових виробів для забезпечення відшкодування завданих державі збитків у сумі 270 млн грн.