В енергосистемі України достатньо потужності для задоволення потреб усіх споживачів. Але через ремонтну кампанію менше можливостей забезпечувати попит при зростанні споживання, особливо у вечірні години.

Про це повідомляє Укрінформ з посиланням на пресслужбу НЕК «Укренерго» у Телеграмі.
«Наразі виробництво електроенергії вистачає для задоволення потреб споживачів. Проте триває ремонтна кампанія на теплових електростанціях і деяких атомних енергоблоках. Це означає, що електростанції мають обмежені можливості для забезпечення попиту споживачів при зростанні споживання, особливо у вечірні години», - йдеться в повідомленні.
У компанії уточнили, що Укренерго вже провело ремонт на одній із магістральних ліній, що підвищує надійність видачі потужності електростанції у південному регіоні.
Зазначається, що на всіх пошкоджених ворогом енергоооб’єктах паралельно з плановими ремонтами тривають активні відновлювальні роботи.
Як повідомлялось, внаслідок грозового шторму 120 населених пунктів у Кіровоградській, Сумській, Миколаївській, Одеській, Полтавській областях опинилися без електрики.