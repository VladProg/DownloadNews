Служба безпеки України прийшла з обшуками в енергетичну компанію VS Energy.

Про це кореспондентові Укрінформу повідомило джерело у СБУ.
"Це не звичайна фірма, а компанія, яка володіє кількома обленерго і займає 10% енергетичного ринку України. Саме ця галузь зараз потерпає від рашистів найбільше. Олігархи уже знаходяться під санкціями, тож у СБУ є повне право прийти туди з обшуками", - сказав співрозмовник агентства, додавши, що власники енергокомпанії – це російські олігархи Євгеній Гінер, Михайло Воєводін і Олександр Бабаков.
У СБУ пообіцяли більш детальну інформацію надати згодом.
Як повідомлялося, VS Energy володіє обленерго в Рівненській, Херсонській, Житомирській, Чернівецькій та Кіровоградській областях.