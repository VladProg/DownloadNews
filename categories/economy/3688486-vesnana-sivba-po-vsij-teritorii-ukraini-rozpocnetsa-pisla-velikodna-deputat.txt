Член комітету Верховної Ради з питань аграрної та земельної політики Дмитро Соломчук прогнозує, що весняна посівна кампанія в усіх областях України розпочнеться після 16 квітня.

Про це він сказав під час брифінгу в Медіацентрі Україна - Укрінформ.
"В Україну прийшло похолодання, дощі і сніг. І зрозуміло, що масова посівна кампанія по всій території розпочнеться після Великодня. Після 16 квітня", - заявив Соломчук.

Він зазначив, що у багатьох регіонах країни вже стартувала посівна; аграрії засіяли близько 300 тис га.
Соломчук наголосив, що на деокупованих територіях України сільськогосподарські землі залишаються замінованими та забрудненими, засіяти їх вдасться лише після обстеження та розмінування.
За словами депутата, загалом цього року українські аграрії не зможуть засіяти 200 - 300 тис. га на деокупованих територіях.
Як повідомляв Укрінформ, станом на 23 березня 2023 року весняна сівба стартувала у 18 областях України.


Перше фото з сайту agronews.ua