Велика Британія не готова до «катастрофічних» економічних наслідків, які можуть виникнути в результаті китайського вторгнення на Тайвань.

Про це, як повідомляє The Times, розповіли в приватному порядку представники британського уряду, передає Укрінформ.
«Найвищі посадовці в уряді Великої Британії вважають, що конфлікт у Південно-Китайському морі підірве ланцюжки поставок та призведе до дефіциту життєво важливого імпорту, як було під час пандемії COVID»,- зазначається в повідомленні.
У цьому зв’язку британський уряд попередив керівників національної індустрії, щоби вони «дуже ретельно» продумували те, звідки вони беруть життєво важливі товари. До цього переліку входять, у тому числі, медичне приладдя, компоненти для споживчих товарів й зокрема напівпровідники, які широко використовуються від телефонів до передових системах озброєння.
Як повідомляв Укрінформ, напередодні відбулося військове загострення з боку Пекіна в районі острова. У вихідні міністерство національної оборони Тайваню заявило, що за останню добу навколо півострова були виявлені 71 китайський літак, а також сім кораблів ВМС КНР.