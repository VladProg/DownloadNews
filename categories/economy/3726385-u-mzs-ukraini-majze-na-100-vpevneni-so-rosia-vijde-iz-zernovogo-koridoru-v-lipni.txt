Посол Міністерства закордонних справ України з особливих доручень, координаторка Ради експортерів та інвесторів Ольга Трофімцева упевнена, що Росія в липні вийде із угоди про зернового коридору.

Про це Трофімцева заявила у Телеграмі, передає Укрінформ.
«Зерновий коридор. 99.9% раша його покине в липні», - наголосила вона.
Посол МЗС пояснила таку ймовірність виходу Росії із домовленостей тим, що Президент Туреччини Реджеп Тайїп Ердоган успішно виграв вибори, а також що російських олігарх Дмитро Мазепін відрапортував Володимиру Путіну, що термінал для експорту аміаку з Росії вже майже добудовано, тому аміакопровід Тольятті-Одеса вже і не такий важливий.
Як повідомлялося, Росія погрожує вийти із зернової угоди, якщо їй не вдасться відновити прокачку аміаку трубопроводом «Тольятті – Одеса» та частково зняти обмеження на власний експорт.
В уряді України заявили про фактичне блокування російською стороною зернової ініціативи. РФ відкрито саботує інспекцію суден, що зменшило пропускну спроможність коридору до менше 20% від можливої.
Свою учать в угоді Росія підтвердила наприкінці травня, продовживши її дію на 60 днів – до 17 липня.
Зернову угоду було укладено в липні минулого року за участю України, Туреччини та ООН, а також окремо – Туреччини, ООН та Росії. Домовленості гарантують безпечний прохід суден з українським зерном, їх дотримання забезпечує Спільний координаційний центр у Стамбулі, до якого входять представники всіх сторін.