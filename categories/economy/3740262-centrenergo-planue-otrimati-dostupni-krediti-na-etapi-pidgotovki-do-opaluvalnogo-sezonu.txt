ПАТ «Центренерго» для покращення фінансового стану планує скористатися програмою «Доступні кредити 5-7-9%».

Про це під час брифінгу в Укрінформі повідомив виконуючий обов’язки генерального директора ПАТ «Центренерго» Віктор Спичка.
«Стабілізація фінансового стану компанії стосується саме підтримки її державними банками. Зараз нами пропрацьовується програма 5-7-9, і вже проведено низку зустрічей з представниками державних банків. Потрібно, щоб банки знайшли максимально компромісні рішення, аби підтримати компанію «Центренерго» на етапі підготовки до опалювального сезону», - наголосив Спичка.

За його словами, рівень реалізації таких домовленостей поки є недостатнім.
Як повідомлялося, по електростанціях Центренерго внаслідок 13 ракетних обстрілів було близько 32 влучань, пошкоджено обладнання відкритих розподільчих пристроїв, будівель головного корпусу, а також споруд допоміжних цехів.