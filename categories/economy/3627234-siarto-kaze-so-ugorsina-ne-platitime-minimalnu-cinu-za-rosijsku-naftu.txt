Угорщина не платитиме мінімальну ціну за російську нафту - таке рішення було прийнято після переговорів з Європейським Союзом.

Про це повідомив міністр закордонних справ Угорщини Петер Сіярто, передає Укрінформ.

"Під час переговорів щодо ліміту цін на нафту ми наполегливо боролися за інтереси Угорщини і, зрештою, досягли успіху: Угорщина була звільнена від застосування ліміту цін на нафту", — заявив він.

Міністр додав, що цим рішенням "знову вдалося захистити енергетичну безпеку Угорщини".

Як повідомлялося, Рада ЄС ухвалила 3 грудня рішення про встановлення граничної ціни на нафту, що експортується росією, на рівні 60 дол. США за барель.