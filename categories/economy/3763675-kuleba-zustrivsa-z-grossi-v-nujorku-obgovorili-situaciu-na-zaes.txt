Міністр закордонних справ України Дмитро Кулеба обговорив із генеральним директором МАГАТЕ Рафаелем Гроссі ситуацію на Запорізькій АЕС та продовження співпраці.

Про це повідомило Міністерство закордонних справ України, передає Укрінформ.
«Я зустрівся з Рафаелем Гроссі в Нью-Йорку, щоб обговорити ситуацію на Запорізькій АЕС і продовження співпраці Україна-МАГАТЕ. Росія повинна припинити ядерний шантаж і вийти з ЗАЕС, щоб відновити ядерну безпеку в Україні та у Європі загалом», - цитує главу української дипломатії МЗС.
Як повідомлялося, у Нью-Йорку розпочалися загальні дебати в рамках тижня високого рівня 78-ї сесії Генеральної Асамблеї ООН, у якому бере участь Президент України Володимир Зеленський.
Фото: МЗС України