Президент Володимир Зеленський підписав закон, яким припиняється нарахування та сплата податку на нерухоме майно, що було знищене чи пошкоджене внаслідок російської агресії.

Про це повідомляє Укрінформ із посиланням на сайт Верховної Ради.
Зазначається, що документ вносить зміни до Податкового кодексу України, яким скасовує нарахування та сплату податку за об’єкти житлової та нежитлової нерухомості, що були зруйновані чи пошкоджені внаслідок збройної агресії російської федерації.
На переконання авторів закону, він сприятиме налагодженню партнерських відносин між бізнесом та контролюючими органами, а також забезпечить соціальну справедливість при врегулюванні податкових процесів.
Як повідомлялось, у березні 2023 року Президент України підписав закон, який визначає правові та організаційні засади надання державою компенсації за пошкодження та знищення окремих категорій об’єктів нерухомого майна внаслідок бойових дій, починаючи з 24 лютого.
Фото: ОП