За час повномасштабної війни бізнес отримав майже 40 тис. кредитів на понад 155 млрд грн.

Про це під час засідання уряду сказав Прем'єр-міністр України Денис Шмигаль, передає Укрінформ.
"За час повномасштабної війни бізнес отримав майже 40 тис. кредитів на 155,5 млрд грн у межах програми 5-7-9", - сказав глава уряду.
Прем'єр-міністр зауважив, що також держава продовжує надавати пільгові кредити та гранти малому та середньому бізнесу.
"Виплатили 2 млрд грн мікрогрантів на власну справу, 2,2 млрд грн переробним підприємствам на розширення виробничих потужностей, 541 млн грн аграріям на висадку садів та створення нових теплиць", - сказав Шмигаль.
Як повідомлялося, Кабінет міністрів затвердив угоду про фінансування програми «Підтримка Євросоюзу для відновлення та реформ. Після її підписання Україна отримає 335 млн євро допомоги від Європейської комісії.
Фото: КМУ