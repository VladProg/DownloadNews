Державні запозичення до загального фонду Державного бюджету України за січень - листопад 2023 року становили 1,47 трлн грн.

Як передає Укрінформ, про це повідомляє пресслужба Міністерства фінансів.

"Фактичні державні запозичення до загального фонду державного бюджету за січень - листопад 2023 року становили 1 471,2 млрд грн, або 85,7% від запланованих на цей період", - ідеться в повідомленні.

Від розміщення ОВДП на фінансування держбюджету залучено 508,0 млрд грн, в тому числі в іноземній валюті - 151,9 млрд грн (3 385,2 млн дол. США та 709,3 млн євро). При цьому, за рахунок випуску військових ОВДП залучено 247,9 млрд грн. Із зовнішніх джерел надійшло 963,2 млрд грн (або 26,4 млрд дол.).
При цьому, платежі з погашення державного боргу за січень - листопад 2023 року становили 418,8 млрд грн (97,9% плану), платежі з обслуговування – 225,0 млрд грн (93,1% плану).
Як повідомляв Укрінформ, державні запозичення до загального фонду державного бюджету за січень - грудень 2022 року становили 1261,1 млрд грн.