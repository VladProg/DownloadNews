ТОВ «Оператор ГСТ України» і надалі виконує внутрішньотрубну діагностику, зокрема, за січень-лютий продіагностовав 126,17 км газопроводів.

Як передає Укрінформ, про це повідомляє ТОВ «Оператор ГТС України» у Фейсбуці.
«Оператор ГТС України продовжує виконувати роботи з внутрішньотрубної діагностики, аби українська ГТС залишалася надійним транспортером життєво необхідного ресурсу», – наголосили в компанії.
Зазначаться, що за два місяці 2023 року був завершений комплекс польових робіт на прикордонній ділянці магістрального газопроводу (МГ); виконана переддіагностична очистка порожнини ділянок лінійної частини МГ довжиною 321,55 км та продіагностовані 126,17 км газопроводів, а також прийняті заключні звіти з внутрішньотрубної діагностики (ВТД) щодо ділянок одного з МГ довжиною до 500 км.
Як повідомлялося, минулого року співробітники ОГТСУ провели обстеження понад 2 тис. кілометрів лінійної частини магістральних газопроводів (ЛЧ МГ).
Фото: Оператор ГТС України, Фейсбук