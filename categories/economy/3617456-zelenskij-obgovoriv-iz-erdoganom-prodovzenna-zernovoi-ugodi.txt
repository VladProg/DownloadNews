Президент України Володимир Зеленський та Президент Туреччини Реджеп Тайїп Ердоган у телефонній розмові привітали продовження "зернової угоди".

Як передає Укрінформ, про це йдеться у Твіттері глави Української держави.
“У телефонній розмові з Президентом Туреччини Реджепом Ердоганом привітали продовження “зернової угоди”, - зазначив Зеленський.
Він подякував Ердогану за підтримку ініціативи Grain from Ukraine та запевнив, що Україна залишатиметься гарантом продовольчої стабільності.
Також президенти обговорили безпекову та енергетичну співпрацю.
Як повідомлялося, міністр інфраструктури Олександр Кубраков заявив, що у Стамбулі 17 листопада Україна, ООН і Туреччина домовилися про продовження "зернової ініціативи" ще на 120 днів.
Фото: ОП