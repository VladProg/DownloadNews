Віцепрем'єр-міністр, міністр цифрової трансформації Михайло Федоров вручив компанії Visa “Відзнаку миру” від Президента Володимира Зеленського за багаторічну підтримку України.

Як передає Укрінформ, про це Федоров написав у Телеграмі.
За словами Федорова, з перших днів роботи Мінцифри Visa є надійним партнером.
“Після початку повномасштабного вторгнення ми в цьому вкотре переконалися. Visa стала однією з перших топових світових компаній, яка припинила роботу в рф, підтримавши цифрову блокаду країни-окупанта”, - повідомив він.
Також Visa допомогла із запуском центрів “Дія.Бізнес” по всій Україні. А декілька місяців тому підтримала перезапуск “Дія.Центру” в Бучі, який зруйнували росіяни.
“Радий особисто познайомитися з новим CEO Visa Райаном Макінерні. Дякую Visa. Попереду багато спільної роботи”, - написав Федоров.
Як повідомляв Укрінформ, на початку листопада компанія Apple отримала “Відзнаку миру”, яку започаткував Президент України Володимир Зеленський. Це особлива нагорода від України для компаній та корпорацій, які пішли з російського ринку.
Фото: Михайло Федоров / Телеграм