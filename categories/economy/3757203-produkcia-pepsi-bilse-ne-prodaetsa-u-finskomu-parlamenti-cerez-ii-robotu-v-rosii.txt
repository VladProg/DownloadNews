Продукція компанії Pepsi більше не продаватиметься у будівлі парламенту Фінляндії, адже компанія не припинила свою діяльність в Росії.

Як передає Укрінформ, про це повідомляє Yle.
За словами керуючого рестораном у парламенті, вже завезені напої Pepsi прибрали із прилавків.
Раніше фінський депутат Туомас Кеттунен зажадав, щоб у приміщенні парламенту перестали продавати продукцію американської компанії через її діяльність у Росії.
Як повідомляв Укрінформ, 1 вересня Національне агентство з питань запобігання корупції України внесло провідні харчові корпорації PepsiCo та Mars до переліку міжнародних спонсорів війни.
У НАЗК зазначили, що PepsiCo та Mars попри заяви про скорочення свого бізнесу, припинення рекламної діяльності та виробництва своєї продукції продовжують працювати у РФ, сплачуючи значні податки до її бюджету, тим самим підтримують економіку країни-агресорки.


Фото: Yle/Emilia Korpela