Платформа електронної комерції Amazon продовжила дію нульової ставки реферальної комісії для українських продавців товарів до вересня 2024 року.

Як передає Укрінформ, про це повідомляє Міністерство цифрової трансформації у Телеграмі.
"Українські підприємці надалі реалізовуватимуть товари на Amazon з 0% реферальною комісією. Це податок, який становить 7–17%, його необхідно сплачувати за кожен проданий товар", - йдеться у повідомленні.
У міністерстві зазначили, що торік Amazon спростив умови для українського бізнесу. Пільгові умови продовжили до вересня 2024 року.
Як повідомлялося, Міністерство цифрової трансформації України презентувало застосунок "Дія" як претендента на визнання однією з офіційних реалізацій Європейського цифрового гаманця.