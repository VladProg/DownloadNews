Авіакомпанія «Турецькі авіалінії» продовжила скасування авіарейсів до та з України по 31 грудня включно, а також за окремими напрямками в білорусі та росії.

Як передає Укрінформ, про це повідомляється на сайті авіакомпанії «Турецькі авіалінії».
«Усі наші рейси до та з України скасовано до 31 грудня 2022 року (включно)», - повідомили в авіакомпанії.
Авіакомпанія зауважує, що пасажири, рейси яких були скасовані, можуть діяти в рамках своїх прав, описаних на сторінці про зрив авіарейсів, звернувшись у колцентр, офіси продажу, скориставшись мобільним додатком та вебсайтом. Скасування також стосуються окремих рейсів у рф та білорусі. Зокрема по 31 грудня 2022 року (включно) скасовано рейси до та з мінська (білорусь), краснодара, сочі, ростова та єкатеринбурга (росія).
Як повідомляв Укрінформ, 24 лютого через високий ризик авіаційній безпеці для цивільної авіації з 00.45 utc (2.45 за київським часом) ОЦВС України вжило термінових заходів щодо закриття повітряного простору України для цивільних користувачів повітряного простору.