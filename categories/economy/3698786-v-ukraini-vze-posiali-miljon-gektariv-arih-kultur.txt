Українські аграрії станом на 21 квітня 2023 року посіяли 1,005 млн га зернових та зернобобових культур.

Про це повідомляє пресслужба Мінагрополітики, передає Укрінформ.
«Українські аграрії всіма категоріями господарств вже посіяли 1 млн 5 тис. га зернових та зернобобових культур, з яких ярої пшениці – 169,1 тис. га, ярого ячменю – 557,4 тис. га, гороху – 110,2 тис. га, вівса – 81,7 тис. га, кукурудзи – 53,4 тис. га, гречки – 0,27 тис. га, проса – 1,7 тис. га», - йдеться в повідомленні.
Зокрема, за минулий тиждень було посіяно 278,4 тис. га зернових та зернобобових культур, у лідерах сільгосптоваровиробники Полтавщини, які засіяли 83,5 тис. га.

Пшениці найбільше засіяно на Дніпропетровщині (29,6 тис. га), кукурудзи – на Сумщині (26,4 тис. га).
Також наголошується, що до сівби цукрових буряків приступили аграрії 10 областей: Вінниччини, Волині, Житомирщини, Київщини, Львівщини, Полтавщини, Рівненщини, Тернопільщини, Хмельниччини, Черкащини. Загалом цією культурою засіяно 54,4 тис. га.
Соняшник сіють аграрії Дніпропетровщини, Івано-Франківщини, Київщини, Миколаївщини, Одещини, Полтавщини, Рівненщини, Сумщини, Тернопільщини, Харківщини, Херсонщини, Хмельниччини, Буковини, Чернігівщини.
Соняшнику посіяно – 137,3 тис. га, найбільше на Сумщині – 34,7 тис. га.
Як повідомлялося, за прогнозом Міністерства аграрної політики та продовольства України, у 2023 році основні ярі культури будуть посіяні на 5,7 млн га, що на 206,5 тис. га менше, ніж торік.