Кабінет міністрів зареєстрував у Верховній Раді законопроєкт “Про Державний бюджет України на 2024 рік”.

Про це повідомляє Укрінформ із посиланнями на сайт парламенту.
Також оприлюднено текст проєкту закону №10000 і супровідні документи.
Згідно з інформацією у картці законопроєкту, його направлено на розгляд Комітету ВР з питань бюджету.
Голова ВР Руслан Стефанчук запевнив, що парламент розгляне проєкт закону про Державний бюджет у першому читанні найближчим часом.
"Закликаю народних депутатів усіх фракцій та груп конструктивно підійти до розгляду найважливішого фінансового документа. Забути про популізм і спекуляції й не малювати ті статті видатків, які не підкріплені доходами", - написав Стефанчук у Фейсбуці.
Як повідомляв Укрінформ, Кабінет міністрів на засіданні 15 вересня затвердив проєкт Закону "Про Державний бюджет України на 2024 рік” (№10000) із власними доходами загального фонду бюджету в 1 трлн 560 млрд грн та видатками загального фонду у 3 трлн 108 млрд грн.