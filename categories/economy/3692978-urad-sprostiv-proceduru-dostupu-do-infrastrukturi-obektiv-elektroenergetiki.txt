Кабінет Міністрів вніс зміни до правил надання доступу до інфраструктури обʼєкта електроенергетики, тим самим спростивши процедуру.

Як передає Укрінформ, про це повідомив у Телеграмі постійний представник Кабміну у Верховній Раді Тарас Мельничук.
«Спрощено процедуру отримання доступу до інфраструктури обʼєкта електроенергетики, а також дострокового розірвання договору з доступу, у разі повного зруйнування внаслідок бойових дій інфраструктури обʼєкта електроенергетики або всіх технічних засобів, споруд електронних комунікацій», – ідеться у повідомленні.
Передбачається, що проєкт акта сприятиме розвитку та відновленню електронних комунікаційних мереж під час дії воєнного стану в Україні або окремих її місцевостях, а також у повоєнний час.
Як повідомлялося, уряд виділив 5 млн грн на експериментальний проєкт з будівництва та ремонту енергетичної інфраструктури.
Фото: Денис Шмигаль, Телеграм