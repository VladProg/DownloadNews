Національний банк розраховує, що учасники валютного ринку за тиждень-два звикнуть до нового курсового режиму.

Про це під час Business Breakfast з редакцією Forbes сказав заступник голови Нацбанку Сергій Ніколайчук, відповідаючи на запитання, як довго ринок звикатиме до нових умов.
"Моя особиста оцінка - це тиждень, максимум два", - сказав Ніколайчук.
Він додав, що в разі негативної подачі новин у ЗМІ та нагнітання у соцмережах цей термін може бути дещо довшим.
Як повідомлялось, Національний банк України з 3 жовтня 2023 року перейшов до режиму керованої гнучкості обмінного курсу. Нацбанк запевнив, що не відпускає курс у "вільне плавання"; регулятор і далі контролюватиме ситуацію на міжбанківському валютному ринку.