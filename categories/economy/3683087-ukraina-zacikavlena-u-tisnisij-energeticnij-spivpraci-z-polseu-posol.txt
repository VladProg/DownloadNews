Українська влада зацікавлена у тісній енергетичній співпраці з Польщею.

Як передає Укрінформ, про це заявив посол України у Польщі Василь Зварич, повідомляє Польське радіо.
«Ми дуже цінуємо нашу співпрацю, у нас є багато проєктів, які вже реалізуються, незважаючи на російську агресію», — сказав Зварич, додавши, що Київ зацікавлений у тому, щоб така енергетична співпраця з Варшавою була якомога більшою.
Він зазначив, що польсько-українська співпраця в енергетичній сфері стосується не лише підтримки України під час російської агресії.
За його словами, Україна вже співпрацює з Польщею у розвитку польської ядерно-енергетичної програми. Українські експерти діляться досвідом щодо можливості використання цього виду енергії. Україна також підтримує польські зусилля з будівництва газового хабу для країн нашого регіону.
Як повідомляв Укрінформ, у Польщі очікують, що енергетичне сполучення Хмельницька АЕС-Жешув запрацює впродовж кількох тижнів.