Комітет Федеральної резервної системи США для боротьби з інфляцією підвищив базову ставку до діапазону від 5% до 5,25%, що є максимумом за останні 16 років.

Як передає Укрінформ, про це повідомляє видання The Wall Street Journal.
«Одноголосне рішення стало десятим поспіль підвищенням ставки ФРС, спрямованим на боротьбу з інфляцією, і довело її базову ставку федеральних фондів до діапазону від 5% до 5,25%, що є максимумом за 16 років», - йдеться у повідомленні.
Як підкреслили у Комітеті ФРС, мета підвищення – досягнення максимальної зайнятості та інфляції на рівні 2% у довгостроковій перспективі.
З останнім рішенням ФРС сукупно підвищила свою базову ставку на 5 в.п. із майже нуля в березні 2022 року, що стало найшвидшим підвищенням з 1980-х років.
За словами голови ФРС Джерома Павелла, це «жорста політика». Водночас він додав, що у ФРС готові до більш стриманої монетарної політики, якщо це уде виправдано.
Як повідомлялося, у грудня 2022 року Комітет Федеральної резервної системи США (ФРС) підвищив базову ставку на 50 базисних пунктів – до цільового діапазону від 4,25% до 4,5%, що є максимумом з 2007 року.
Фото: Bloomberg