Кабінет Міністрів України включив до меж території морського порту Ізмаїл п'ять земельних ділянок.

Як передає Укрінформ, про це повідомив постійний представник Кабінету Міністрів у Верховній Раді Тарас Мельничук у Телеграмі.
"Внесено зміни у додаток до розпорядження КМУ від 09.12.2020 N 1549 «Про межі території морського порту Ізмаїл», якими передбачено включення до меж території морського порту Ізмаїл 5 земельних ділянок, розташованих на території Старонекрасівської сільської ради Ізмаїльського району Одеської області, відповідно до вимог статті 8 ЗУ "Про морські порти України", - написав він.
Як повідомлялося, морський порт Ізмаїл на початку травня 2023 року виконав річний план з вантажопереробки в обсязі 6, 187 млн т. За словами голови ДП "Адміністрація морських портів України" Юрія Литвина, це рекордні за всю історію існування порту темпи виконання річних показників.
Фото: shutterstock.com