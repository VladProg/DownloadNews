Саудівська Аравія оголосила про продовження до кінця вересня добровільного обмеження на видобуток нафти.

Як повідомляє Укрінформ, про це пише Сіньхуа.



“У міністерстві енергетики заявили, що заплановане на липень добровільне обмеження тепер діятиме й у вересні. Можливе і його подальше продовження”, - йдеться у матеріалі.

Зазначається, що обсяг обмеження - 1 млн барелів на день. Таким чином, до кінця вересня загальний видобуток нафти Саудівською Аравією становитиме 9 млн барелів на день.
“За даними міністерства, це обмеження запроваджено на додачу до попереднього обмеження у 500 тис. барелів на день, оголошеного в квітні. Воно діятиме весь 2024-ий рік”, - стверджує Сіньхуа.

Зменшивши видобуток нафти у Саудівській Аравії хочуть допомогти країнам ОПЕК+ стабілізувати глобальний ринок нафти.