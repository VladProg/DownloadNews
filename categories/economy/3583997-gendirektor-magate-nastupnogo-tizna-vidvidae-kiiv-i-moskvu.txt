Генеральний директор МАГАТЕ Рафаель Гроссі наступного тижня відвідає Україну.

Окрім того, гендиректор МАГАТЕ наступного тижня поїде й до росії. Про це йдеться у заяві МАГАТЕ, передає Укрінформ.

"Візит є частиною поточних зусиль щодо якнайшвидшого впровадження зони ядерної безпеки та безпеки навколо Запорізької атомної електростанції", - зазначається у заяві.
Як повідомляв Укрінформ, у п'ятницю, 30 вересня, гендиректора ЗАЕС Ігоря Мурашова затримали росіяни дорогою від станції до Енергодара. Автівку зупинили, його самого силоміць затримали та із зав‘язаними очима відвезли в невідомому напрямку.


Наразі інформації щодо місця перебування Ігоря Мурашова та його долі немає. Правоохоронці розпочали розслідування у кримінальному провадженні за фактом його викрадення.
російська сторона повідомила МАГАТЕ у відповідь на заклик до росії надати роз’яснення з приводу захоплення генерального директора ЗАЕС Ігоря Мурашова, що його "тимчасово затримано".
Фото: Офіс Президента