Кабінет Міністрів схвалив проєкт Меморандуму з Міжнародною фінансовою корпорацією, що дасть змогу спільно визначати та працювати над фінансуванням проєктів державно-приватного партнерства в різних сферах економіки.

Про це повідомив Прем'єр-міністр Денис Шмигаль у Телеграмі, передає Укрінформ.
"Його підписання дозволить нам спільно визначати та працювати над фінансуванням проєктів державно-приватного партнерства в різних сферах економіки. Мова йде про проєкти в енергетиці, інфраструктурі та в інших галузях", - йдеться в повідомленні.
За словами прем'єра, це принесе додаткові інвестиції, можливості для приватного бізнесу, нові робочі місця та посилить економіку України.
Як повідомлялося, Міжнародна фінансова корпорація – один із п'яти інститутів Групи Світового банку, створений у 1956 році для заохочення інвестицій приватного капіталу в промисловість країн, що розвиваються.
Фото: angolaforex.com