Заступник голови Всеукраїнської агарної ради Денис Марчук прогнозує, що у жовтні 2022 року загальний експорт аграрної продукції з України може становити 7,5 млн т.

Про це він сказав під час брифінгу у Медіацентрі Україна — Укрінформ.
"За жовтень ми можемо вийти на показник 7,5 млн т (агроекспорту - ред.) по всіх логістичних напрямках, які працюють", - зазначив Марчук.
Він додав, що цей прогноз базується на показниках експорту у першій половині жовтня, впродовж якої з України було поставлено понад 3,5 млн т агропродукції.
Експерт нагадав, що у вересні Україна експортувала 6,9 млн т аграрної продукції, що відповідає довоєнним показникам.
Як повідомляв Укрінформ, Український клуб аграрного бізнесу прогнозує, що у жовтні 2022 року Україна експортує через морські порти близько 4 млн т аграрної продукції.