Обсяг виробництва автомобілів у росії за 2022 рік упав на 60%, до історичного мінімуму - в 620 тис. машин.

Статистику 27 лютого навів на парламентських слуханнях у раді федерації заступник голови Мінпрому рф Альберт Карімов, повідомляє Укрінформ з посиланням на Радіо Свобода.
До цього найгіршим результатом за рік було виробництво 729-и тисячі автомобілів у 2009 році на тлі фінансової кризи та різкого падіння попиту. В решту років ніколи не вироблялося менше мільйона автомобілів, свідчить статистика росстату.
Зазначається, що найбільші міжнародні концерни після початку повномасштабного вторгнення в Україну зупинили виробництва у росії. Одні безпосередньо пов'язали це з війною, інші посилалися на логістичні проблеми, що виникли на тлі війни. Про звільнення з ринку заявила більшість європейських, американських і японських виробників.
Я відомо, виробництво було зупинено, зокрема, на заводі "Автотор", що збирав німецькі BMW, заводи Hyundai і Toyota в санкт-петербурзі, два заводи Volkswagen. московський завод Renault та контрольний пакет виробника у найбільшому в країні автовиробництві "АвтоВАЗ" були передані державі за два рублі. Крім того, було зупинено багато великих заводів автомобільних комплектуючих.
Через це уряду рф довелося дозволити виробляти "спрощені" моделі автомобілів, виконаних за нормами 1990-х років. На тлі відходу західних та японських виробників на ринок виводяться десятки китайських виробників, про плани розпочати продаж заявляли автовиробники з Ірану та В'єтнаму.