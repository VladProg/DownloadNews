Уряд припинив дію двосторонньої Угоди між урядами України та білорусі про співробітництво у галузі туризму.

Як передає Укрінформ, про це в Телеграмі повідомив постійний представник Кабміну у Верховній Раді Тарас Мельничук.
«Припинено дію Угоди між Кабінетом Міністрів України та урядом республіки білорусь про співробітництво в галузі туризму, вчинену у м.Мінську 16.02.2006», - йдеться в повідомленні.
Згідно із пояснювальною запискою до документу, ухвалення документу не матиме впливу на ринкове середовище та забезпечення прав та інтересів суб’єктів господарювання, громадян і держави.
Як повідомлялося, Україна розірвала угоди з рф та білоруссю про співробітництво в галузі авіапошуку і рятування.