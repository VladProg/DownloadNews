Уряд Сполучених Штатів надасть Україні додатково 457,5 мільйона доларів, зокрема на підтримку цивільної безпеки на тлі агресії росії.

Про це повідомив державний секретар США Ентоні Блінкен у Твіттері, передає Укрінформ.
«Сполучені Штати нададуть додаткові 457,5 мільйона доларів на підтримку цивільної безпеки, щоб зберегти життя та зміцнити спроможності наших українських партнерів у правоохоронній сфері та кримінальному правосудді», - написав він.
Блінкен зазначив, що США поділяють відданість демократичній, незалежній і суверенній Україні.
Як повідомляв Укрінформ, Прем‘єр-міністр Денис Шмигаль заявив, що у Кабінеті Міністрів планують, що у 2023 році Україна зможе залучити від МВФ та ЄС по 12 млрд доларів, а від США - 18 млрд доларів.