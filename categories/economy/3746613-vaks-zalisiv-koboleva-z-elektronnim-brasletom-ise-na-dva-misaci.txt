Вищий антикорупційний суд продовжив дію запобіжного заходу для колишнього голови правління Нафтогазу ще на два місяці.

Про це у Телеграмі поінформувала пресслужба Спеціалізованої антикорупційної прокуратури, передає Укрінформ.
«9 серпня 2023 року за клопотанням детективів НАБУ, погодженим прокурором САП, слідчий суддя ВАКС на два місяці продовжив дію запобіжного заходу у вигляді застави у розмірі 230 млн грн колишньому голові правління Нафтогазу. Також суд залишив без змін процесуальні обов’язки, покладені на підозрюваного», - зазначається у повідомленні.

Фото: Коболєв/Фейсбук
Як повідомлялося, ексочільнику НАК «Нафтогаз України» Андрію Коболєву 19 січня оголосили підозру. За версією слідства, він у незаконний спосіб забезпечив собі виплату премій на понад 229 млн грн.
Відносно Коболєва діє запобіжний захід у вигляді застави розміром 229 млн грн і зобов’язання носити електронний браслет.
14 квітня НАБУ і САП завершили розслідування стосовно Коболєва після того, як слідчий суддя ВАКС відмовився продовжити слідство у цій справі.