За чотири місяці пів тисячі суден доправили 11 тонн продовольства тим, хто його потребує, що доводить значення “зернової угоди” для продовольчого постачання та безпеки світу.

Про це президент Туреччини Реджеп Тайїп Ердоган написав у Твіттері, повідомляє Укрінформ.
“З огляду на доставку приблизно 500 суднами за останні чотири місяці понад 11 мільйонів тонн зерна та продовольства тим, хто цього потребує, значення та користь цієї угоди для продовольчого постачання та безпеки світу стали очевидними”, - заявив Ердоган.


With the delivery of more than 11 million tonnes of grains and foodstuffs to those in need via approximately 500 ships over the past four months, the significance and benefits of this agreement for the food supply and security of the world have become evident.
— Recep Tayyip Erdoğan (@RTErdogan) November 17, 2022

Він зауважив, що дію угоди про Чорноморський зерновий коридор продовжено на 120 днів з 19 листопада в результаті чотиристоронніх переговорів відповідно до рішення, досягнутого Туреччиною, ООН, Україною та російською федерацією.
Турецький лідер подякував Генеральному секретарю Організації Об'єднаних Націй Антоніу Гутеррішу, Президентові України Володимиру Зеленському та президенту рф володимиру путіну за готовність продовжити угоду.
Як повідомляв Укрінформ, у Стамбулі 17 листопада Україна, Організація Об‘єднаних Націй і Туреччина домовились про продовження "зернової ініціативи" ще на 120 днів.