Ситуація на Запорізькій атомній електростанції останнім часом лише погіршується.

Про це заявив міністр енергетики України Герман Галущенко, повідомляє Укрінформ із посиланням на ефір телемарафону.
Він нагадав, що станція вже понад рік не працює, при цьому Україна постачає на ЗАЕС електроенергію, щоб забезпечити функціонування систем безпеки.
"Але це ж об'єкт атомної генерації. І там потрібно проводити відповідні роботи щодо підтримання стану устаткування. Ці роботи не проводяться. Ситуація називається деградацією устаткування", - наголосив міністр.
Нагадаємо: раніше МАГАТЕ зазначило, що з моменту початку війни на початку 2022 року ЗАЕС відчуває серйозні проблеми з електрикою за межами майданчика, що посилює ризики ядерної безпеки, з якими стикається майданчик.