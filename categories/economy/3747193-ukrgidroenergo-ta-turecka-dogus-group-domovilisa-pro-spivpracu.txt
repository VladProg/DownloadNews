ПрАТ "Укргідроенерго" та турецький холдинг Doğuş Group підписали меморандум про співпрацю у будівництві гідроелектростанцій.

Як передає Укрінформ, про це повідомляє Укргідроенерго.
Зазначається, що 11 серпня у Стамбулі відбулись перемовини між генеральним директором Укргідроенерго Ігорем Сиротою та головою ради правління турецької компанії Догуш Констракшн Хюсню Акханом.

"В результаті перемовин українська та турецька сторони урочисто підписали меморандум про співробітництво у будівництві гідроелектростанцій в Україні", - повідомляє Укргідроенерго.
В Doğuş Group входять близько 300 компаній у 8 секторах. В Україні компанії холдингу працюють уже 18 років.
Як повідомлялося, станом на 1 серпня у ремонт виведено 36 агрегатів державних гідроелектростанцій.