Генеральний директор МАГАТЕ Рафаель Гроссі наголосив на терміновому створенні зони ядерної безпеки у районі Запорізької АЕС.

Про це він написав у Твіттері, передає Укрінформ.
«Розпочав тиждень зустрічей у Державному департаменті США із зустрічі з заступницею Державного секретаря США з контролю над озброєннями та міжнародної безпеки Бонні Дженкінс. У центрі уваги – термінове створення зони ядерної безпеки у районі Запорізької АЕС. Робота над забезпеченням безпеки ядерних об’єктів України залишається пріоритетом, а підтримка США високо цінується», - написав він.
Як відомо, МАГАТЕ розпочала переговори з Україною та рф щодо зони безпеки навколо ЗАЕС.
Як повідомляв Укрінформ, міністр енергетики Герман Галущенко заявив, що світ повинен перестати випробовувати долю і стійкість українських ядерних технологій до збройної агресії рф і розробити дієвий механізм із системою гарантій, адже через дії рф декілька разів ми були за крок від аварії на ЗАЕС.