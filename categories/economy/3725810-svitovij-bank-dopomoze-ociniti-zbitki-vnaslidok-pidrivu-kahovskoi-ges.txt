Світовий банк допоможе оцінити збитки, завдані Україні внаслідок підриву російськими військами греблі Каховської ГЕС.

Про це Прем'єр-міністр Денис Шмигаль сказав на Конференції з питань відновлення України, яка проходить у Лондоні, передає кореспондент Укрінформу.
«411 мільярдів доларів – це безпрецедентна цифра, на жаль. І ми ще не оцінили достатньо ті наслідки екоциду, які маємо після вибуху на Каховській дамбі. Зараз така оцінка буде проводитися за допомогою Світовою банку. Ми підтримуємо цю роботу Світового банку та впевнені, що вона вкрай необхідна», - сказав Шмигаль.
Як повідомлялося, у ніч проти 6 червня російська армія підірвала греблю Каховської ГЕС, спричинивши затоплення частини Херсонської та Миколаївської областей і водночас - критичне обміління Каховського водосховища.
За оцінками Світового банку, на швидке відновлення України у 2023 році потрібно принаймні 14,1 млрд доларів США. Але після теракту на Каховській ГЕС невідкладні потреби зросли. Загалом для відбудови зруйнованого ворогом Україні впродовж найближчого десятиліття знадобиться щонайменше 411 млрд доларів.
Фото: libkos