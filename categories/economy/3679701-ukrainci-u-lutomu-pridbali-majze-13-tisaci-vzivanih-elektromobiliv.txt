У лютому 2023 року українську реєстрацію отримали майже 1,3 тис. електромобілів із пробігом, тоді як нових було придбано 413 одиниць.

Про це у Телеграмі повідомляє Асоціація автовиробників України (Укравтопром), передає Укрінформ.
«Протягом минулого місяця майже 1,3 тис. вживаних електромобілів поповнили вітчизняний автопарк. Це втричі більше, ніж нових електромобілів за той самий період», - йдеться в повідомленні.
В асоціації зазначають, що середній вік цих авто становив 4 роки.
Найпопулярнішою моделлю в цьому сегменті авторинку залишається Nissan Leaf. За місяць 208 Leaf з пробігом отримали українську реєстрацію.
Також у п’ятірку увійшли Tesla Model 3 – 162 шт., Volkswagen ID.4 – 145 шт., Tesla Model Y – 85 шт., Dongfeng (Honda) – 81 шт.
Як повідомлялося, у лютому 2023 року українці зареєстрували 413 нових електромобілів, що втричі більше, ніж за аналогічний період минулого року. Порівняно з результатом січня 2023 року кількість проданих нових електрокарів збільшилася на 40%.
Фото: Вікіпедія