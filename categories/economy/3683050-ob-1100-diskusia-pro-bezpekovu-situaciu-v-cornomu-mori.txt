16 березня об 11.00 - дискусійна панель "Безпека Чорного моря — як запорука харчової безпеки світу. Що і як може стати її ґарантом» за участю українських експертів, представників влади, аграріїв".

Організатори: ICUV, ANTS, Медіацентр Україна — Укрінформ.
Запрошені: Павло Лакійчук - керівник безпекових програм Центру "Стратегія ХХІ", капітан І рангу; Богдан Устименко - експерт з міжнародного морського права та водної навігації; Юлія Клименко - народна депутатка України, перша заступниця Голови Комітету ВРУ з питань транспорту та інфраструктури, співголова МФО Морська економіка і безпека; Ольга Трофімцева - Посол з особливих доручень МЗС, голова правління Асамблеї Аграрних Палат України, президент Української Агропродовольчої платформи; Денис Марчук - заступник голови Всеукраїнської аграрної ради.

Питання до обговорення:


Продовольча безпека та зовнішня торгівля.


Розмінування Чорного моря та демілітаризація Чорного моря.


Свобода навігації у Чорному морі.


Довідково. Під час Мюнхенської безпекової конференції у Німеччині очільниця Мережі «АНТС» та співзасновниця Міжнародного центру Української перемоги ICUV, Ганна Гопко обговорювала важливість свободи судноплавства й торгівлі Чорному моря з міністром оборони Британії Беном Уоллесом. На зустрічі було підкреслено гостру потребу якнайшвидшої демілітаризації Чорного моря.
Безпека в Чорному морі залишатиметься складним і важливим завданням для України. Війна, яку розпочала росія, має чималі глобальні наслідки, які відчуває не лише Україна, а й цілий світ. Кожна країна без винятків, має докласти зусиль, щоб негайно зупинити російську агресію проти України і не допустити голоду у країнах Африки.
Формат заходу – офлайн (Зала 1).
Дивіться на YouTube-каналі Укрінформу.