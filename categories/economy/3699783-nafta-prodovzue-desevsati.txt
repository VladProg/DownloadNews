Ціни на нафту еталонних марок у понеділок, 24 квітня, знижуються, у п'ятницю котирування зросли, проте за підсумками минулого тижня вони впали на понад 5%.

Як передає Укрінформ, про це повідомляє enkorr.
Червневі ф'ючерси на Brent подешевшали на лондонській біржі ICE Futures на $1,13 (на 1,4%), до $80,53 бареля. У п'ятницю Brent здорожчала на $0,56 (на 0,7%) – до $81,66 за барель.
Червневі ф'ючерси на WTI знизилися в ціні на електронних торгах Нью-Йоркської товарної біржі (NYMEX) на $0,93 (на 1,2%) – до $76,94 за барель. За попередню сесію контракт здорожчав на $0,5 (на 0,7%) і становить $77,87 за барель.
За минулий тиждень котирування Brent знизилися на 5,4%, WTI – на 5,5%.
Трейдери побоюються, що подальше посилення грошово-кредитної політики Федеральною резервною системою та іншими великими центробанками може спричинити погіршення стану світової економіки й скорочення попиту на пальне.
Ці чинники більш ніж компенсують оптимізм щодо відновлення економіки Китаю після скасування суворих обмежень, запроваджених для стримування пандемії COVID-19 наприкінці 2022 року.
На тлі погіршення економічного тла і все ще «яструбиної» поведінки Федеральної резервної системи (ФРС) немає реальних позитивних причин для зростання нафтового ринку, вважають аналітики Sevens Report Research.