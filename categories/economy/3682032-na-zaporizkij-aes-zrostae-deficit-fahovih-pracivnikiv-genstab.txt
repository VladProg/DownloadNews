В окупованому Енергодарі та на Запорізькій атомній електростанції зростає дефіцит фахових працівників.

Як повідомляє «Радіо Свобода», про це заявив Генеральний штаб Збройних сил України, передає Укрінформ.
«У російських представників «росатому» закінчився термін контракту. Водночас, в підписанні нового чи продовженні діючого контракту їм відмовлено. Також відмовлено у повернені до росії, оскільки працювати на АЕС особливо нікому. Все це може призвести до непередбачуваних наслідків», – припускає Генштаб.
За даними командування, російські окупанти влаштували на станцію людей без відповідної освіти та стажу.

Як повідомляв Укрінформ, члени Євросоюзу та ще десять країн закликали росію вивести своїх військових і техніку, а також персонал "росатому" із Запорізької АЕС та повернути її під повний контроль України.