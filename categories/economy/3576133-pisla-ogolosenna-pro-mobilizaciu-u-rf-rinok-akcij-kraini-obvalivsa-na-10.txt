Після того, як президент володимир путін оголосив про часткову військову мобілізацію у рф, почалося падіння на російському ринку акцій.

Як передає Укрінформ, про це повідомляє РБК.
Зокрема, на відкритті торгів 21 вересня індекс Мосбіржі обвалився на 9,61%, опустившись до 2002,73 пункта. На таких рівнях індекс торгується вперше з 24 лютого.
Своєю чергою доларовий індекс РТС впав у росії на 11,81%, до 1017,86 пункта, що стало новим мінімумом з 18 серпня.
Пізніше повідомлялося, що індекс Мосбіржі відновився до 2138,59 пункта, а індекс РТС - до 1099,12 пункта.
Раніше, 20 вересня, котирування в росії вже обвалювалися приблизно на 10% — після того, як окупаційна влада тимчасово захоплених росією територій України оголосила про проведення «референдумів про приєднання до росії».