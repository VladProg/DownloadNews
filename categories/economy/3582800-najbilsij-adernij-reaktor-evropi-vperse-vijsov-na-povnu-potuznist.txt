Найновіший і найбільший ядерний реактор Європи Olkiluoto-3, який знаходиться у Фінляндії, вийшов на максимальну потужність.

Як передає Укрінформ, про це повідомляє Bloomberg.
Реактор, який знаходиться на півострові в Балтійському морі, вперше вийшов на повну потужність, згідно із заявою його оператора Teollisuuden Voima Oyj, минулої ночі.
Енергоблок потужністю 1600 мегават усе ще перебуває на етапі випробувань, а регулярне виробництво планується розпочати в грудні.
Зазначається, що реактор забезпечуватиме постачання електроенергії для Фінляндії після того, як імпорт з росії був повністю припинений. Наразі Olkiluoto виробляє 40% електроенергії в країн.
Реактор, вартість спорудження якого 6,4 млрд доларів, тестується з березня. Після запуску в роботу Olkiluoto-3 буде третім найпотужнішим ядерним реактором у світі.
Фото: Teollisuuden Voima Oyj