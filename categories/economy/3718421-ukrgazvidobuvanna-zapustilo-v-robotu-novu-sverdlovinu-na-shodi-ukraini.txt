АТ «Укргазвидобування» пробурило і запустило в східній частині України нову свердловину, яка дозволить щодоби видобувати 230 тисяч кубометрів природного газу.

Про пресслужба газовидобувної компанії повідомляє у Фейсбуці, передає Укрінформ.
«Ми отримали цей результат на відкритому понад 45 років тому газовому родовищі, яке тривалий час вважали малоперспективним. Команда розробників Укргазвидобування, застосувавши оновлені підходи до інтерпретації даних, виявила додаткові запаси газу в надрах», − зазначив очільник Групи Нафтогаз Олексій Чернишов.
Він додав, що на родовищі заплановано буріння ще п’яти нових свердловин, щоб повністю реалізувати виявлений потенціал з видобутку газу. Всього планується отримувати з обʼєкту щонайменше 1 млн кубометрів газу на добу.
Як повідомлялось, у травні АТ «Укргазвидобування» запустило в роботу пошукову свердловину глибиною 5 800 м, її дебіт становить 580 тис. кубометрів газу на добу.