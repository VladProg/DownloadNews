Національний банк оновив перелік системно важливих банків, додавши до нього АТ "Креді Агріколь Банк".

Як передає Укрінформ, про це повідомляє пресслужба НБУ.
"Національний банк за результатами щорічного перегляду переліку системно важливих банків включив до цього переліку АТ "Креді Агріколь Банк". Отже, в оновленому переліку 15 установ", - йдеться в повідомленні.
До переліку увійшли: АТ “А-Банк”, АТ “Креді Агріколь Банк”, АТ “Кредобанк”, АТ “ОТП Банк”, АТ “Ощадбанк”, АБ “Південний”, АТ КБ “ПриватБанк”, АТ “ПУМБ”, АТ “Райффайзен Банк”, АТ “Сенс Банк”, АТ “Таскомбанк”, АБ “Укргазбанк”, АТ “Укрексімбанк”, АТ “Укрсиббанк”, АТ “Універсал Банк”.
Перелік банків затверджений рішенням Правління Національного банку України від 8 березня 2023 року № 95-рш "Про визначення системно важливих банків".
Як повідомляв Укрінформ, частка працюючих відділень системно важливих банків загалом по країні перевищує 90% і надалі зростає, попри обстріли енергетичної інфраструктури і вимушені перебої в роботі окремих відділень через безпекові ризики".
Фото з сайту capital.ua