Понад 10 мільйонів жителів України залишаються без електропостачання внаслідок ракетної атаки росії.




Про це сказав Володимир Зеленський у вечірньому відеозверненні, передає Укрінформ.
“Увесь день триває ліквідація наслідків чергової ракетної атаки проти України... Знову аварійні відключення світла на додачу до планових, стабілізаційних. Станом на цей час понад 10 мільйонів українців без електрики”, - сказав Зеленський.

Відео: Офіс Президента
За його словами, найбільше відключень електрики фіксується у Вінницькій області, на Одещині, Сумщині, у Києві.
“Ми робимо все, щоб нормалізувати постачання”, - наголосив Президент.
Як повідомляв Укрінформ, 17 листопада директор компанії ДТЕК Дмитро Сахарук заявив, що через масштабні пошкодження енергооб'єктів наразі без світла перебувають до 40% споживачів. В окремих районах світло буде відсутнє кілька днів.
Фото: ОП