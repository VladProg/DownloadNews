Верховна Рада України припинила дію угоди між Україною і Російською Федерацією про заохочення та взаємний захист інвестицій.

Про це повідомив народний депутат від фракції «Голос» Ярослав Железняк у Телеграмі, передає Укрінформ.



Він уточнив, що ініціатива №0201 була підтримана 274 голосами народних депутатів.
Метою закону є виконання внутрішньодержавних процедур, необхідних для припинення дії Угоди між Кабінетом Міністрів України і Урядом Російської Федерації про заохочення та взаємний захист інвестицій, вчиненої 27 листопада 1998 року в Москві.
Як повідомляв Укрінформ, у червні 2023 року Кабінет Міністрів України схвалив проєкт закону «Про припинення дії Угоди між Кабінетом Міністрів України і урядом Російської Федерації про заохочення та взаємний захист інвестицій».