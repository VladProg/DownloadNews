Сьогодні, 23 березня, набрав чинності Закон про корпоратизацію ДП «НАЕК «Енергоатом».

Як передає Укрінформ, про це повідомляє компанія у Телеграмі.
«22 березня 2023 року в парламентській газеті «Голос України» оприлюднено Закон «Про особливості утворення акціонерного товариства «НАЕК «Енергоатом». Відповідно до ст. 6 цього Закону він набирає чинності наступного дня після опублікування», - йдеться у повідомленні.
Зазначається, що тепер Кабінет Міністрів України має у двомісячний термін ухвалити рішення про утворення товариства, а у строк не пізніше 6 місяців – провести конкурсний відбір та призначити повний склад його наглядової ради.
Як повідомлялося, у лютому Верховна Рада прийняла в цілому законопроєкт №8067 про корпоратизацію держпідприємства НАЕК "Енергоатом".
Статус акційонерного товариства дасть змогу НАЕК підвищити ефективність своєї діяльності, зокрема шляхом удосконалення корпоративного управління. Набуті державою в результаті утворення АТ акції не підлягають приватизації.