Виторг від експорту українських IT-послуг у січні 2023 року становила 528 млн доларів, що на 29,7% менше, ніж у грудні 2022 року.

Як передає Укрінформ, про це повідомляє Львівський ІТ-кластер.
«За січень 2023 року експортний виторг впав на 29,7% і приніс $528 мільйонів, це на $223 мільйони менше у порівнянні з груднем минулого року», - йдеться в повідомленні.
В порівнянні із січнем 2022 року, обсяги експорту за перший місяць цього року зменшилися на 17,4% - в доларовому еквіваленті це дорівнює 111 млн доларів.
Водночас комп’ютерні послуги все ще складають значну частину в загальній структурі експорту послуг — 41,4%. Проти показника грудня 2022 року цей показник зменшився на 5,6%, проте на 4% він більший, ніж в січні 2022 року.
За словами генерального директора Львівського ІТ-кластера Степана Веселовського, така динаміка є передбачуваною.
“Ще на початку року кластер прогнозував, що перші наслідки блекаутів ми побачимо у I-II кварталі 2023 року. Якщо частина іноземних замовників прийняли взимку рішення вийти з українського ринку, то лише нині ми бачимо, як це впливає на обсяг експорту», - сказав Веселовський.
Як повідомлялося, експорт IT-послуг у 2022 році зріс на майже 6% та становив 7,4 млрд доларів, що на 4,4 млрд гривень більше, ніж за 2021 рік.