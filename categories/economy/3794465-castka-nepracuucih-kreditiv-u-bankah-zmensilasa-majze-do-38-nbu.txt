В Україні частка непрацюючих кредитів у банківському секторі станом на 1 листопада 2023 року становила 37,7% проти 37,9% станом на 1 жовтня.

Як передає Укрінформ, про це повідомляє пресслужба НБУ у Телеграмі.
"Частка непрацюючих кредитів (NPL) у банківському секторі на 1 листопада 2023 року становила 37,7%, що на 0,2 в. п. нижче показника станом на 1 жовтня. Обсяг непрацюючих кредитів за місяць збільшився на 2,8 млрд грн, а обсяг наданих банками кредитів – на 12,3 млрд грн", - йдеться в повідомленні.
У Нацбанку зауважують, що попередні результати оцінки стійкості регулятора свідчать про адекватну оцінку більшістю банків кредитного ризику.
До повномасштабного вторгнення Росії в Україну частка непрацюючих кредитів (NPL) в українських банках стало скорочувалася з 2018 року (з 55% до 27% станом на 1 березня 2022 року), а обсяг кредитів у банках зростав.
Як повідомлялось, за січень-вересень 2023 року обсяг непрацюючих кредитів у банках скоротився на 9,6 млрд грн і станом на 1 жовтня становив 422,5 млрд грн.
Національний банк України завершив перший етап оцінки стійкості банків і банківської системи, розпочатої у травні; попередні результати оцінки стійкості банків - оптимістичні.