Державна інспекція енергетичного нагляду створить комісію для вивчення причин, з яких сьогодні відбулися аварійні відключення електроенергії.

Як передає Укрінформ, про це повідомляє пресслужба Міністерства енергетики у Телеграмі.
«Міністр енергетики України доручив Державній інспекції енергетичного нагляду негайно створити комісію для оперативного вивчення причин, з яких сьогодні, 30 травня, відбулися аварійні відключення в об’єднаній енергосистемі», – йдеться у повідомленні.
Зазначається, що на сьогодні генерація повністю покриває споживання. Отже, планових відключень абонентів у жодному з регіонів країни не передбачалося.
Як повідомлялося, відключення електроенергії відбулися частково у Києві, Харкові, Полтаві, Вінниці, Сумах близько 13:00 через зниження частоти в ОЕС.