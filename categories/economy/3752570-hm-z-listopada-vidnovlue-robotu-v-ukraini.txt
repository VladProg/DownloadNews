Шведська компанія H&M оголосила, що планує поступово знову відкрити більшість своїх магазинів в Україні з листопада цього року.

Про це йдеться у заяві компанії, передає Укрінформ.
«Як повідомлялося раніше, H&M Group тимчасово закрила свої магазини в Україні з 24 лютого 2022 року. Компанія веде тісний діалог з партнерами та владою і тепер планує поступово відновити роботу більшості своїх магазинів в країні з листопада 2023 року», - наголошується у повідомленні.
У компанії зазначили, що планують брати участь у програмах допомоги та відновлення, співпрацювати з місцевими організаціями та підтримувати Україну в процесі відновлення.
«Оскільки H&M Group продовжує стежити за розвитком подій у країні, ведеться підготовка до повторного відкриття більшості магазинів H&M, де це можливо. Безпека колег і клієнтів завжди буде на першому місці», - йдеться у заяві.
Перший магазин бренду в Україні відкрили у 2018 році.