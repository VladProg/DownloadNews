Польща і надалі надаватиме підтримку Україні у війні з Росією.

Як передає Укрінформ, про це в ефірі загальнонаціонального телемарафону «Єдині новини» сказав радник керівника Офісу президента Михайло Подоляк.
"Я не бачу жодного варіанту, що Польща не буде підтримувати до кінця Україну в рамках цієї війни. А далі у нас будуть тепліші відносини, ніж вони були до початку цієї війни", - сказав Подоляк.
Він зазначив, що Україна та Польща мають абсолютно прагматичні позитивні відносини. За його словам, Польща захищає свої економічні інтереси, а Україна шукає можливості, як зберегти свої економічні потенціали.
Водночас Подоляк запевнив, що до кінця війни Україна та Польща матимуть тісні та близькі стосунки.
Як відомо, між Україною і Польщею триває суперечка з приводу ембарго, яке Польща в односторонньому порядку наклала з 16 вересня на ввезення українського збіжжя. у відповідь на це Україна надіслала скаргу до СОТ, а також висловила готовність запровадити дзеркальні кроки.