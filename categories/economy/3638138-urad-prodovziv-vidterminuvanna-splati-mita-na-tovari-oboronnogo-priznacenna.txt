Кабінет Міністрів продовжив відтермінування сплати мита на товари оборонного значення.

Відповідне рішення було ухвалено на засіданні уряду. Про це у Телеграмі повідомив представник уряду у Верховній Раді Тарас Мельничук, передає Укрінформ.
"Продовжено відстрочення сплати митних платежів під час ввезення на митну територію України товарів оборонного призначення, кінцевим отримувачем яких згідно з умовами договору визначено Міноборони та Головне управління розвідки Міноборони, на підставі письмової заяви платника податків, поданої до митного органу, що здійснив таке відстрочення", - йдеться у повідомленні.
Раніше повідомлялося, що Кабінет Міністрів затвердив Порядок проведення незалежної оцінки (аудиту) ефективності діяльності Бюро економічної безпеки.