Міністр енергетики України Герман Галущенко під час зустрічі з міністром енергетики США Дженніфер Ґренголм обговорили механізми забезпечення безпечного функціонування Запорізької АЕС після деокупації.

Як передає Укрінфоорм, про це повідомляє Міністерство енергетики України.
Сторони обговорили поточну ситуацію на окупованій росіянами Запорізькій АЕС та необхідність напрацювати механізми забезпечення ядерної і радіаційної безпеки після її деокупації.

Крім того, міністри обговорили співпрацю для зміцнення енергетичної безпеки і незалежності України в умовах російської військової агресії. Галущенко також поінформував колегу про поточний стан енергосистеми України і підготовку до опалювального сезону.

Як повідомлялося, російська окупаційна адміністрація на ЗАЕС надає присутнім на станції експертам МАГАТЕ доступ до затребуваних зон із затримкою або не надає зовсім.
Фото: Міненерго