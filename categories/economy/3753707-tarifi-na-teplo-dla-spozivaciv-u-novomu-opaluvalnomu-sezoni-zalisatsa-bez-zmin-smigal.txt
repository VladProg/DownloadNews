Прем’єр-міністр Денис Шмигаль запевнив, що тарифи на тепло для людей в новому опалювальному сезоні залишаться без змін.

Про це він зазначив у Фейсбуці, підбиваючи підсумки минулого тижня.
”Готуємося до зими. Тарифи на тепло для людей в новому опалювальному сезоні залишаться без змін. Уряд продовжив дію ПСО на ринку природного газу до середини квітня 2024 року”, - зазначив Шмигаль.
За його словами, закачування газу в українські газосховища відбувається з випередженням графіка.
“Уже понад 13 мільярдів кубів блакитного палива. Станом на 15 серпня понад 70% обʼєктів ЖКГ підготовлено до опалювального сезону”, - повідомив Прем'єр.
Як повідомлялося, ПАТ "Центренерго" планує імпортувати вугілля для проходження осінньо-зимового періоду 2023-2024 років.