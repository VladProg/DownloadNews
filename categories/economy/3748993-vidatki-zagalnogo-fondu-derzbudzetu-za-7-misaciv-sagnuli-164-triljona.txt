Сума видатків загального фонду державного бюджету за січень-липень 2023 року сягнула 1,64 трлн грн.

Як передає Укрінформ, про це повідомляє Міністерство фінансів України.
"За січень-липень 2023 року загальна сума касових видатків загального фонду державного бюджету становить 1640,1 млрд грн. У липні видатки становили 231,8 млрд гривень", - йдеться в повідомленні.
Зазначається, що за даними Державної казначейської служби України найбільші суми видатків спрямовано на оплату праці з нарахуваннями - 669,9 млрд грн, на оплату використання товарів і послуг - 406,3 млрд грн, на соціальне забезпечення - 304,6 млрд грн, на трансферти місцевим бюджетам - 92,3 млрд грн, на обслуговування державного боргу - 128,1 млрд грн.
Як повідомляв Укрінформ, сума видатків загального фонду державного бюджету за січень-червень 2023 року сягнула 1,408 трлн грн.
Фото: НБУ