Державний та гарантований державою борг України на 1 липня становив 128,81 млрд дол., таким чином збільшившись у червні на 3,2 млрд дол.

Як передає Укрінформ, про це повідомляє пресслужба Міністерства фінансів.
У Мінфіні інформують, що станом на 30 червня 2023 року державний та гарантований державою борг України становив 4 710,42 млрд грн, або 128,81 млрд дол. США, в тому числі:
державний та гарантований державою зовнішній борг – 3 184,22 млрд грн (67,60% від загальної суми державного та гарантованого державою боргу), або 87,08 млрд дол. США;
державний та гарантований державою внутрішній борг – 1 526,2 млрд грн (32,40%), або 41,74 млрд дол. США.
Протягом червня 2023 року сума державного та гарантованого державою боргу України збільшилась у гривневому еквіваленті на 116,93 млрд грн та у доларовому еквіваленті - на 3,2 млрд дол. США.
Як повідомляв Укрінформ, державний та гарантований державою борг України у 2022 році збільшився на 13,4 млрд дол. і сягнув 78,5% ВВП на кінець року.