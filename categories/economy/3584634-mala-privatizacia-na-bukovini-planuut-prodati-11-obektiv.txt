На Буковині з 19 жовтня прозпочнеться продаж на аукціонах 11 об’єктів державного майна.

Про це у Фейсбуці повідомляє Чернівецька ОВА, передає Укрінформ.
«Приватизація в дії. До продажу у Чернівецькій області готові 11 об’єктів державного майна. Також є один об’єкт для оренди. Найближчий аукціон відбудеться 19 жовтня», - повідомляє Чернівецька ОВА.
Зазначається, що у перший день аукціону презентують об’єкт, який знаходиться у Сторожинці. Його загальна площа приміщень сягає 290,8 м кв. Стартова ціна об’єкту 857 864 грн (без ПДВ).
Наступний аукціон проведуть 20 жовтня. В ОВА зазначають, що умови приватизації зручні для розвитку бізнесу, створення нових робочих місць та додаткового наповнення бюджету в умовах війни.