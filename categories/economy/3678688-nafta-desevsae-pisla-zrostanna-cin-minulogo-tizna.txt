Ціни на нафту знижуються у понеділок, 6 береня, після активного зростання за підсумками минулого тижня.

Як передає Укрінформ, про це повідомляє enkorr.
Травневі ф'ючерси на Brent подешевшали на лондонській біржі ICE Futures на $0,76 (0,89%), до $85,07 за барель. У п'ятницю Brent здорожчала на $1,08 (1,3%), до $85,83 за барель.
Квітневі ф'ючерси на WTI знизилися в ціні на Нью-Йоркській товарній біржі NYMEX на $0,72 (0,9%), до $78,96 за барель. За попередню сесію контракт здорожчав на $1,52 (1,9%), до $79,68 за барель.
За підсумками минулого тижня Brent зросла у ціні на 3,6%, WTI – на 4,4%.
Ціни на нафту минулого тижня підтримав оптимізм щодо відновлення економіки Китаю, а також деяке ослаблення курсу долара.
Тим часом кількість діючих нафтових бурових установок у США минулого тижня скоротилася на 8 одиниць і склала 592, повідомила нафтосервісна компанія Baker Hughes. Кількість установок упала до мінімуму з вересня 2022 року.