Прем'єр-міністр України Денис Шмигаль і державний секретар США Ентоні Блінкен обговорили захист української енергетичної інфраструктури.

Як передає Укрінформ, про це Шмигаль повідомив у Телеграмі.
"Максимально готуємося до зими та можливих ракетних обстрілів Росії по об’єктах генерації та розподілу", – наголосив він.

Відео: телеграм-канал Премʼєр-міністра України
Також сторони обговорили зміцнення економічного співробітництва, посилення співпраці з американським бізнесом і прогрес у впровадженні реформ.
Шмигаль відзначив, що США є одним із лідерів прямої бюджетної допомоги Україні. Окрему вдячність глава уряду висловив за програму PEACE in Ukraine, яка допомагає фінансувати зарплати вчителів і лікарів.






Шмигаль обговорив із Блінкеном захист енергетичної інфраструктури / Фото: КМУ





































Прем'єр наголосив, що Україна високо цінує підтримку та військову допомогу США.
Він подякував Блінкену за черговий візит та особисті зусилля у поглибленні співпраці.
Як повідомлялося, 6 вересня Ентоні Блінкен прибув в Україну. Свій візит він розпочав зі вшанування загиблих українських захисників на кладовищі.
Держсекретар заявив, що проведе в Києві низку зустрічей, під час яких обговорить контрнаступ, допомогу та зусилля з відновлення України.