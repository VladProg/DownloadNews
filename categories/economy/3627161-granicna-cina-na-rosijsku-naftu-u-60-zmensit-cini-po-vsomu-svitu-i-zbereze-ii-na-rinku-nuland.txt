Встановлення граничної ціни на російську нафту приведе до зменшення цін по всьому світу та збереже її на ринку.

На цьому наголосила заступниця державного секретаря США Вікторія Нуланд під час спілкування з журналістами у Медіацентрі Україна – Укрінформ.
Вона підкреслила, що ціль обмежень ціни нафти - зменшити прибуток росії не лише з Європи, а й по всьому світу.
«Це змушує до розмови між росією та іншими країнами, яким вона постачає нафту, про те, що вони платять набагато більше за 60 доларів, то чому вони мають це робити, якщо ніхто не збирається платити 60? На нашу думку, це матиме двовимірний ефект: збереже російську нафту на ринку, потрібну нам для забезпечення того, що ціни не піднімуться внаслідок скорочення постачання, однак змусить зменшити ціну, яку всі хотітимуть платити за російську нафту», - пояснила Нуланд.
Як повідомлялося, Рада ЄС ухвалила 3 грудня рішення про встановлення граничної ціни на нафту, що експортується росією, на рівні 60 дол. США за барель.