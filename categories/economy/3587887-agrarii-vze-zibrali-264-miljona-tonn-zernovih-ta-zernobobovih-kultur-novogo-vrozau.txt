Станом на 7 жовтня українські аграрії вже зібрали 26,4 млн т зернових та зернобобових культур з площі 6,9 млн га (62% від загальної площі) при врожайності 38,4 ц/га.

Як передає Укрінформ, про це повідомляє пресслужба Міністерства аграрної політики та продовольства України.
Зазначається, що аграрії уже намолотили: 400 тис. т кукурудзи на зерно при врожайності 41,7 ц/га з 96 тис. га (2,3% від загальної площі посівів), 85 тис. т - гречки при врожайності 14,8 ц/га зі 58 тис га (49%) та 77 тис т - проса при врожайності 22,6 ц/га зі 34 тис. га (76%).
Також триває збір соняшника, його проведено на площі 1,3 млн га (28%) та намолочено 2,6 млн т насіння при врожайності 20 ц/га. Вже зібрано 505 тис т сої при врожайності 23,9 ц/га, площа – 211 тис га, (14%).
В Україні завершився збір пшениці. Всього намолочено 19,2 млн т при врожайності 41,0 ц/га з 4,7 млн га (100% від загальної площі посівів). Також завершився збір яменю, якого намолотили 5,5 млн т при врожайності 34,8 ц/га зі 1,6 млн га (100% площ). Крім цього, вже завершено збір ріпаку на площі 1,1 млн га (100%) намолочено 3,2 млн т насіння при врожайності 28,9 ц/га.
Майже завершився збір гороху, якого намолочено 251 тис т при врожайності 22,8 ц/га зі 110 тис га (98%).
Цукрових буряків накопано 1,6 млн т при врожайності 471 ц/га з площі 33,4 тис. га, (19%).
Як повідомляв Укрінформ, у Міністерстві аграрної політики та продовольства України очікують, що у 2022 році врожай зернових та олійних культур становитиме близько 67 мільйонів тонн.