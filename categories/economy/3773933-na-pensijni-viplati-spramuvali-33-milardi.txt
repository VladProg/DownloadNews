Пенсійний фонд України станом на 13 жовтня спрямував 33 млрд грн на пенсійні виплати.

Як передає Укрінформ, про це повідомляє пресслужба КМУ.
«Станом на 13 жовтня профінансовано: 33 млрд грн – на пенсійні виплати, в тому числі 6,9 млрд грн – через АТ “Укрпошта”, 26,1 млрд грн – через уповноважені банки; 742,8 млн грн – на виплату житлових субсидій та пільг; 1621,2 млн грн – на страхові виплати, в тому числі на оплату лікарняних – 562,9 млн грн», - йдеться в повідомленні.
Зазначається, що у жовтні надано 490 тис. послуг особам, які звернулися до органів Пенсійного фонду України.
Як повідомляв Укрінформ, станом на 1 жовтня середній розмір пенсійних виплат в Україні становить 5 350,33 грн, у працюючих пенсіонерів – 5 614,59 грн.