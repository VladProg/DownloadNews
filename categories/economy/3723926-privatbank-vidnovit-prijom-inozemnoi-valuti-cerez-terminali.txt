ПриватБанк із 22 червня відновить послугу прийому готівкової іноземної валюти з ії зарахуванням на картку через мережу терміналів самообслуговування.

Про це повідомляє Укрінформ із посиланням на сайт банку.
"Нам відома інформація про деякі аспекти щодо обміну готівкової іноземної валюти, зокрема обміну іноземних банкнот з ознаками значного зношення або пошкодження та банкнот давніх років випуску<...> Банк поновлює послугу прийому готівкової іноземної валюти з ії зарахуванням на картку через мережу терміналів самообслуговування з 22 червня 2023 року та співпрацює з регулятором в рамках встановлених норм і правил", - ідеться в повідомленні.
Як повідомлялося, останнім часом банки та обмінні пункти в Україні відмовляються приймати купюри з незначною потертістю, надписами і печатками, операції з якими раніше здійснювали без проблем. Такі банкноти пропонують здавати з 10-15-відсотковим дисконтом. У свою чергу, Національний банк України заявив, що не ухвалював жодних нормативно-правових актів, які передбачають заборону валютно-обмінних операцій з іноземною валютою, зокрема, доларами США серії 1996 року та випущеними в обіг раніше.