Туреччина продовжуватиме докладати зусиль для продовження роботи в межах "зернової ініціативи", незважаючи на рішення рф про призупинення участі в домовленості.

Про це заявив президент Туреччини Реджеп Тайїп Ердоган, повідомляє кореспондент Укрінформу.
«Навіть якщо росія вагається, ми й далі робитимемо все можливе та рішуче продовжуватимемо наші зусилля задля служіння людству”, - сказав Ердоган.
Турецький лідер наголосив, що завдяки функціонуванню зернових коридорів було вивезено 9,3 мільйона тонн українського зерна, що послабило продовольчу кризу.
Як повідомляв Укрінформ, 29 жовтня російська федерація заявила про вихід із Чорноморської зернової ініціативи.
12 суден із зерном 31 жовтня вийшли з українських портів.
22 липня у Стамбулі підписано Ініціативу про безпечне транспортування зерна та інших продуктів з портів «Одеса», «Чорноморськ» та «Південний».