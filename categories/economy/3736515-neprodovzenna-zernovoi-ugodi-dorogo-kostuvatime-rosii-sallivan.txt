Якщо російська влада не продовжить дію «зернової угоди», це її дипломатично дуже дорого коштуватиме.

Як передає Укрінформ, про це у програмі Face the Nation телеканалу CBS News заявив радник Президента США з питань національної безпеки Джейкоб Салліван.
«Це можливо, Росія вийде із («зернової угоди» - ред.), можливо, вони продовжать. Якщо вони справді вийдуть з цієї угоди, решта світу подивиться на це і скаже, що Росія відвернулася від забезпечення того, щоб країни Глобального Півдня, Африки, Латинської Америки та Азії могли отримати продовольство, якого вони потребують за доступними цінами. І я думаю, що надалі це призведе до величезних дипломатичних витрат для Росії. Тож Володимиру Путіну доведеться зробити вибір», - сказав він.
Салліван додав, що триває співпраця з українського владою з цього питання.
«Тож Володимиру Путіну доведеться зробити вибір. Ми готові до будь-якого сценарію, і тісно працюємо над цим з українцями», - зазначив радник Байдена.
Як повідомлялося, Чорноморська зернова угода була укладена в липні 2022 року. Задля цього було підписано два документи: за участю ООН, Туреччини і України й окремо - ООН, Туреччини й Росії.
Путін неодноразово погрожував не продовжувати угоду, вимагаючи зняття санкцій та перешкод для російського експорту.
Фото: Мінагро