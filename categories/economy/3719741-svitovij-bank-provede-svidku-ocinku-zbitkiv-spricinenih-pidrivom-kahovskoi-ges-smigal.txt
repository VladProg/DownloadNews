Прем'єр-міністр України Денис Шмигаль заявив, що Світовий банк проведе швидку оцінку збитків та потреб, спричинених підривом Росією дамби Каховської ГЕС.

Про це він повідомив у Твіттері, передає Укрінформ.
“Світовий банк проведе швидку оцінку збитків та потреб, спричинених терактом Росії. Обговорили з Анною Б'єрде (віцепрезидентом Світового банку у справах регіону Європи та Центральної Азії - ред.) наслідки руйнування дамби Каховської ГЕС. Вдячний Світовому банку за постійну підтримку України”, - зазначив Шмигаль.
Як повідомлялося, Прем’єр-міністр України Денис Шмигаль від імені уряду закликав міжнародні гуманітарні організації взяти на себе питання евакуації людей з окупованих росіянами територій Херсонщини, які потерпають від катастрофи, спричиненої підривом росіянами дамби Каховської ГЕС.