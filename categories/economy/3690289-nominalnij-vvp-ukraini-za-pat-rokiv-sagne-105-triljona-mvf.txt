Згідно з прогнозними розрахунками МВФ, номінальний ВВП України до 2027 року може сягнути 10,5 трильйонів грн.

Про це йдеться в офіційному пресрелізі МВФ, передає Укрінформ.
Зазначається, що динаміка номінального ВВП у абсолютних значеннях становитиме: у 2023 році - 6 трлн грн, 2024 - 7,3 трлн грн., 2025 - 8,6 трлн грн, 2026 - 9,7 трлн грн та у 2027 році - 10,5 трлн грн.
Відповідно щорічний приріст реального ВВП очікується: у 2023 році - 1%, 2024 - 3,2%, 2025 - 6,5% 2026 - 5% та у 2027 - 4%.
Валовий внутрішній продукт (англ. - Gross Domestic Product, GDP) — макроекономічний показник, що показує ринкову вартість усіх кінцевих товарів та послуг, вироблених за рік у всіх галузях економіки на території держави для споживання, експорту та накопичення, незалежно від національної приналежності використаних факторів виробництва.
Як повідомлялося, виконавча рада МВФ схвалила 48-місячну розширену угоду в рамках програми розширеного фінансування (EFF) для України в розмірі 15,6 мільярда доларів.