Світовий банк оголосив про виділення додаткових $530 мільйонів для допомоги уряду України у задоволенні нагальних потреб, спричинених російсько-українською війною.

Про це повідомляє Hromadske з посиланням на пресреліз Світового банку, передає Укрінформ
"Фінансування забезпечується через кредитні гарантії від Великої Британії ($500 мільйонів) та Данії ($30 мільйонів)", - йдеться у повідомленні.
Наразі Світовий банк мобілізував майже 13 мільярдів доларів США екстреного фінансування для України, включаючи зобов’язання та обіцянки донорів. З цих коштів $11 мільярдів було виплачено повністю.
«Допомога дозволила Україні продовжувати надавати основні державні послуги населенню та пом’якшила наслідки масштабних втрат, спричинених війною», - зазначили у пресслужбі Світового банку.
Як повідомляв Укрінформ, президент США Джо Байден затвердив закон, який дозволяє уникнути урядового «шатдауну» у Сполучених Штатах, а також передбачає виділення Україні багатомільярдного пакета нової допомоги у сфері безпеки й економіки. Раніше законопроєкт ухвалила Палата представників американського Конгресу.