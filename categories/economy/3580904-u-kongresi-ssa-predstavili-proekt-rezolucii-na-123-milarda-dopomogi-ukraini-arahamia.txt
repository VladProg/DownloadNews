У Конгресі США представлено проєкт короткострокової бюджетної резолюції, яка передбачає пакет допомоги для України на 12,35 мільярда доларів.

Про це голова фракції «Слуга народу» у Верховній Раді України Давид Арамія написав у Телеграмі, повідомляє Укрінформ.
"У Конгресі США представлено проект короткострокової бюджетної резолюції, яка передбачає пакет допомоги для України на 12,35 млрд дол., що на 600 млн доларів більше, ніж запит Білого дому", - написав він.
Так, за його словами, 7,8 млрд дол. закладено на оборону, а 4,5 млрд дол. - на пряму бюджетну підтримку України.

Цей документ, пояснює Арахамія, також поновлює повноваження Адміністрації передавати Україні зброю та обладнання безпосередньо із запасів США в новому фінансовому році на суму 3,7 млрд доларів.

Голова фракції "Слуга народу" сподівається, що він буде ухвалений обома палатами Конгресу й підписаний Президентом США вже цього тижня.
Як повідомляв Укрінформ, раніше активісти у США закликали Конгрес прискорити розгляд допомоги Україні на понад $11 мільярдів.
Фото: Давид Арахамія, Телеграм