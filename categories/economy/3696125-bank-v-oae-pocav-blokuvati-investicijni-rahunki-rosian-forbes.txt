Один із найбільших банків ОАЕ - Emirates NBD - почне переводити активи росіян на окремі рахунки, куди потраплятимуть усі виплати за цінними паперами, при цьому вивести кошти з цих рахунків клієнти не зможуть.

Як передає Укрінформ, про це повідомляє Forbes.
Це рішення пов'язане з вимогою західного депозитарію.
Зазначається, що російські клієнти банку почали отримувати листи, у яких банк попереджає: у разі, якщо вони не є резидентами ЄС, Європейської економічної зони або Швейцарії, їхні активи будуть переведені на окремий сегрегований рахунок, на якому будуть встановлені обмеження щодо переказу готівки.
У листі клієнтам банк повідомляє, що на той рахунок потраплятимуть будь-які купони й дивіденди, а також надходження від продажу цінних паперів. Перевести їх на свій рахунок в ENBD російський клієнт не зможе.

ENBD уточнює, що обмеження запроваджено відповідно до "директиви ЄС". Винятків для росіян, у яких є резидентство в ОАЕ, не передбачено.
Фото з сайту dailysabah.com