Енергоблоки Південноукраїнської АЕС відключили через зниження частоти в мережі.

Про це повідомляє у Телеграмі пресслужба Південноукраїнського енергокомплексу, передає Укрінформ.



"23 листопада о 14:36 через зниження частоти в мережі було відключено енергоблоки Південноукраїнської АЕС", - йдеться у повідомленні.
Зазначається, що під час перехідних процесів порушень умов безпечної експлуатації не допущено. Наразі персонал Південноукраїнської АЕС працює над підключенням енергоблоків атомної станції до енергосистеми.
Як повідомляв Укрінформ, також було відключено енергоблоки Хмельницької АЕС.
росія 23 листопада завдала чергового масованого ракетного удару по українських населених пунктах. Пошкоджено об'єкти енергетичної інфраструктури, у всіх регіонах відбуваються аварійні відключення.