Рада Євросоюзу ухвалила рішення про пакет допомоги для України у €18 млрд попри вето Угорщини.

Як передає Укрінформ, про це керівник Офісу Президента Андрій Єрмак написав у Телеграмі.
"Рада ЄС ухвалила рішення про 18-мільярдний пакет для України попри вето Угорщини", - написав він.
Як повідомлялося, Угорщина заблокувала рішення ЄС щодо надання допомоги Україні, яка мала скласти €18 млрд, включно з 10-тирічним пільговим періодом для кредитів. Зазначалося, що задля ухвалення пакета потрібно одностайне рішення 27 країн ЄС. Тож представники Чехії у Раді ЄС віднайшли рішення, як обійти вето Будапешта: гарантії за кредитами, надані ЄС, покриватимуться не з бюджету Євросоюзу, а їх візьмуть на себе окремі країни - члени ЄС.