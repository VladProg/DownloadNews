НЕК “Укренерго” відновила лінію електропередачі, яка живить Запорізьку АЕС; станція повертається на живлення від української енергосистеми.


Як передає Укрінформ, про це повідомляє НЕК «Укренерго» у Телеграмі.
«Внаслідок пошкодження високовольтної лінії Запорізька атомна електростанція втратила живлення від енергосистеми і працювала від дизель-генераторів. Це вже всьоме з моменту тимчасової окупації Запорізької АЕС росіяни створюють ядерну та радіаційну небезпеку у зоні АЕС. “Укренерго” доклало максимум зусиль і відновило живлення атомної станції від української енергосистеми», – йдеться у повідомленні.
Зазначається, що, попри ранкову атаку, ворога енергосистема України працює стабільно, виробленої електроенергії вистачає для покриття потреб споживачів.
Проте, енергетична інфраструктура таки зазнала пошкоджень. Так, у Дніпровському регіоні були пошкоджені високовольтні лінії 330-750 кВ, що призвело до відключення однієї з потужних електростанцій у регіоні, а також низки підстанцій Укренерго та операторів систем розподілу (обленерго). Внаслідок цього були знеструмлені споживачі у Запоріжжі.
Енергетики вже відновили енергопостачання споживачів за резервними схемами, заявили в Укренерго. Видача потужності електростанції поступово відновлюється.
Крім того, на Дніпропетровщині внаслідок атаки росіян пошкоджені мережі обленерго; живлення відновлюється.
Попри це, у нічні години при зниженому споживанні триває експорт електроенергії у Молдову та Польщу. Імпорту в Україну сьогодні немає.
«Наразі електроенергії достатньо для покриття потреб споживачів, але для збереження балансу у вечірні години необхідно ощадливе споживання електроенергії», - нагадали в Укренерго.
Як повідомлялося, внаслідок обстрілу рф у ніч на 22 травня о 5:26 відключилась остання високовольтна лінія передач Дніпровська 750кВ, з якої здійснювалося живлення тимчасово окупованої Запорізької АЕС.