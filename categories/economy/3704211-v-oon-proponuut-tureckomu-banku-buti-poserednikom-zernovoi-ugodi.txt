Нині триває робота щодо продовження “зернової угоди”, зокрема від ООН надійшла пропозиція щодо посередництва турецького банку для проведення розрахунків.

Про це поінформував міністр закордонних справ Туреччини Мевлют Чавушоглу в ефірі телеканалу NTV, передає Укрінформ.
“Повної гарантії (продовження дії угоди - ред.) немає, але потрібно серйозно попрацювати, щоб її продовжити. На порядку денному знову включення Россельхозбанку в систему SWIFT. Навіть якщо цей банк включений в SWIFT, ми бачимо, що західні компанії не дуже прагнуть працювати з цими банками. Генсек запропонував, щоб посередником був турецький банк”, - розповів міністр.
Стосовно продовження «зернової угоди» Чавушоглу повідомив, що в цьому напрямку проводиться серйозна робота, проте «гарантій немає».
Як повідомляв Укрінформ, зустріч щодо продовження дії Чорноморської зернової ініціативи на рівні заступників міністрів оборони України, Туреччини та росії відбудеться в Стамбулі 5 травня.