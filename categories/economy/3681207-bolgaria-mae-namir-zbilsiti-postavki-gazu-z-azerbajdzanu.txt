Президент Болгарії Румен Радев у суботу здійснив запит до президента Азербайджану Ільхама Алієва про постачання більшої кількості природного газу.

Як передає Укрінформ, про це повідомляє Bloomberg.
«Тепер рішення за вами», - сказав Радев президенту Азербайджану, повідомляється у заяві офісу Алієва.
Радев додав, що інтеграція газових мереж ряду європейських країн допоможе Болгарії збільшити імпорт із Каспійського регіону.
За словами Радева, Болгарія планує з’єднати свою газову мережу із мережами Румунії, Угорщини та Словаччини з метою збільшення поставки природного газу із Азербайджану.
Спілкування лідерів двох країн відбулося у режимі відеоконференції. Радев прибув до Баку, але не зміг зустрітися із Алієвим особисто, оскільки член болгарської делегації мав позитивний результат на Covid-19.
Очікувалося, що торік Болгарія закупить у Азербайджану 600 мільйонів кубометрів газу.
Як повідомляв Укрінформ, 4 січня цього року Туреччина та Болгарія підписали угоду на 13 років про постачання 1,5 млрд кубометрів природного газу на рік.
Photographer: Oliver Bunic/Bloomberg