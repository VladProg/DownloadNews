У 2022 році Україна отримала найбільший рівень допомоги у 410 млрд грн від США.

Про це повідомив Прем'єр-міністр України Денис Шмигаль під час засідання уряду, передає Укрінформ.
"Якщо говорити про найбільший рівень допомоги, то 410 млрд грн надали Сполучені Штати. 390 млрд грн надали країни Європейського Союзу та його інституції разом із Європейським інвестиційним банком. 88 млрд грн було отримано від МВФ. 60 млрд грн від Канади. 35 млрд грн від Великої Британії. 34 млрд грн від Світового банку. 17 млрд грн від Японії. Також були й інші суми від багатьох партнерів", - сказав Шмигаль.
Він подякував урядам та народам всіх країн, які минулого року підтримували Україну фінансово.
"Завдяки цьому ми не затримували на жоден день ані пенсії, ані соціальні виплати, ані зарплати вчителям чи лікарям. Ми профінансували всі ці видатки у повному обсязі й вчасно", - зазначив Шмигаль.

Відео: телеграм-канал Прем’єр-міністра Шмигаля
Як повідомляв Укрінформ, державні запозичення до загального фонду державного бюджету за січень - грудень 2022 року становили 1261,1 млрд грн.
Фото: НБУ