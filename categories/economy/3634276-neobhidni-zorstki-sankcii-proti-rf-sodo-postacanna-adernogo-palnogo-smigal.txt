Необхідні жорсткі санкції проти російської федерації щодо постачання ядерного пального і технологій для атомної енергетики.

Про це заявив Прем'єр-міністр Денис Шмигаль з нагоди вшанування учасників ліквідації наслідків аварії на Чорнобильській атомній електростанції, передає Укрінформ із посиланням на Твіттер глави уряду.
“У День ліквідатора наслідків Чорнобильської аварії вшановуємо героїв, які ризикували своїм життям заради нашого майбутнього. Сьогодні росія знову ставить під загрозу весь світ. Необхідні жорсткі санкції щодо постачання ядерного пального та технологій для атомної енергетики”, - наголосив Шмигаль.
Як повідомлялось, 14 грудня щороку Україна вшановує учасників ліквідації наслідків аварії на Чорнобильській АЕС.
Фото: КМУ