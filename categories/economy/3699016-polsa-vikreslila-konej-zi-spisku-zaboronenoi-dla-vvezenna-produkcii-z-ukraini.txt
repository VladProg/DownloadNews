З оновленого 21 квітня списку української агропродукції, яку заборонено ввозити до Польщі, викреслили коней.

Про це під час пресконференції у Варшаві повідомив міністр сільського господарства і розвитку села РП Роберт Телус, передає Укрінформ.
“З того, що я знаю, з цього списку викреслено коней. Решта залишилася без змін”, - повідомив Телус, відповідаючи на запитання, чи порівняно з 15 квітня внесено якісь зміни до опублікованого 21 квітня розпорядження міністерства розвитку і технологій РП з переліком забороненої для ввезення агрородукції з України.
Як відомо, у розпорядженнях міністерства розвитку і технологій РП від 15 та згодом 21 квітня визначено широкий перелік українських продуктів, які забороняється ввозити на польський ринок. Зокрема, йдеться про збіжжя, цукор, м’ясо, фрукти, овочі, насіння, продукти переробки фруктів та овочів, вина, молокопродукти, яйця, мед тощо.
Як передавав Укрінформ, від опівночі, 21 квітня, Польща розблокувала рух української агропродукції транзитом через територію країни до інших країн ЄС та польських морпортів. Зокрема, вранці перший автомобільний конвой з п’яти фур із кукурудзою, м’ясом та яйцями вирушив з пункту попуску "Дорогуськ" до Нідерландів.