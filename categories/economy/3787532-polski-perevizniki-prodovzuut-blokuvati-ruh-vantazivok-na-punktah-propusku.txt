Польські перевізники продовжують блокувати рух вантажівок на трьох основних пунктах пропуску - Яготин, Рава-Руська і Краківець.

Про це повідомив в ефірі телемарафону “Єдині новини” прессекретар Державної прикордонної служби України Андрій Демченко, передає Укрінформ.
“Ситуація практично не змінилася. Як і раніше, учасники цієї акції, які знаходяться на території Польщі продовжують блокувати рух для вантажівок і перебувають на трьох основних напрямках на під'їзних шляхах до пунктів пропуску. З Українського боку - це Яготин, Рава-Руська і Краківець”, - сказав Демченко.
Він зазначив, що на всіх напрямках протестувальники пропускають по кілька машин на годину. Прессекретар Державної прикордонної служби підкреслив, що це значно знизило можливість перетину кордону вантажівкам на цих напрямках.
Станом на ранок, за його інформацією, на території Польщі для руху у напрямку України перебувають у пункті пропуску Ягодин - близько 1200 вантажівок, ще 1200 вантажівок перебувають у пунктах пропуску Краківець і Рава-Руська.
Денченко зауважив, що водії для себе також обирають і інші альтернативні маршрути, через що також скупчуються вантажівки і на інших напрямках, де рух не блокується.
Зокрема, у напрямку пункту пропуску Шегині станом на ранок перебувало близько 1100 вантажівок, приблизно 300 вантажівок перебуває на напрямку пунків пропуску Угринів, Устилуг та Смільниця.
Як повідомлялося, 54-річний водій вантажівки з України помер у Польщі на паркуванні неподалік пункту пропуску "Дорогуськ – Ягодин", де очікував на перетин кордону.
З 6 листопада польські перевізники розпочали блокаду руху вантажівок біля трьох найбільших пунктів пропуску на кордоні з Україною: “Корчова - Краківець”, “Гребенне - Рава Руська”, “Дорогуськ - Ягодин”.
Серед вимог до уряду Польщі - повернення практики дозволів для українських перевізників; посилення для іноземців правил перевезень за ЄКМТ (Європейська конференція міністрів транспорту); неможливість реєструвати компанії в Польщі, якщо її фінансова діяльність відбувається не на території ЄС; створення окремої черги для автомобілів на номерах країн ЄС; створення окремої черги на всіх кордонах для порожніх фур, отримання доступу до української системи "Шлях".