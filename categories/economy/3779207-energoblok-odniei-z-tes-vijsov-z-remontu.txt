Енергоблок однієї з теплоелектростанцій вийшов у роботу після ремонту.

Як передає Укрінформ, про це повідомляє НЕК "Укренерго" у Фейсбуці.
"На одній з теплових електростанцій (ТЕС) включено в роботу блок після ремонту. Електроенергії, виробленої українськими електростанціями, достатньо для забезпечення потреб всіх побутових та юридичних споживачів. «Укренерго» не бачить підстав для обмежень в енергосистемі, якщо не буде нових обстрілів", - йдеться у повідомленні.
Зазначається, що у п'ятницю імпорт електроенергії запланований зі Словаччини та Молдови загальним обсягом 458 МВт-год. Експорт здійснюється до Словаччини та Молдови загальним обсягом 3 324 МВт-год.
Як повідомлялося, 25 жовтня повернувся у роботу енергоблок ТЕЦ після аварійного ремонту.