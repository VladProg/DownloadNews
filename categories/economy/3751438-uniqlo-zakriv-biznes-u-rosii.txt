Японський виробник та продавець одягу Uniqlo відмовився від оренди приміщень для всіх своїх магазинів у Росії.

Як передає Укрінформ, про це повідомляє газета "Ведомости" із посиланням на партнерів японської компанії.
Припинення оренди приміщень виданню підтвердили власники торгових центрів, де раніше знаходилися точки Uniqlo.
Також зазначається, що російський бізнес Uniqlo був представлений ТОВ "Юнікло рус" і належав фірмам Fast Retailing (75%) і Mitsubishi Corporation (25%).
Як повідомлялося, у березні минулого року компанія Uniqlo повідомила "про тимчасове зупинення" своїх точок у РФ, а вже в останній звітності йдеться про "повне закриття бізнесу". На початку 2022 р. під вивіскою Uniqlo в Росії працювало 49 магазинів.