Загальна сума вкладів фізичних осіб (у т. ч. фізичних осіб-підприємців) у банках України у серпні 2023 року зросла на 5,2 млрд грн і на 1 вересня становить 1 115,0 млрд грн.

Як передає Укрінформ, про це повідомляє пресслужба Фонду гарантування.
Зазначається, що із загальної суми вкладів фізичних осіб на початок вересня: вклади у національній валюті – 718,5 млрд грн та вклади в іноземній валюті – 396,5 млрд грн.
Частка ФОП у структурі вкладників станом на 1 вересня 2023 року становила 3,1%, а сума їх вкладів склала 132,9 млрд грн (11,9% від загальної суми вкладів (вклади фізичних осіб-підприємців підпадають під гарантії Фонду з 1 січня 2017 року).
Як повідомляв Укрінформ, станом на 1 січня 2023 року загальна сума вкладів фізичних осіб (у т.ч. фізичних осіб-підприємців) у банках України становила 1 051,5 млрд грн, приріст за 2022 рік становив 375,9 млрд грн або 55,6%.