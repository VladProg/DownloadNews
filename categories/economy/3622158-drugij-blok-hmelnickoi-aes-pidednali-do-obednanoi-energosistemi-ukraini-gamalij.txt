Ще один блок Хмельницької атомної електростанції підключили до української енергосистеми після масованого російського удару.

Про це повідомив голова обласної військової адміністрації Сергій Гамалій, передає Укрінформ із посиланням на Радіо Свобода.
«Блок №2 відокремленого підрозділу «Хмельницька атомна електростанція» під’єднано до Єдиної енергосистеми України», – написав він у своєму Телеграмі.
Про під’єднання першого енергоблоку ХАЕС Гамалій повідомив 24 листопада.
За даними голови ОВА, на вечір п’ятниці електроенергію за графіками відключили в 793 населених пунктах Хмельниччини, 254 тисячі споживачів лишаються без світла.
«Крім того, з технічних причин знеструмлено 84 населених пункти області, без електропостачання 9169 споживачів», – додав Гамалій.
Нагадаємо: у середу в результаті обстрілів рф по критичній інфраструктурі, Енергоблоки Хмельницької АЕС були відключені від енергосистеми.