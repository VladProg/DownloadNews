Державний Sense Bank має намір розвивати напрямок іпотечного кредитування і доєднатися до державної програми єОселя.

Про це повідомляє пресслужба банку, передає Укрінформ.
«Українська фінансова житлова компанія акцептувала заявку Sense Bank на участь у державній програмі кредитування єОселя», - йдеться в повідомленні.
Наголошується, що після підписання генеральної угоди з ПАТ «Укрфінжитло» банк надаватиме позичальникам іпотечні кредити строком від 1 до 20 років за відсотковими ставками 3% або 7% річних. Внесок позичальника складає – від 20% вартості предмета іпотеки.
Як повідомлялося, Sense Bank – один із системно важливих банків України з близько 130 відділеннями по всій Україні. Фінустанова обслуговує близько 3 млн фізичних, 55 тис. юридичних осіб та 85 тис. ФОПів.