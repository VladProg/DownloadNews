Велика Британія готова надати Україні фінансову підтримку для закупівлі газу та сприяти розвитку українського газовидобування.

Як передає Укрінформ, про це Прем’єр-міністр України Денис Шмигаль повідомив у Телеграмі за підсумками зустрічі із главою уряду Великої Британії Ліз Трасс.
"Радий зустріти в Нью-Йорку Прем’єр-міністерку Великої Британії Ліз Трасс. Продовжуємо розвивати наше стратегічне партнерство: обговорили постачання зброї, підготовку до опалювального сезону й відновлення України. Зокрема, Велика Британія готова надати фінансову підтримку Україні для закупівлі газу й сприяти залученню британського бізнесу до розвитку української сфери газовидобутку", — зазначив він.






Прем’єр-міністр України Денис Шмигаль зустрівся з главою уряду Великої Британії Ліз Трасс / Фото: Денис Шмигаль






















Також сторони домовилися створити робочу групу з підготовки до Конференції відновлення України, що має відбутися наступного року у Великій Британії.
Шмигаль подякував британським партнерам за політичну підтримку та практичну допомогу.
Як повідомляв Укрінформ, уряд Великої Британія планує виділити щонайменше 2,3 млрд фунтів стерлінгів (2,63 млрд доларів) на військову допомогу Україні наступного року.