Австрія виділить ще 3,8 млн євро на ініціативу "Зерно з України" (Grain From Ukraine).

Як передає Укрінформ, про це повідомляється на сторінці МЗС Австрії у соцмережі X.
"Австрія підтверджує, що продовольство ніколи не повинно бути зброєю та зобов’язується виділити ще 3,8 млн євро на ініціативу "Grain From Ukraine", щоб зробити свій внесок у глобальну продовольчу безпеку", - йдеться у повідомленні.
У зовнішньополітичному відомстві Австрії також згадали про вшанування пам'яті жертв Голодомору – "штучного голоду, який 90 років тому забрав життя мільйонів українців".
Як повідомляв Укрінформ, рік тому Австрія заявила про підтримку ініціативи "Зерно з України" та виділила на неї 3,8 млн євро з метою постачання українського зерна нужденним в Ефіопії та Судані.