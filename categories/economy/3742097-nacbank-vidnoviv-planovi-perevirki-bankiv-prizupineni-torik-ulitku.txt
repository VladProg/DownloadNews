Національний банк України 29 липня поновив планові виїзні перевірки банків і небанківських установ у сфері фінансового моніторингу, санкційного законодавства та валютного нагляду.



Про це повідомляє пресслужба НБУ, передає Укрінформ.
Ці перевірки зупинили 15 червня 2022 року. Пресслужба зазначила, що на період дії воєнного стану їх поновлюють у дистанційному форматі — без безпосереднього перебування працівників НБУ в банках чи небанківських установах, за можливості надання цими установами віддаленого доступу.
Таке рішення ухвалили, щоб мінімізувати можливі ризики для життя та здоров’я працівників об’єктів нагляду та НБУ.
Окрім того, Нацбанк збільшив строк для ознайомлення з довідкою про перевірку та надання пояснень і заперечень до неї з 5 до 10 робочих днів.
Як раніше повідомляло агентство, НБУ покращив прогноз зростання економіки на рік до 2,9%.