Міністерство з питань реінтеграції тимчасово окупованих територій нагадує громадянам про те, що при відключення електроенергії вони мають можливість отримати готівку у низці банків, які працюватимуть завдяки альтернативним джерелам енергії.

Як передає Укрінформ із посилання на сайт відомства, всеукраїнська інтерактивна мапа таких чергових відділень є цим посиланням або за цим.
«Нацбанк і системно важливі банки країни створили спільну банківську мережу POWER BANKING, яка об’єднала чергові відділення по всій Україні, що можуть працювати та надавати послуги під час відключення світла. Відділення забезпечені альтернативними джерелами енергії та резервними каналами зв’язку, мають посилену інкасацію готівки й додатковий персонал», - йдеться у повідомленні.
В умовах блекауту у таких відділеннях можна буде отримати готівку (в банкоматах чи у касі), здійснити платежі або переказ коштів (у касі чи в терміналах самообслуговування), обміняти валюту (у разі наявності готівкової валюти у касі), отримати консультації менеджера.
Така мережа налічує вже понад 1000 відділень та об’єднує всі 14 системно важливих банків, відділення яких стали її основою.
Відділення розташовані у Києві та ще у 275 населених пунктах 22 областей країни, в тому числі й у деокупованих районах Херсонщини, Харківщини, Миколаївщини.
Користувач може легко знайти найближче відділення, що працює, у своєму місті, його адресу та контактні дані. Або завантажити список на свій телефон чи комп’ютер.
Перелік чергових відділень банків, внесених до інтерактивної мапи, постійно уточнюється й оновлюється.
Як повідомлялося, раніше Мінреінтеграції нагадувало про те, що отримати готівку українці можуть не лише в банках та банкоматах, але й на касах магазинів, аптек та АЗС. Для цього необхідно оплатити будь-яку покупку карткою та попросити касира зняти з неї потрібну суму готівки.