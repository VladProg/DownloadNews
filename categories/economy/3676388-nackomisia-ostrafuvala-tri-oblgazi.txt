Національна комісія, що здійснює державне регулювання у сферах енергетики та комунальних послуг (НКРЕКП), оштрафувала ТОВ «ТД «Лубнигаз», ТОВ «Вінницягаз збут» та ТОВ «Львів збут» за порушення вимог умов провадження господарської діяльності з постачання природного газу.

Як передає Укрінформ, таке рішення прийняла комісія під час засідання 28 лютого.
Зокрема, на ТОВ «ТД «Лубнигаз» накладені штрафні санції в розмірі 102 тис. грн, на ТОВ «Вінницягаз збут» – у розмірі 850 тис. грн та на ТОВ «Львів збут» – 102 тис. грн.
Як повідомлялося, наприкінці січня Національна комісія, що здійснює державне регулювання у сферах енергетики та комунальних послуг (НКРЕКП), оштрафувала «Уманьгаз», «Шепетівкагаз» та «Вінницягаз» через порушення ліцензійних умов в частині здійснення господарської діяльності з розподілу природного газу.