Енергетики відновили живлення Запорізької АЕС з основної високовольтної лінії 750 Кв.

Як передає Укрінформ, про це повідомив президент НАЕК «Енергоатом» в телемарафоні «Єдині новини».
«Зараз живлення на станції поновлено і на сьогодні вона живиться від двох ліній, одна 750 кВ, інша 330 кВ», – сказав Котін.

Відео: Телемарафон "Єдині Новини"
Він також зазначив, що три дні тому була введена резервна лінія 330 кВ, а в наступну ніч фактично пошкоджена основна лінія, яка чотири місяці живила станцію. Так, станція перейшла в режим часткового блекауту, поки не було заживлено з резервної лінії усі енергоблоки.
Як повідомлялося, 3 липня Запорізьку атомну електростанцію знову підключили до єдиної доступної резервної лінії електропередач вперше за чотири місяці, проте ситуація на об’єкті залишається «надзвичайно вразливою» та нестабільною.
Підключення Запорізької атомної електростанції до єдиної лінії електропередач напругою 330 кВ було перерване 1 березня через пошкодження на іншому березі Дніпра. До початку повномасштабної російсько-української війни у ЗАЕС був доступ до чотирьох ліній напругою в 750 кВ.
Запорізька АЕС вночі 4 липня втратила живлення з основної високовольтної лінії 750 Кв.