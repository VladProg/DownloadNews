АТ "Ощадбанк" продовжив термін дії всіх платіжних карток до 31 грудня 2023 року.

Як передає Укрінформ, про це повідомляє пресслужба Ощадбанку.
"У зв’язку з воєнним станом для зручності клієнтів Ощадбанк продовжив термін дії всіх платіжних карток, у тому числі для внутрішньо переміщених осіб, до 31 грудня 2023 року", - йдеться в повідомленні.
Продовження відбувається автоматично для карток, термін яких закінчується, починаючи з лютого 2022 року. Якщо нову картку вже перевипущено потрібно звернутись до відділення Ощадбанку для її отримання.
У разі закінчення терміну дії такі картки продовжать повноцінно працювати: ними можна розраховуватись у торговельно-сервісній мережі, знімати з них готівку в банкоматі тощо, додали в Ощадбанку.
Як повідомлялось, Ощадбанк розпочав оформлення цифрової картки єВідновлення для виплат на відбудову житла.