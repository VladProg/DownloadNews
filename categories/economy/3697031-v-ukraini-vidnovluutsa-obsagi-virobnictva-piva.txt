У першому кварталі 2023 року українські броварі зварили 27,6 млн дал пива проти 17,1 млн дал за аналогічний період торік.

Як передає Укрінформ, про це повідомили в галузевій організації пивоварів та виробників безалкогольних напоїв ПрАТ «Укрпиво».
За повідомленням генерального директора організації Галини Коренькової, експертна оцінка обсягу виробництва пива по Україні (крім пива безалкогольного з об’ємною часткою спирту до 0,5% ) за три місяці 2023 року становила 27,6 млн дал, або 142,2% до аналогічного періоду 2022 року.
Також зазначається, що за звітний період було вироблено 57,3 тис. т солоду, або 174,7% обсягів за січень - березень 2022 року.
Як повідомлялося, у 2022 році українські пивоварні підприємства виготовили 122,8 млн дал пива, це 72,1% обсягів виробництва у 2021 році.