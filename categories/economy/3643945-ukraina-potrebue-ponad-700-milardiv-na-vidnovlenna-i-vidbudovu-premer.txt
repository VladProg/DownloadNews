Уряд спільно Світовим банком та Європейською комісією провів першу верифіковану оцінку щодо коштів, необхідних на відновлення України; йдеться про 700 млрд доларів.

Про це повідомив Прем'єр-міністр України Денис Шмигаль під час засідання уряду, передає Укрінформ.
«Спільно зі Світовим банком та Європейською комісією наш уряд провів першу верифіковану оцінку щодо коштів, необхідних на відновлення. Станом на червень це було 350 млрд доларів, а на кінець року виходимо на суму вже понад 700 млрд доларів», - зазначив він.
Прем'єр-міністр уточнив, що Україна зробить усе можливе, аби конфіскувати сотні мільярдів доларів, заморожених на Заході, і спрямувати їх на відновлення нашої держави.
«Коли ми говоримо про відновлення – це не означає лише відбудову пошкоджених доріг, мостів, шкіл чи лікарень. Відновлення України – це докорінна трансформація на європейську країну з новими правилами та підходами, а також із новою якістю життя для людей», - наголосив Шмигаль.
Як повідомлялось, уряд уже запустив низку реєстрів, які спрямовані на збір даних про шкоду, завдану російською агресією, а також визначив концепцію механізму компенсацій Україні збитків, який буде базуватися на багатосторонній міжнародній угоді.
Фото КМУ