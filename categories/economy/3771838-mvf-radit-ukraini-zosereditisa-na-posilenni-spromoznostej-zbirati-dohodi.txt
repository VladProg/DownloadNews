Міжнародний валютний фонд радить українській владі зосередитись на посиленні спроможностей збирати доходи як податкові, так і митні.

Як передає Укрінформ, про це заявив голова місії МВФ в Україні Гевін Грей в інтерв’ю "НВ".
"До кінця цього року влада планує запустити так звану Національну стратегію доходів. Всі розуміють: з часом і поступово міжнародна підтримка України зменшуватиметься, тому Україні потрібно розвивати власні внутрішні ресурси для самофінансування. На це треба зважати, бо, зокрема, після закінчення війни зростатимуть потреби на фінансування соціальних видатків. Тому владі треба зосередитись на посилення спроможностей збирати доходи — як податкові, так і митні", - йдеться в повідомленні.
Як повідомляв Укрінформ, Рада виконавчих директорів МВФ 31 березня 2023 року затвердила чотирирічну програму в рамках Механізму розширеного фінансування для України у розмірі 15,6 млрд дол. США.
Місія Міжнародного валютного фонду на чолі з Гевіном Греєм 25 вересня розпочала технічні дискусії з представниками влади України щодо підготовки до другого перегляду програми розширеного фінансування.
Команда Міжнародного валютного фонду на чолі із заступницею директора Європейського департаменту МВФ Умою Рамакрішнан 1 жовтня розпочала зустрічі в Києві з представниками влади України та іншими ключовими партнерами.