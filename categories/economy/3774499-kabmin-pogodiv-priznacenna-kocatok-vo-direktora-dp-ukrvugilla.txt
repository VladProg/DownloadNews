Кабінет Міністрів України погодив призначення Юлії Кочаток в.о. директора ДП "Укрвугілля".

Як передає Укрінформ, про це йдеться у розпорядженні уряду №923-р від 13 жовтня.
"Погодитися з пропозицією Міністерства енергетики щодо призначення Кочаток Юлії Василівни виконуючим обов’язки директора державного підприємства “Укрвугілля”, - йдеться у документі.
Раніше держпідприємство очолював Олександр Хейло, який 6 вересня був призначений заступником міністра енергетики.
Крім того, розпорядженням №922-р від 13 жовтня Кабмін погодив призначення Михайла Харчевного в.о. генерального директора ДП "ВК "Краснолиманська".
Як повідомлялося, у ЗМІ 3 жовтня з'явилася інформація, що гірники шахти "Краснолиманська" оголосили страйк через зміну директора підприємства. Міненерго заявило, що директора держшахти звільнили через невиконання службових обов'язків.