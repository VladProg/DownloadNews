Президент Володимир Зеленський підписав указ, яким ввів у дію рішення Ради національної безпеки і оборони (РНБО) про виділення з бюджету на оборону понад 21% волового внутрішнього продукту.


Про це йдеться в указі, який оприлюднили на сайті Офісу президента, передає Укрінформ.
Так, РНБО вирішила, щоб уряд передбачив під час доопрацювання законопроєкту про держбюджет на 2024 рік загальний фінансовий ресурс на оборону не менше 21,6% ВВП. При цьому на фінансування потреб сектору безпеки й оборони України Кабмін має передбачити в обсязі не менше 1,69 трлн грн.
Раніше прем’єр-міністр Денис Шмигаль заявив, що цього року держава загалом спрямує на сектор безпеки та оборони майже 2 трлн гривень.