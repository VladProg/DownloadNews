Цифрова економіка Китаю у 2022 році зросла на 10,3 відсотка до 50,2 трлн юанів (близько $7,25 трильйона) і зайняла друге місце у світі за обсягом.

Як передає Укрінформ, про це з посиланням на дані звіту про розвиток цифрової індустрії Китаю, оприлюдненого на 6-му саміті Цифрового Китаю в місті Фучжоу на сході КНР, повідомляє Xinhua.
Частка цифрової економіки у ВВП країни минулого року склала 41,5 відсотка.
У звіті йдеться, що впродовж 2022 року в Китаї введено в експлуатацію 2,31 мільйона базових станцій мобільного зв’язку стандарту 5G, а кількість його користувачів досягла 561 мільйона, що становить понад 60% загальної кількості у світі.
Як повідомляв Укрінформ, згідно з даними уряду КНР, економіка Китаю в першому кварталі зросла на 4,5% порівняно з роком раніше, причому темпи зростання істотно прискорилися після скасування жорстких обмежень політики «нульового COVID-19».