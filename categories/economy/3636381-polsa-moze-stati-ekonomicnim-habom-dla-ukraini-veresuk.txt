Віцепрем'єр-міністр – міністр з питань реінтеграції тимчасово окупованих територій Ірина Верещук переконана, що Польща може стати економічним хабом для України.

Як передає Укрінформ, про це Мінреінтеграції повідомляє у Телеграмі.
Верещук зазначила, що законопроєкт, над яким зараз працюють у Польщі, покликаний застрахувати від ризиків інвесторів, які готові вкладати у відбудову України.
Йдеться, зокрема, про впровадження бізнес-проєктів на щойно звільнених територіях.
За її словами, Польща може стати не лише логістичним, а й економічним хабом для України.
«Всі чудово розуміють, що в центрі Європи знаходиться країна з величезною територією та потенціалом. Тож ми звертаємось до урядів іноземних держав зробити страхові гарантії для компаній, які готові працювати в Україні. Це стимулюватиме інвестиції в нашу країну. Йдеться не про благодійність, а саме про бізнес. Це цілком реальна перспектива», - заявила Верещук.

Як повідомляв Укрінформ, Верещук виступає за інтенсивніший розвиток двосторонніх відносин між Україною та Польщею.