Платоспроможні банки у січні-лютому 2023 року отримали 21,5 млрд грн чистого прибутку, що у 2,2 раза більше, ніж за аналогічний період минулого року.

Як передає Укрінформ, про це повідомляє пресслужба НБУ у Телеграмі.
"21,5 млрд грн чистого прибутку отримали платоспроможні банки у січні-лютому 2023 року, що у 2,2 раза більше, ніж у аналогічному періоді минулого року – 9,9 млрд грн", - йдеться в повідомленні.
Зазначається, що доходи банків зросли на 33% у порівнянні з результатом січня-лютого 2022 року і становили 65,8 млрд грн, витрати – на 12% до 44,3 млрд грн.
Як повідомлялося, у 2022 році платоспроможні банки отримали 24,7 млрд грн чистого прибутку проти 77,4 млрд грн у 2021 році.