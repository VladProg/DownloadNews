Одне з найголовніших завдань на наступний рік - реалізувати стратегію убезпечення генерації та постачання електрики.

Про це Президент Володимир Зеленський сказав у своєму зверненні, передає Укрінформ.
"Обговорили після Ставки на окремій нараді стан в енергетиці, до чого ми готуємось. У нас є чітка стратегія убезпечення генерації та постачання електрики. Щоб її реалізувати, потрібен час, потрібно багато зусиль, але це буде. Буде обов'язково. Це одне з найголовніших завдань на наступний рік, і я не сумніваюсь, що ми його виконаємо", - сказав Зеленський.
Як повідомлялося, Президент Володимир Зеленський у п'ятницю провів чергове засідання Ставки Верховного Головнокомандувача щодо оперативної ситуації на фронті, удосконалення ППО та відновлення енергетичної системи України.
Фото: ОП