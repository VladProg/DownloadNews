Відділення Ощадбанку 10 жовтня працюють там, де це дозволяє ситуація.

Як передає Укрінформ, про це повідомляє пресслужба банку.

"Сьогодні, 10 жовтня 2022 року, відділення Ощадбанку працюють вибірково, там, де це дозволяє ситуація. Можливі зміни в графіку їх роботи. Головний пріоритет для нас – життя клієнтів та співробітників", - йдеться в повідомленні.
У банку підкреслили, що банківські послуги безперебійно надаються через дистанційні канали Ощадбанку. "Рекомендуємо використовувати інтернет- та мобільний сервіс «Ощад 24/7» та «Мобільний Ощад», які повноцінно функціонують. Безготівкові розрахунки картками здійснюються без обмежень з боку Ощадбанку", - зазначили у банку.
В Ощадбанку пообіцяли оперативно повідомляти про всі новини в роботі банку.
Як повідомлялося, у понеділок зранку росія здійснює масовані ракетні удари по Україні.