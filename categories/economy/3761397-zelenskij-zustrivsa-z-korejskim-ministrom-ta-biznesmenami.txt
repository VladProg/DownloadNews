Президент Володимир Зеленський провів зустріч із міністром земель, інфраструктури та транспорту Республіки Корея Вон Хі Рьоном і представниками корейського бізнесу.

Про це глава держави повідомив у Телеграмі, передає Укрінформ.
«Додаємо нової економічної конкретики до наших відносин із Республікою Корея. Зустрівся з міністром земель, інфраструктури та транспорту Вон Хі Рьоном і представниками корейського бізнесу. Закликав до активної роботи на українському ринку. Впевнений, що така співпраця дасть нам змогу забезпечити нові робочі місця й нове економічне зростання як для України, так і для Республіки Корея», - зазначив Зеленський.

Як повідомлялося, Республіка Корея надасть Україні додатково 2,3 мільярда доларів допомоги на відбудову.
Фото: ОП