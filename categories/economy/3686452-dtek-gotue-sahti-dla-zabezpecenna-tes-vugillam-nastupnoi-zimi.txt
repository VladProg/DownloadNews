Для забезпечення ТЕС вугіллям наступної зими з початку 2023 року ДТЕК Енерго увів в роботу 6 нових вугільних лав.

Як передає Укрінформ, про це повідомляє ДТЕК у Телеграмі.
«Видобуток вугілля – це не швидкий процес. Тому вже зараз потрібно працювати, щоб взимку теплоелектростанції були забезпечені необхідним для їх роботи ресурсом. Для цього з початку року ДТЕК Енерго увів в роботу 6 нових лав», – йдеться у повідомленні.
Зазначається, що це дозволить підтримати необхідні для стійкої роботи українських ТЕС темпи видобутку вугілля.
«Як і торік, шахтарі працюватимуть на максимум, щоб Україна змогла пройти наступний не менш важкий опалювальний сезон», – додали у ДТЕК.
Минулого року вугледобувними підприємствами компанії було введено в роботу 28 нових лав.
Як повідомлялося, ДТЕК розпочав ремонти енергоблоків ТЕС і до кінця року планує відремонтувати 28 таких об’єктів.