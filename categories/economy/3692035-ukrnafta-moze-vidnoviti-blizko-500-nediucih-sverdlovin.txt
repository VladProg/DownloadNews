ПАТ «Укрнафта» може відновити видобуток нафти на близько 500 недіючих свердловинах.

Як передає Укрінформ, про це повідомляє пресслужба компанії.
«Ми вже ідентифікували приблизно 1 200 свердловин, які належать Укрнафті, але знаходяться на чужих ліцензійних ділянках... можемо домовлятися про співпрацю з власниками спецдозволів. Так само і у нас, крім 1 800 власних діючих свердловин, є ще 4 300 ліквідованих, у бездії тощо. Якщо провести детальний аудит, то, за нашими оцінками, можна відновити щонайменше 10%», – сказав очільник Укрнафти Сергій Корецький.
За його словами, виходячи з сучасних технологічних можливостей відновлення і капітальних ремонтів, разом на ліцензійних ділянках Укрнафти та інших компаній можна відновити близько 500 недіючих сьогодні свердловин.
Як повідомлялося, ПАТ «Укрнафта» планує протягом 2023 року пробурити мінімум три нові свердловини, а також забурки бокових стовбурів ще на трьох свердловинах.
Фото: Укрнафта