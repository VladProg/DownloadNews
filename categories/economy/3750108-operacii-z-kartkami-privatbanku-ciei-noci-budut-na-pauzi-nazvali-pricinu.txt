У ніч на 19 серпня ПриватБанк проводить регламентні роботи, операції з картками будуть на паузі до ранку.

Як передає Укрінформ, про це повідомляє пресслужба банку у Телеграмі.
"В ніч на 19 серпня 2023 року ПриватБанк проведе планові регламентні роботи своїх систем та сервісів, щоб підвищити якість та безпеку платежів. Під час проведення робіт у суботу 19 серпня з 00:30 до 7:30 тимчасово можуть бути недоступними операції з картками, Приват24, також «тайм-аут» триватиме у роботі банкоматів, терміналів самообслуговування та POS-терміналів банку", - йдеться в повідомленні.
Зазвичай банк проводить роботи вночі, коли більшість клієнтів відпочивають. Втім, якщо потрібно здійснити важливі покупки та перекази о пізній порі, банк радить врахувати інтервал проведення робіт.
Як повідомлялось, ПриватБанк запустив нову послугу для бізнес клієнтів «Досьє ділової репутації»