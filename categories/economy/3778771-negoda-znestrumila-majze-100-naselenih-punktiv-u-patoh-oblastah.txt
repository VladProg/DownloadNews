Через негоду в Україні знестумлено 98 населених пунктів у 5 областях, внаслідок обстрілів - 14,5 тис. споживачів у Донецькій області.

Як передає Укрінформ, про це повідомляє Міністерство енергетики.
"Через несприятливі погодні умови знеструмлено 98 населених пунктів у Київській, Полтавській, Сумській, Черкаській, Чернігівській областях. Більшість із них - на Сумщині, де залишаються без світла понад 8 тис. споживачів", - йдеться у повідомленні.
Через обстріли на Донеччині знеструмлювалося 14,5 тис. споживачів. Крім того, внаслідок бойових дій залишається без енергопостачання частина споживачів у Дніпропетровській, Запорізькій, Сумській, Харківській, Херсонській, Чернігівській областях.
У Херсоні після підтоплення залишаються знеструмленими 1,2 тис. споживачів. Ремонтні роботи сповільнені через обстріли.
Внаслідок технологічних порушень минулої доби тимчасово знеструмлювалися споживачі у Дніпропетровській області 13,2 тис., у Кіровоградській області – майже 3 тисячі. Зараз усіх заживлено.
Як повідомлялося, внаслідок російської атаки у ніч на 25 жовтня зазнали пошкоджень два корпуси Хмельницької атомної електростанції.