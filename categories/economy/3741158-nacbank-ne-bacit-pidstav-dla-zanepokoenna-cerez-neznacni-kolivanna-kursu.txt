Національний банк не вбачає підстав для хвилювання через незначні коливання курсу на готівковому валютному ринку.

Про це на брифінгу сказав голова Національного банку України Андрій Пишний, повідомляє кореспондент Укрінформу.
"Ми не розглядаємо ситуативні корекції (курсу - ред.), які відбуваються на ринку, як певний фактор, що змушує нас тривожитись. Ситуація абсолютно стійка та контрольована", - сказав Пишний.
Як повідомляв Укрінформ, Національний банк наразі не вбачає жодних підстав для переприв'язки офіційного курсу гривні.
Національний банк у день оголошення війни Росією 24 лютого 2022 року зафіксував курс гривні на рівні 29,25 грн. 21 липня 2022 року НБУ скоригував офіційний курс гривні до долара США до 36,5686 грн/дол. США.