Група Нафтогаз ухвалила рішення інвестувати в проєкти сонячної та вітрової енергетики цьогоріч і наступного року.

Як передає Укрінформ, про це Група Нафтогаз повідомляє з посиланням на заяву очільника Групи Олексія Чернишова в ефірі телемарафону «Єдині новини».
«Хотів би підкреслити, що зелена енергетика та розвиток проєктів зеленої енергетики має відбуватися навіть під час війни. Група Нафтогаз прийняла рішення не зупиняти такі проекти. Ми будемо інвестувати в проекти вітрової, а також сонячної енергетики у цьому та наступному роках», – зазначив Чернишов.
Як повідомлялось, Група Нафтогаз постійно підвищує рівень діджиталізації своїх процесів, зокрема АТ «Укргазвидобування» під’єднало до дистанційного моніторингу понад 630 свердловин.