У поточному маркетинговому році (з 1 липня 2022 року по 12 червня 2023 року) Україна експортувала 46,748 млн т зернових та зернобобових культур.

Як передає Укрінформ, про це повідомляє пресслужба Міністерства аграрної політики та продовольства.
Зазначається, що у 2022/2023 МР, станом на 12 червня, Україна експортувала 16,050 млн т пшениці, 2,666 млн т ячменю, 18 тис. т жита та 27,709 млн т кукурудзи. Для порівняння, з липня 2021 року по 17 червня 2022 року Україна експортувала 47,794 млн т зернових та зернобобових у тому числі: 18,646 млн т пшениці, 5,737 млн т ячменю, 161,5 тис. т жита та 22,94 млн т кукурудзи.

З початку червня з України було експортовано 1,411 млн т зернових та зернобобових (за 17 днів червня торік - 695 тис. т), зокрема 552 тис т пшениці (у червні торік - 48 тис. т), 19 тис. т ячменю (у червні 2022 року - 21 тис. т) та 838 тис т кукурудзи (623 тис. т). У червні цього року та у червні минулого року Україна не здійснювала експорт жита.
Від початку 2022/2023 МР Україна експортувала 145,5 тис. т борошна (у 2021/2022 МР - 69,6 тис. т).
Як повідомляв Укрінформ, за даними Всеукраїнської аграрної ради, до кінця поточного сезону в Україні залишається для експорту 10 млн т перехідних залишків зерна із минулих сезонів.
Фото: Мінагрополітики