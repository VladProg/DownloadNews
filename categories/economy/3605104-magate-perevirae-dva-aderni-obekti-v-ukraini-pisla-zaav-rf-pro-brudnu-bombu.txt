Інспектори МАГАТЕ почали перевірку на запит Києва двох ядерних об'єктів в Україні, аби спростувати російські фейки про підготовку на них «брудної бомби».

Як повідомляє кореспондент Укрінформу, про це йдеться у заяві МАГАТЕ.

“Інспектори МАГАТЕ вже розпочали й незабаром завершать перевірки у двох локаціях в Україні, після того, як український уряд письмово попросив направити туди команди інспекторів”, - йдеться у заяві.
Запит України був зроблений після того, як російська федерація виступила зі звинуваченнями щодо діяльності, пов'язаної з можливим виробництвом «брудних бомб» на двох об'єктах, що перебувають під гарантіями Міжнародного агентства з атомної енергії. “Мені цих візитів - виявити будь-яку приховану ядерну діяльність та матеріали, пов’язані із виготовленням “брудних бомб”. МАГАТЕ перевірило один із цих двох об’єктів минулого місяця й не виявила жодних прихованих дій чи матеріалів”, - наголосили у організації.
Генеральний директор МАГАТЕ Рафаель Гроссі має цього тижня оголосити про підсумки перевірки.
За інформацією Укрінформу, ідеться про відвідування інспекторами МАГАТЕ Інституту ядерних досліджень НАНУ в Києві та Східного гірничо-збагачувального комбінату в Дніпропетровській області.
Фото: АА