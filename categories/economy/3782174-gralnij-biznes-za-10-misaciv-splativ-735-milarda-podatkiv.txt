За січень-жовтень 2023 року гральний бізнес заплатив 7,35 млрд грн податків.

Про це повідомив народний депутат із парламентської фракції “Голос” Ярослав Железняк у Телеграмі, передає Укрінформ.
"Надходження від грального бізнесу за жовтень склали 700,8 млн грн. Тобто доходи лише за один місяць жовтень дорівнюють доходам за минулий рік (всі місяці). Але на всяк випадок проаналізуємо, чи немає там аномалій. За 10-ть місяців надходження в бюджет склали +7,35 млрд грн тільки податками грального бізнесу", - написав Железняк.
За його словами, це вже в десять раз більше ніж за весь минулий рік і в 37 разів більше ніж за мирний 2021-ий рік.
Як повідомлялось, оператори азартних ігор упродовж січня – червня сплатили до бюджету України 2,94 млрд грн податків, що в 14 разів більше, ніж за аналогічний період минулого року.
Фото: НБУ