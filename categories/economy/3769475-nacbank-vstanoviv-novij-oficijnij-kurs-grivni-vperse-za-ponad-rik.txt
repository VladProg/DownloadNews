Вперше після скасування фіксованого курсу Національний банк України встановив на середу, 4 жовтня 2023 року, офіційний курс гривні на рівні 36,5901 грн за долар; таким чином, гривня послабилася на 2 коп.

Як передає Укрінформ, такі дані наведено на сайті НБУ.
Офіційний курс гривні на 4 жовтня 2023 року встановлено на рівні 36,5901 грн за долар США проти 36,5686 грн за долар США у вівторок.
Курс гривні до євро на 4 жовтня встановлено на рівні 38,32636 грн проти 38,5177 грн за євро у вівторок. Таким чином, гривня відносно євро зміцнилася на 19 коп.
Як повідомляв Укрінформ, Національний банк України заявив про перехід із 3 жовтня 2023 року до режиму керованої гнучкості обмінного курсу. При цьому, як пояснив голова НБУ Андрій Пишний, Національний банк не відпускає курс у "вільне плавання"; регулятор і надалі контролюватиме ситуацію на міжбанківському валютному ринку.
Фіксований курс 36,5686 грн за долар США діяв в Україні з кінця липня 2022 року до 3 жовтня 2023 року.