За майже два роки – 2021 рік та 9 дев'ять місяців 2022 року – Parimatch Ukraine, як організатор азартних ігор, сплатив 354,3 млн грн до держбюджету України за ліцензії та податки. Крім того, за вісім місяців повномасштабної війни PM надав Збройним силам України допомогу на суму 269 млн грн.

Про це розповіла CEO Parimatch Ukraine Наталія Гілевич в інтерв'ю Liga.net, повідомляє Укрінформ.
Зокрема, за її словами, 216 млн грн були перераховані за ліцензії на організацію та проведення букмекерської діяльності та 46,8 млн грн – за ліцензії на казино в мережі Інтернет. Ще 91,5 млн грн компанія перерахувала до бюджету України, вони будуть направлені на проєкти у сфері медицини, спорту, науки, культури та освіти країни.
“Parimatch Ukraine є першим легальним букмекером в Україні та досить довго був єдиним. Це свідчить лише про одне – ми готові дотримуватись усіх фінансових зобов'язань перед державою та власним прикладом демонструвати, що таке чесний та відповідальний бізнес”, - зазначила Гілевич.
За словами гендиректорки, побудувати успішний бізнес неможливо було без команди, яка в рекордно короткий строк змогла відновити більшість бізнес-процесів. Це стало можливим завдяки інвестиціям у минулому, коли ще за часів пандемії у компанії приділяли увагу автоматизації процесів та налагодженню процесів для можливості працювати онлайн. Компанія досі продовжує виплачувати компенсацію працівникам, які потрапили під оптимізацію навесні, особливо, якщо ця допомога залишається єдиним джерелом доходу для сім'ї. У компанії також відшкодовують навчання для отримання нової спеціальності, щоб колишні співробітники мали великі шанси в пошуку роботи. Зберігається повна заробітна плата тим працівникам, які служать у лавах ЗСУ.
«Поки наші хлопці перебувають у ЗСУ, ми продовжуємо їх підтримувати, зокрема й фінансово. Незважаючи на ухвалений закон, який передбачає звільнення роботодавця від цих виплат. Звичайно, ми зберігаємо робочі місця і дуже чекаємо на повернення наших захисників», - додала Гілевич.
За її словами, від початку повномасштабної війни Parimatch змінив вектор соціальних проєктів. Бренд сфокусував увагу на допомозі Збройним силам України та гуманітарним ініціативам щодо підтримки українців, які постраждали від воєнних дій. Протягом 8 місяців Parimatch постійно технологічно посилює захисників України, передає засоби індивідуального захисту та військове обладнання: дрони, тепловізори, амуніцію та бронежилети, тактичні окуляри, автомобілі та паливо на прохання командирів військових частин. Загальна сума допомоги від Parimatch складає 269 млн грн, наголосила гендиректорка.