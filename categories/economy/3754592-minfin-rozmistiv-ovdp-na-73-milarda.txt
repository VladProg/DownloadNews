Міністерство фінансів 29 серпня на аукціоні з розміщення облігацій внутрішньої державної позики (ОВДП) залучило до державного бюджету понад 7,3 млрд гривень.

Як передає Укрінформ, про це повідомила пресслужба Мінфіну у Фейсбуці.
"Мінфін залучив близько 7,3 млрд грн від проведеного сьогодні аукціону ОВДП", - йдеться в повідомленні.
Зазначається, що Міністерство фінансів запропонувало інвесторам гривневі ОВДП – 177 млн грн під 17,80%, 1,79 млрд грн - під 18,35% і 5,29 млрд грн - під 19,18%.
Як повідомлялось, Міністерство фінансів 22 серпня на аукціоні з розміщення облігацій внутрішньої державної позики (ОВДП) залучило до державного бюджету понад 3,3 млрд гривень.