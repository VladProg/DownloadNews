Зараз виробленої електроенергії вистачає для покриття потреб споживачів. Підстави запроваджувати графіки відключень відсутні.

Як передає Укрінформ, про це повідомляє НЕК "Укренерго" у Фейсбуці.
"Виробництва електроенергії достатньо для покриття всіх потреб споживачів. Стан енергосистеми зараз не дає жодних підстав запроваджувати графіки відключень найближчим часом - якщо не буде нових обстрілів", - йдеться у повідомленні.
Укренерго наголошує, що офіційна інформація щодо відключень розміщена лише на сайті та у соцмережах компанії; на офіційному сайті обленерго чи в особистому кабінеті споживача. Відео та сюжети, які використовуються недобросовісними медіа та телеграм-каналами для тверджень про введення графіків відключень, були зняті ще минулого року.
Як повідомлялося, НЕК "Укренерго" включило у роботу нове обладнання на одній із підстанцій, що дозволить підвищити надійність енергопостачання майже 500 тис. споживачів.