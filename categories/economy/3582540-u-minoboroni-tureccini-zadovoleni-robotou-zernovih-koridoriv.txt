У Туреччині висловили задоволення роботою зернових коридорів, здійснюваною у співпраці та координації Спільного координаційного центру в Стамбулі.

Про це йшлося в ході телефонної розмови Міністра інфраструктури України Олександра Кубракова та Міністра національної оборони Туреччини Хулусі Акара, повідомляє Укрінформ з посиланням на повідомлення міноборони Туреччини у Твітері.
“Міністр національної оборони Хулусі Акар провів розмову з Міністром інфраструктури України Олександром Кубраковим. У ході розмови відбувся обмін думками щодо відвантажень зерна з українських портів”, - повідомили в турецькому міністерстві.
Зазначається також, що Акар висловив задоволення результатами роботи.
“Міністр національної оборони Хулусі Акар також висловив задоволення роботою, проведеною у співпраці та координації Спільного координаційного центру в Стамбулі”, - вказали у міністерстві.

2⃣ Millî Savunma Bakanı Hulusi Akar tarafından ayrıca İstanbul’daki Müşterek Koordinasyon Merkezinde iş birliği ve koordinasyon içerisinde yürütülen çalışmalardan duyulan memnuniyet ifade edildi.https://t.co/ahmUuvg1T1#MSB #HulusiAkar
— T.C. Millî Savunma Bakanlığı (@tcsavunma) September 29, 2022

Як повідомляв Укрінформ, вчора з портів «Чорноморськ» та «Південний» вийшли три судна з агропродукцією для країн Азії та Африки.
Майже за два місяці роботи «зернового коридору» з українських портів вийшли 238 суден з 5,46 млн тонн агропродукції, призначеної для країн Азії, Європи та Африки.
Питання функціонування зернових коридорів також було серед тем, які обговорювалися під час нещодавньої розмови президентів Туреччини та росії.