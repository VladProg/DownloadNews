Турецьке бурове судно виявило ще одне родовище газу в Чорному морі. Обсяг природного газу в новому родовищі оцінюється 58 млрд кубічних метрів, оклади знаходяться на глибині 3 тисячі 23 метри.

Про це президент Туреччини Реджеп Тайїп Ердоган заявив у понеділок після засідання уряду, повідомляє власкор Укрінформу.

“Ми провели нове буріння на газовому родовищі Сакарія. Наше бурове судно Fatih виявило запаси природного газу об'ємом 58 мільярдів кубічних метрів на глибині 3 тисячі 23 метри під час буріння на Чайджума-1”, - повідомив Ердоган.
Він уточнив, що завдяки новому відкриттю на родовищі Чайджума-1 турецькі запаси газу в Чорному морі зросли на 170 мільярдів кубічних метрів і сягнули 710 мільярдів кубометрів.
“Еквівалент природного газу, який ми виявили в Чорному морі, становить 1 трильйон доларів на міжнародних ринках за сьогоднішніми цифрами”, - сказав Ердоган.
За його словами, це нове відкриття дасть змогу здійснити нові на інших геологічних полях, прилеглих до регіону.
“Ми розпочнемо нове буріння якомога швидше”, - сказав турецький лідер.
Як повідомляв Укрінформ, з першого кварталу наступного року Туреччина має намір використовувати газ із нових чорноморських родовищ, загальний обсяг якого складає 540 млрд кубічних метрів.
Фото: Twitter