Кабінет Міністрів виділяє регіонам та громадам додаткові 3,1 млрд грн.

Як передає Укрінформ, про це повідомив Прем’єр-міністр України Денис Шмигаль у Телеграмі.
“Уряд виділяє регіонам та громадам додаткові 3,1 млрд грн. Це дотація місцевим бюджетам, яка посилить їх спроможності. Кошти отримають 516 територіальних громад і 4 області: Донеччина, Луганщина, Херсонщина та Запорізька область”, - повідомив Шмигаль.
Він зауважив, що це вже друга додаткова дотація регіонам, які найбільше постраждали від війни.
“Два місяці тому Уряд виділив 10,2 млрд грн для 17 областей і 853 громад”, - нагадав Прем’єр.
Як повідомлялося, у березні Шмигаль повідомив, що понад 10,2 млрд грн отримають області та громади на здійснення своїх повноважень, фінансування зарплат і оплату комунальних послуг.
Фото: КМУ