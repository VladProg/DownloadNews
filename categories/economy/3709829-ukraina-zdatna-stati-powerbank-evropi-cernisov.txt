Україна готова запропонувати Європі свій газ, підземні сховища газу (ПСГ) та потужності для виробництва і транспортування біогазів та зеленого водню.

Як передає Укрінформ, про це повідомляє очільник НАК «Нафтогаз України» Олексій Чернишов у Фейсбуці.
«Україна здатна стати «powerbank» Європи, одним із ключових елементів її енергетичної безпеки. У нас є, що запропонувати: газ власних родовищ, ПСГ для зберігання стратегічних резервів європейських країн, потужності для виробництва і транспортування біогазів та зеленого водню», – сказав Чернишов.
За його словами, росія хотіла «підірвати» континент своїми енергоносіями, але український «powerbank» натомість зробить його ще сильнішим.
Як повідомлялося, НАК «Нафтогаз України» розраховує посилити співпрацю з європейськими партнерами щодо зберігання газу в підземних газосховищах та видобутку газу.