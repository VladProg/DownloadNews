Литва погодила коридор для транзиту українського продовольства в балтійські порти.

Про це повідомив міністр закордонних справ Литви Габріелюс Ландсбергіс у соцмережі X, передає Укрінформ.
“Росія знищує продовольство, Литва його доставляє. Коридор для транзиту зерна до балтійських портів було прийнято та погоджено. Це зменшить тиск на українському кордоні та збільшить постачання до Африки та за її межі. Співпраця дає результати”, – зазначив очільник литовської дипломатії.
Як повідомляв Укрінформ, Україна, Литва та Польща домовились про проведення ветеринарного, санітарного та фітосанітарного контролю української агропродукції у порту Клайпеда.
Фото з сайту agravery.com