Група Нафтогаз за січень-вересень 2023 року сплатила до державного та місцевих бюджетів понад 70 млрд грн податків.

Як передає Укрінформ, про це повідомляє пресслужба Групи.
"5 млрд грн надійшло до місцевих бюджетів. Ще 65 млрд, що становить 11,8% від усіх податкових надходжень країни, — до державної казни", - йдеться у повідомленні.
Зазначається, що у вересні Нафтогаз сплатив 8,6 млрд гривень до державного бюджету.
Як повідомлялося, НАК "Нафтогаз України" у 2022 році сплатила понад 90 млрд грн податкових платежів.