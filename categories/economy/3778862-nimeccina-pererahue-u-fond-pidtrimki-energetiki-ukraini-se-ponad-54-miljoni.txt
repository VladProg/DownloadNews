Федеральне міністерство економіки й захисту клімату Німеччини перерахує ще 54,3 мільйона євро до Фонду підтримки енергетики України.

Як передає Укрінформ, про це повідомляє Міністерство енергетики України.
"Кошти будуть надані у межах розширення Німецько-Українського енергетичного партнерства для закупівлі енергетичного обладнання, необхідного для відновлення і ремонту українських енергетичних об'єктів", - зазначається у повідомленні.
Міністр енергетики України Герман Галущенко подякував Німеччині за допомогу, наголосивши, що праця над подальшим розширенням енергетичного партнерства продовжується.
Як повідомлялося, з початку повномасштабного вторгнення Росії Німеччина виділила понад 100 млн євро на Фонд підтримки енергетики України та направила 95 вантажів гуманітарної допомоги для енергетиків.
Фото: Міненерго