Кабінет Міністрів створив Координаційний штаб із оперативного реагування та забезпечення нормальних умов життєдіяльності населення під час обмеження та/або припинення енергопостачання.

Про це представник уряду у Верховній Раді Тарас Мельничук повідомив у Телеграмі, передає Укрінформ.
"Утворено Координаційний штаб із оперативного реагування та забезпечення нормальних умов життєдіяльності населення під час обмеження та/або припинення постачання електричної енергії. Затверджено склад координаційного штабу та положення про нього", - написав депутат.
Крім того, уряд доручив головам обласних, Київської міської військових адміністрацій утворити регіональні координаційні штаби із оперативного реагування та забезпечення нормальних умов життєдіяльності населення під час обмеження та/або припинення постачання електрики.
Як повідомлялося, вранці 21 вересня Сили оборони збили 38 російських ракет із 44, запущених ворогом. Однак пошкоджень зазнали об'єкти енергетики на заході та у центрі України. Понад 50 тис. споживачів були тимчасово знеструмлені.