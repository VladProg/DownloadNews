Голова Представництва ЄС в Україні Матті Маасікас підписав від імені Європейського Союзу угоду з Північною екологічною фінансовою корпорацією (NEFCO) на 50 млн євро для відновлення інфраструктури України.

Про це дипломат повідомив у Твіттері, передає Укрінформ.
«Був радий підписати від імені Євросоюзу угоду на 50 мільйонів євро з NefcoNordic для підтримки відновлення української інфраструктури, пошкодженої російськими ударами, що є воєнним злочином. Врахування на ранньому етапі принципів зеленого відновлення допоможе загальній відбудові та європейській інтеграції», - написав Маасікас.
Як повідомлялося, 7 вересня Міністерство розвитку громад та територій України уклало Меморандум про співпрацю з Північною екологічною фінансовою корпорацією (NEFCO). Він відкрив можливість доступу до програм NEFCO та фінансування на €50 млн для відновлення систем життєзабезпечення громад — води й тепла. Ці кошти виділені Європейським Союзом в рамках EU Emergency Support Instrument