Державний та гарантований державою борг України у 2022 році збільшився на 13,4 млрд дол. і сягнув 78,5% ВВП на кінець року.

Як передає Укрінформ, про це повідомляє пресслужба Міністерства фінансів у Твіттері.
"Повномасштабне російське вторгнення у 2022 році призвело до падіння номінального ВВП України до $161 млрд і збільшення співвідношення державного боргу України до ВВП до 71,6% із 43,3% у 2021 році. Державний та гарантований державою борг України у 2022 році збільшився на $13,4 млрд до 78,5% ВВП на кінець року, порівняно з 48,9% у 2021 році", - йдеться в повідомленні.

Як повідомляв Укрінформ, станом на 1 січня 2023 року державний борг України становив 111 млрд дол., збільшившись за рік на 13 млрд дол.
За даними Міністерства фінансів, платежі з погашення державного боргу за 2022 рік становили 448,6 млрд дол. (99,4% плану), платежі з обслуговування – 156,5 млрд дол. (94,7% плану).