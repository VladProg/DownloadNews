Національний банк України минулого тижня на міжбанківському валютному ринку продав 289,39 млн дол. США та купив 6,55 млн дол. США.

Як передає Укрінформ, такі результати валютних інтервенцій оприлюднені на сайті Національного банку України.
Згідно з результатами валютних інтервенцій, із 27 лютого по 3 березня 2023 року Національний банк України продав на міжбанківському валютному ринку 289,39 млн дол. США. За цей же період регулятор купив 6,55 млн дол. США.
Всього з початку 2023 року регулятор продав на міжбанку 5,748 млрд дол. та купив 58,9 млн дол.
Як повідомлялося, за 2022 рік Нацбанк продав на міжбанку 26,380 млрд і 1,789 млрд євро, а також купив 3,267 млрд дол. та 110,97 млн євро.
Фото: НБУ