Світовий банк схвалив додатковий пакет фінансування на загальну суму $610 мільйонів для вирішення термінових потреб у допомозі та відновленні в Україні.

Про це повідомляє агенція Reuters, передає Укрінформ.
"Пакет включає додаткову позику в розмірі $500 мільйонів від Міжнародного банку реконструкції та розвитку Світового банку, яка підтримується гарантією Великої Британії", - йдеться у повідомленні.
Окрім того, туди включено новий проект з відновлення та поліпшення доступу до медичної допомоги та задоволення потреб у медичних послугах, пов’язаних із війною.
Як повідомляв Укрінформ, 16 грудня Світовий банк оголосив про створення багатостороннього трастового фонду для підтримки уряду України у здійсненні заходів, спрямованих на забезпечення критично важливих потреб держави в нинішніх умовах війни та подальше відновлення країни.