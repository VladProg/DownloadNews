Україна очікує на отримання найближчим часом виділених 1,3 мільярда доларів США додаткової підтримки.

Про це заявив Прем'єр-міністр України Денис Шмигаль, передає Укрінформ із посиланням на пресслужбу Офісу Президента.
Під час представлення колективу НБУ його нового голови Андрія Пишного Прем'єр-міністр України Денис Шмигаль наголосив, що стабільність фінансового фронту є не менш важливою, ніж військова передова.

Зокрема, очільник уряду сказав, що Україна очікує на отримання найближчим часом виділених 1,3 мільярда доларів США додаткової підтримки.
Водночас він зазначив, що наша держава також чекає на місію МВФ і спеціальну програму для країни, що перебуває у війні.
За словами Шмигаля, важливим також є пожвавлення економіки, активізація кредитування реального сектору.
Як повідомляв Укрінформ, глава українського уряду Денис Шмигаль запевнив, що більшість пошкоджених об'єктів енергетичної інфраструктури вдасться відновити вже сьогодні, частину - завтра.