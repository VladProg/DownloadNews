Перемогу здобула Норвегія.

У шведському Естерсунді відбулася класична чоловіча естафета в рамках першого етапу Кубка світу з біатлону, передає Укрінформ.
До складу України на чоловічу естафету увійшли Артем Тищенко, Артем Прима, Тарас Лесюк і Антон Дудченко.
На першому етапі за українську команду біг Тищенко, на двох вогневих рубежах він використав 1 додатковий патрон і передав естафету 12-м з відставанням 41,3 секунди. Другим на трасу вийшов Прима, він використав 2 додаткові патрони на лежці і передав естафету 10-м з відставанням 1.31,0.
Лесюк біг на третьому етапі, він використав 3 додаткові патрони і закінчив гонку 11-м з відставанням команди 2.51,6. Фінішером української команди був Дудченко, який на стрільбі лежачи заробив 3 штрафні кола, стійку пройшов чисто і в підсумку фінішував на 14-й позиції.
Переможцем естафети стала збірна Норвегії у складі Ендре Стрьомсгейма, Тарьєй Бьо, Йоганнеса Бьо і Ветле Шостада Крістіансена.

Завтра, 1 грудня, в Естерсунді відбудеться жіночий спринт.
Фото: Дмитро Євенко / biathlon.com.ua