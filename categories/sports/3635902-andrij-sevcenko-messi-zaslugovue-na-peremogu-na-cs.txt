Українець назвав свого фаворита у фінальному протистоянні ЧС з футболу.

Екс-гравець та тренер збірної України Андрій Шевченко поділився своєю думкою з приводу лідера збірної Аргентини Ліонеля Мессі, повідомляє Sky Sports, передає Укрінформ.
«Мессі – символ Аргентини. Легенда, один із найкращих гравців усіх часів. Його можна поставити в один ряд з Марадоною та Пеле. Такий гравець заслуговує на перемогу на чемпіонаті світу. Великою історією стане не лише те, що він зробив у своїй кар'єрі, а й те, як він грає зараз. Він абсолютний лідер, який проводить чудові матчі, забиває хороші голи, робить передачі партнерам по команді. Він справжній лідер та капітан», - сказав Шевченко.
Мессі став найкращим гравцем півфіналу ЧС-2022 з Хорватією (3:0). Ліонель встановив новий рекорд за кількістю голів за збірну Аргентини на чемпіонатах світу. Гол у ворота збірної Хорватії став одинадцятим для Мессі на чемпіонатах світу.

Як повідомляв Укрінформ, фінальний поєдинок чемпіонату світу-2022 між Аргентиною та Францією відбудеться у неділю, 18 грудня.
Фото: Getty Image