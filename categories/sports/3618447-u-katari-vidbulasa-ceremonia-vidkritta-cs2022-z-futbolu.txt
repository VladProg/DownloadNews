Головний футбольний турнір року офіційно відкрито.

З 20 листопада по 18 грудня у Катарі відбудеться чемпіонат світу 2022 з футболу, передає Укрінформ.

Цей Мундіаль увійде в історію як перший, який пройде на Близькому Сході.
Прийматимуть матчі 8 стадіонів у 5 містах. 32 учасники, які кваліфікувалися через континентальні відбори, волею жеребу були розподілені на 8 груп, у кожному квартеті традиційно по чотири збірні.
Цікаво, що це останній чемпіонат світу із 32 командами у фінальній стадії. Починаючи з 2026 року, на Мундіалі змагатимуться 48 збірних. Можливо, це спростить завдання відбору для збірної України, якій після 2006 року поки що не вдавалося отримати заповітну путівку на найпрестижніший турнір.

Як повідомляв Укрінформ, відкриє Чемпіонат світу матч Катар-Еквадор.
Фото: Twitter. World Cup