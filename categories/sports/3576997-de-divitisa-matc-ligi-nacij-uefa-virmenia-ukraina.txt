Національна збірна України з футболу у 5-у туру Ліги націй зіграє в гостях проти команди Вірменії.

Поєдинок, який відбудеться 24 вересня на Республіканському стадіоні в Єревані, транслюватиметься в етері телеканалу ICTV, а також на YouTube-каналі УАФ. Початок гри - о 16.00 за київським часом, передає Укрінформ.
На матчі працюватимуть рефері з Португалії. Арбітраж очолить Жоау Піньєйру. Асистенти на лініях - Бруну Алвеш Жезуш та Лусіану Мая, четвертий суддя - Андре Нарсишу.
Турнірна таблиця групи 1 Ліги В після чотирьох турів: Шотландія - 9 очок, Україна - 7, Ірландія - 4, Вірменія - 3.
Згідно з регламентом ЛН, переможець групи отримає путівку до Ліги А, а остання команда квартету у наступному циклі виступатиме в Лізі С.
Як повідомляв Укрінформ, у третьому турі Ліги націй Україна у Лодзі обіграла вірменів з рахунком 3:0. М'ячі забили Руслан Малиновський, Олександр Караваєв та Віталій Миколенко.
Заключний матч турніру «синьо-жовті» проведуть 27 вересня проти збірної Шотландії, яку прийматимуть у Кракові.
Фото: Getty Images.