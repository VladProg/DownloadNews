Першу партію українка також зіграла внічию.

Українська шахістка Анна Музичук зіграла внічию другу з чотирьох партій півфіналу Турніру претенденток, повідомляє Укрінформ.
У другій зустрічі з Лей Тінцзе Анна грала чорними фігурами. На 28-му ходу шахістки погодилися на нічию.
Перша партія також завершилася внічию. Третя та четверта партії відбудуться 4 та 5 листопада.
У 1/4 фіналу Турніру претенденток Анна обіграла Конеру Гампі (4,5:3,5), а Лей перемогла Марію Музичук (2,5:1,5).
Нагадаємо, що китаянка Цзюй Веньцзюнь є чемпіонкою світу з 2018 року.
Як повідомлялося, матч між Цзюй Веньцзюнь та переможницею Турніру претенденток відбудеться влітку 2023 року.
Фото: politeka.net