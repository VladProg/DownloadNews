У Ньйоні (Швейцарія) пройшло жеребкування третього відбіркового раунду Ліги конференцій УЄФА сезону-2023/24.

Переможець протистояння другого етапу кваліфікації між футболістами полтавської «Ворскли» з грузинською «Ділою» зустрінеться з кращою командою пари АПОЕЛ (Кіпр) - Войводіна (Сербія), передає Укрінформ.
Суперником київського «Динамо» стане переможець за сумою двох матчів «Арарат» (Вірменія) - «Аріс» (Греція).
Поєдинки пройдуть 10 та 17 серпня.
Переможці 24 та 31 серпня зіграють у раунді плей-офф за вихід у груповий етап Ліги конференцій УЄФА. Жеребкування - 7 серпня.