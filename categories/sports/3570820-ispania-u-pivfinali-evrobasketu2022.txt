У чвертьфіналі іспанці обіграли фінів.

У матчі 1/4 фіналу Євробаскету збірна Іспанії не без проблем обіграла Фінляндію з рахунком 100:90, передає Укрінформ.

Після двох чвертей фіни лідирували з перевагою в 9 очок, але далі фаворит все ж таки взяв своє.
Іспанці 11-й раз поспіль вийшли до півфіналу чемпіонату Європи.
Їх серія триває з 1999 року. У 9 випадках з 10 вони вигравали медалі, і лише у 2005-му стали четвертими.

Як повідомляв Укрінформ, збірна України завершила свої виступи на Євробаскеті в 1/8 фіналу. Наша команда поступилась збірній Польщі, 86:94.
Фото: fiba.basketball