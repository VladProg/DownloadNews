Футболісти київського «Динамо» у четвер, 15 вересня, проведуть поєдинок другого туру групового етапу Ліги Європи УЄФА.

«Біло-сині» на стадіоні імені Юзефа Пілсудського у Кракові (Польща) прийматимуть кіпрський АЕК, передає Укрінформ.
Стартовий свисток данського арбітра зустрічі Якоба Келета пролунає о 22.00 за київським часом.
В іншому матчі квартету В Ліги Європи французький «Ренн» зіграє проти турецького «Фенербахче».
Нагадаємо, у першому турі «Динамо» поступилося у Стамбулі «Фенербахче» (1:2), а АЕК у Ларнаці програв «Ренну» (1:2).