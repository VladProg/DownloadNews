Українець задонатив 13,8 мільйонів гривень.

Чемпіон WBO, WBA, IBO та IBF у надважкій вазі Олександр Усик (20-0, 13 КО) пожертвував 13,8 мільйона гривень фонду Newkraine на відбудову села Мощун Київської області, повідомляє прес-служба фонду, передає Укрінформ.

«Я підтримую донатом благодійну платформу Newkraine. Закликаю усіх наших друзів, відомих людей, бізнес та міжнародні фонди приєднатися та підтримати Newkraine. Україна потребує нашої допомоги просто зараз», – сказав Усик.

Ці кошти повністю закривають благодійний збір.

Завдяки внеску Усика платформа Newkraine побудує 10 ергономічних модульних будинків, створених за європейськими технологіями від українських підрядників.

Будинки в селі Мощун було знищено внаслідок наступу російської армії на Київ.

Як повідомляв Укрінформ, раніше Усик відвідав українських військових із полку спецпризначення «Сафарі».

Фото: idnez.cz