За підсумками поєдинків четвертого попереднього етапу визначилися всі учасники 1/8 фіналу розіграшу Кубка України з футболу сезону-2023/24.

У кубковому плей-офф виступлять донецький «Шахтар», «Дніпро-1», луганська «Зоря», київське «Динамо», полтавська «Ворскла», «Олександрія», криворізький «Кривбас», закарпатський «Минай», а також одеський «Чорноморець», житомирське «Полісся», «Маріуполь», київська «Оболонь», львівський «Рух», «Вікторія» (Суми), рівненський «Верес» та харківський «Металіст 1925», передає Укрінформ.
Жеребкування відбудеться 31 серпня.
Базовий день проведення матчів 1/8 фіналу - 27 вересня.
Результати матчів четвертого попереднього етапу Кубка України:
«Лівий берег» (Київ) - «Чорноморець» (Одеса) - 1:2 (після додаткового часу)
«Агробізнес» (Волочиськ) - «Полісся» (Житомир) - 0:2
«Маріуполь» - «Колос» (Ковалівка) - 5:4 - по пенальті (1:1, 1:1)
«Звягель» - «Оболонь» (Київ) - 0:1
«Вікторія» (Суми) - «ЛНЗ» (Черкаси) - 1:0
«Епіцентр» (Кам'янець-Подільський) - «Верес» (Рівне) - 1:3
«Гірник-Спорт» (Горішні Плавні) - «Металіст 1925» (Харків) - 1:3
«Скала 1911» (Стрий) - «Рух» (Львів) - 0:2.
В 1/4 фіналу візьмуть участь вісім переможців 1/8 фіналу. Базовий день матчів - 1 листопада.
У півфіналі виступатимуть чотири переможці 1/4 фіналу. Базовий день матчів - 3 квітня 2024 року.
Фінал Кубка України-2023 відбудеться 15 травня.