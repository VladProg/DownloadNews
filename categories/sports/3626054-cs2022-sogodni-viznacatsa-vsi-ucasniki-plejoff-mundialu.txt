У Катарі в п'ятницю, 2 грудня, відбудуться заключні поєдинки групової стадії фінального турніру XXII чемпіонату світу з футболу.

О 17.00 за київським часом на арені «Ель-Джануб» в Ель-Вакрі зустрінуться збірні Гани та Уругваю, а на «Ед'юкейшн сіті» в Ер-Райяні зійдуться команди Республіки Корея та Португалії, передає Укрінформ.
О 21.00 на «Стадіоні 974» у Досі зіграють Сербія та Швейцарія, а у паралельному матчі на «Національному стадіоні» у Лусаїлі Камерун протистоятиме Бразилії.
Турнірна таблиця групи G: Бразилія - 6 очок, Швейцарія - 3, Камерун - 1, Сербія - 1.
Турнірна таблиця групи H: Португалія - 6 очок, Гана - 3, Республіки Корея - 1, Уругвай - 1.
Переможець квартету G у плей-офф зустрінеться 5 грудня з другою командою групи H, а 6 грудня друга збірна квартету G розіграє путівку до чвертьфіналу з лідером групи H.
Як повідомляв Укрінформ, в 1/8 фіналу світової першості 3 грудня зійдуться Нідерланди та США, Аргентина та Австралія, 4 грудня - Франція та Польща, Англія та Сенегал, 5 грудня - Японія та Хорватія, 6 грудня - Марокко та Іспанія.
ЧС-2022 завершиться 18 грудня.
Фото: edition.cnn.com.