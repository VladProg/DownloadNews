У китайському місті Ченду завершилася XXXI Всесвітня літня Універсіада.

Збірна України, яку представляв 61 атлет у 10-ти видах спорту, посіла 13-те місце у медальному заліку серед 113-ти країн-учасниць, передає Укрінформ.
Наша команда здобула 11 медалей (4 золоті, 4 срібні та 3 бронзові).
Усі медалі українських студентів на Універсіаді:
Христина Погранична, художня гімнастика - 2 «золота» (обруч, стрічка), «срібло» (багатоборство);
Владислав Лавський, легка атлетика - «золото» у стрибках у висоту:
Назар Чепурний, спортивна гімнастика - «золото» в опорному стрибку;
Ніколь Красюк, Дарʼя Щербакова, Діана Довганюк, Марта Борис, Анастасія Пташник, Дарія Іваник, художня гімнастика - «срібло» у груповому багатоборстві, «бронза» у вправах з пʼятьома обручами.
Юлія Лобан, легка атлетика -- «срібло» у семиборстві;
Ян Сич, фехтування - «срібло» (шпага);
Роман Петрук, легка атлетика - «бронза» у стрибках у висоту;
Андрій Гарбар, тхеквондо – «бронза» (вагова категорія понад 87 кг).
На фото: Христина Погранична/Indrek Kask.