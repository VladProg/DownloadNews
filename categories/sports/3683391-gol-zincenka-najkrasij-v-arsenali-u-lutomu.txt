Цей гол він забив у ворота «Астон Вілли».

Захисник лондонського «Арсенала» Олександр Зінченко став переможцем опитування серед шанувальників команди в номінації «Найкращий гол лютого 2023 року, повідомляє пресслужба клубу, передає Укрінформ.
Гол українця у матчі чемпіонату Англії з «Астон Віллою» (4:2), яким він на 61-й хвилині зрівняв поточний рахунок у поєдинку, набрав у опитуванні 40%. Зінченко зміг випередити гольовий удар у виконанні Букайо Сака в тій самій зустрічі проти бірмінгемців, у якого друга позиція та 38% голосів.
На рахунку українського футболіста – 25 матчів за «канонірів» у всіх турнірах. Крім голу, Зінченко відзначився ще двома асистами.
Як повідомляв Укрінформ, сьогодні команда Мікеля Артети побореться зі Спортінгом за вихід до чвертьфіналу Ліги Європи.


Фото: Getty Image