Молодіжна збірна України U20 завершує підготовку до чемпіонату Європи у Дивізіоні В, який 7 липня стартує в Скоп’є (Північна Македонія).


Напередодні старту змагань пресслужба турніру опублікувала список з талановитих гравців, на яких варто звернути увагу на європейській першості. До нього увійшов і форвард збірної України Олександр Кобзистий, передає Укрінформ.
Ось як охарактеризувала Олександра пресслужба ФІБА: «Кобзистий - універсальний вінг (легкий форвард, атакувальний захисник), який по-різному може допомогти команді в атаці. Він виділяється своїм вмінням атакувати з-за периметру, вміє реалізовувати триочкові кидки як після отримання м'яча, так і з дриблінгу. Кобзистий вражаючє поєданує швидкість та потужність під час своїх проходів під кільце. Він також додає цінності своїм захистом на периметрі та вмінням знайти передачаю партнерів. Попри солідну результативність Кобзистого, який в середньому набирав 14,9 очка за гру та реалізовував 45,8% триочкових кидків, Україна не змогла уникнути вильоту з Дивізіону А U20 минуого року. Кобзистий знову стане центральною фігурою в атаці збірної, а в команді зроблять все, щоб забезпечити його продуктивною підтримкою, аби перебуваня української збірної у Дивізіоні В тривало не більше одного року».
Три найкращі збірні чемпіонату - фіналісти та переможець матчу за третє місце - отримують підвищення в класі та підіймаються в Дивізіон А. У груповому раунді збірна України зіграє проти Грузії, Швеції, Азербайджану та Косово.
Фото: fiba.basketball/europe.