Футболісти львівського «Руха» зіграли внічию з рівненським «Вересом» у поєдинку 20-го туру чемпіонату України з футболу серед команд Прем'єр-ліги (УПЛ).

Зустріч на «Арені Львів» завершилася з рахунком 0:0, передає Укрінформ.
Команди догравали матч у меншості. «Верес» після другого попередження на 71-й хвилині залишив форвард Олександр Лебеденко, у складі «Руха» червону картку отримав бразильський півзахисник Едсон Фернандо (90+2).
У неділю, 9 квітня, зіграють «Дніпро-1 та «Львів» (початок о 13.00), «Олександрія» та одеський «Чорноморець» (13.00), ковалівський «Колос» та харківський «Металіст 1925» (15.00).
Результати попередніх матчів туру:
«Ворскла» (Полтава) - «Інгулець» (Петрове) - 1:0
гол: Василь Кравець (49-та хвилина);
«Динамо» (Київ) - «Минай» - 2:0
голи: Антон Царенко (35), Владислав Ванат (62);
«Кривбас» (Кривий Ріг) - «Зоря» (Луганськ) - 1:0
гол: Ріфет Капич (50);
«Шахтар» (Донецьк) - «Металіст» (Харків) - 1:0
гол: Артем Бондаренко (64).
У турнірній таблиці УПЛ лідирує «Шахтар», у якого 46 очок (після 19-ти ігор), далі - «Дніпро-1» - 42 (18), «Зоря» - 40 (20), «Динамо» - 39 (20) та «Олександрія» - 31 (18).