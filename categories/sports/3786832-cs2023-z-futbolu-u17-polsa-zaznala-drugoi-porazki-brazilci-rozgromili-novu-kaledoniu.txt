В Індонезії триває чемпіонат світу з футболу (гравці до 17-ти років), в якому виступають 24 юнацькі збірні.

У другому турі групи D команда Польщі після стартової поразки від японців (0:1) поступилася лідерам квартету із Сенегалу (1:4), а Аргентина перемогла Японію - 3:1, передає Укрінформ.
У групі С бразильці розгромили суперників із Нової Каледонії - 9:0, а англійці здобули вольову перемогу над іранцями - 2:1.
У плей-офф світової першості вийдуть по дві перші команди кожної з шести груп та чотири кращі збірні, які посядуть у квартетах треті місця.
Юнацький чемпіонат світу триватиме до 2 грудня.
Українці на цей турнір не кваліфікувалися.
Фото: FIFA.