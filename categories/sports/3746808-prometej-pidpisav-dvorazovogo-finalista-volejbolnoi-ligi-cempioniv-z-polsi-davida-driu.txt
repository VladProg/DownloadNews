«Прометей» став першим закордонним клубом у кар'єрі блокуючого.

Чемпіон України з волейболу «Прометей» підсилився польським блокуючим Давідом Дриєю перед стартом нового сезону, повідомляє пресслужба клубу, передає Укрінформ.
З 2021 року Дрия представляв польський «Ястшембські» у місцевій Плюс-лізі, одній з провідних європейських ліг. У сезоні 2022/23 став з клубом чемпіоном країни, дістався фіналу Ліги чемпіонів і виграв Суперкубок Польщі.
«Прометей» став першим закордонним клубом у кар'єрі блокуючого. Досі він грав лише у польському чемпіонаті, зокрема представляв радомський «Чарні» та «Ресовію», з якою ставав чемпіоном Плюс-ліги 2014/15.
Як повідомляв Укрінформ, у новому сезоні дніпряни вперше відстоюватимуть титул чемпіонів України після дебютного «золота» чоловічої Суперліги 2022/23.


Фото: Getty Images