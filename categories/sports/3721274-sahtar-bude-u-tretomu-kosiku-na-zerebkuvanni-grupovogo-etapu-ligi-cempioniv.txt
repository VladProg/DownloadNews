Фінал Ліги чемпіонів УЄФА, в якому «Інтер» напередодні поступився «Манчестер Сіті» (0:1), позбавив донецький «Шахтар» місця в другому кошику при жеребкуванні групового етапу наступного турніру-2023/24.

Як повідомляє XSPORT.ua, у «гірників» був шанс опинитися у другому кошику у разі перемоги «нерадзуррі». Однак тепер місце у першому кошику займе «Феєноорд». «Інтер» буде у другому, «Шахтар» змістився до третього, передає Укрінформ.
Відомий також неповний список третього кошика. Це «Зальцбург», «Мілан», «Лаціо» та «Црвена Звезда». Решта учасників визначаться після кваліфікації.
Нагадаємо, «Шахтар» став чемпіоном України та напряму пробився до групового етапу Ліги чемпіонів.
Фото: facebook.com/fcshakhtar.