Головний тренер збірної України з футзалу Олександр Косенко прокоментував перемогу над командою Нідерландів (4:2) уматчі відбору чемпіонату світу-2024.


Наставник підкреслив важливість цього результати для подальшої боротьби у кваліфікації, передає Укрінформ.
«На мою думку, гра була цікавою з точки зору видовищності, боротьби, напруги, інтриги до останньої секунди. Були як помилки, так і вдалі дії. Нідерланди - добре організована команда. У них іспанський тренер, видно, що він змінює малюнок, перебудовує. Якщо порівнювати з Євро-2022, то у складі нідерландців багато нових виконавців. Думаю, у березні нам буде ще важче з ними грати. Добре, що ми швидко забили три м'ячі - це був заділ, який суперники не змогли відіграти, хоч у них і були моменти. Здорово, що ми перемогли, набрали шість очок. Будемо готуватися до наступних ігор. Нам ще є над чим працювати, оскільки не існує межі досконалості», - сказав Олександр Косенко.
Турнірна таблиця у групі 11 основного раунду кваліфікації: Україна - 6 очок, Нідерланди - 3, Косово - 0.
Рлзклад наступних зустрічей:
09.11.2022
Косово - Україна (початок о 18.00)
03.03.2023
Косово - Нідерланди
08.03.2023
Нідерланди - Україна.
Фото: futsal.com.ua.