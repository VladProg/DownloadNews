Центровий збірної України з баскетболу Артем Пустовий став гравцем клубу «Шабаб Аль-Ахлі» з Об’єднаних Арабських Еміратів.

Про це повідомляє Федерація баскетболу України, передає Укрінформ.
Новий клуб українця 9 червня стартує у Фіналі восьми турніру FIBA - Суперлізі Західної Азії (WASL).
У сезоні-2022/2023 Пустовий (зріст - 219 см) виступав за іспанську «Мурсію», у складі якої відіграв 34 матчі в Лізі АСВ (у середньому за матч 7,7 очка, 4,7 підбирання та 1,2 блок-шота).
В Лізі чемпіонів 30-річний Артем взяв участь у 16-ти матчах, в яких за 19,2 хвилини набирав 10,8 очка, робив 3,8 підбирання та 1,1 блок-шота.
Фото: fbu.ua.