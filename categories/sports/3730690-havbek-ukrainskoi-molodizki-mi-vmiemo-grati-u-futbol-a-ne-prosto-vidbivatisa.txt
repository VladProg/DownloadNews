Півзахисник молодіжної збірної України з футболу Георгія Судакова визнанли найкращим гравцем чвертьфінального матчу Євро-2023 (U21) із Францією (3:1) за версією УЄФА.

Хавбек зазначив, що гра нашої команди останнім часом значно покращилася, передає Укрінформ.
«По сьогоднішній грі я не можу окремо виділити когось - Мудрика чи Бондаренка… Уся команда билася, була одним цілим. Якщо говорити саме про наш тандем із Михайлом Мудриком, то, звичайно, ми один одного відчуваємо. Раніше я робив йому схожі передачі, і він забивав, у нас були трохи різні ролі. Але я знаю, на що він здатен, як він може віддати, тож моїм завданням було побігти й відкритися. Так і сталося. Ми розбирали французів, вони грають дуже високо, тож ми мали грати їм за спину.
У Франції не дуже змінилася команда, якщо брати за прізвищами, як і в нас. Але ми в першу чергу змінилися індивідуально, у плані майстерності. Інший досвід, рівень гри кожного виріс у декілька разів. Нам потрібно відштовхуватися від своєї гри, байдуже, хто є суперником. Ми сьогодні показали, що вміємо грати у футбол, іпрацювати з м’ячем. Звичайно, у Франції всі гравці сильні індивідуально, проти них складно захищатися. Були моменти, коли треба було терпіти. Але я впевнений, що всі українці, які дивилися матч, пишаються нами, адже ми вміємо грати у футбол, а не просто відбиватися», - заявив Георгій Судаков.
5 липня українці у Бухаресті розіграють путівку у фінал молодіжного Євро зі збірною Іспанії.
В іншому півфіналі зійдуться Ізраїль та Англія.
Вирішальний поєдинок чемпіонату відбудеться 8 липня в Батумі (Грузія).
Фото: uaf.ua.