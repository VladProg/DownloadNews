Неаполітанці зміцнили лідерство в чемпіонаті Італії.

«Наполі» на своєму полі переміг «Удінезе» 3:2 в 15-му турі італійської Серії А, передає Укрінформ.
У складі неаполітанців відзначилися Осімхен, Зелінські й Ельмас. «Удінезе» скоротив відставання до мінімуму завдяки точним ударам Несторовскі і Самарджича.
Лідер «Наполі» Кварацхелія пропустив гру через травму спини.
Підопічні Спалетті очолюють Серію А, маючи в активі 41 пункт після 15-и зіграних матчів.
Як повідомляв Укрінформ, чинний переможець чемпіонату Італії «Мілан» посідає 3-у сходинку - 30 очок після 14-и матчів.
Фото: twitter.com/sscnapoli