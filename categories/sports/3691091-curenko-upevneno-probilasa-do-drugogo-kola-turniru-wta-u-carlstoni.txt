Українка Леся Цуренко подолала стартовий бар'єр грунтового турніру Жіночої тенісної асоціації (WTA) - Credit One Charleston Open - у Чарльстоні (США) із призовим фондом понад $780 тис.

У першому колі основної сітки змагань Цуренко (№77 рейтингу WTA) за одну годину взяла гору над аргентинкою Паулою Ормаечеа (№183) - 6:1, 6:1, передає Укрінформ.
Путівку до 1/8 фіналу Цуренко розіграє з посіяною під 2-м номером Онс Жабер із Тунісу.
Турнір у Чарльстоні триватиме до 9 квітня.
Титул переможниці Credit One Charleston Open захищає щвейцарка Белінда Бенчич, яка отримала від організаторів 4-й номер «посіву».
Фото: BTU.