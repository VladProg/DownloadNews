У місті Будва (Чорногорія) завершився чемпіонат Європи з боксу серед жінок.

Як повідомляє Федерація боксу України (ФБУ), за підсумками змагань жіноча збірна України завоювала на турнірі 6 медалей - 3 золоті, 1 срібну та 2 бронзові, передає Укрінформ.
Золоті медалі Тетяни Коб (вагова категорія до 52 кг), Анастасії Ковальчук (54 кг) та Марії Ловчинської (понад 81 кг) на чемпіонаті Європи здобуті вперше з 2014 року.
Срібною призеркою стала Марія Бова (63 кг), бронзовими - Раїса Піскун (81 кг) та Анастасія Черноколенко (75 кг).
У загальнокомандному заліку українки стали другими. У найкращої команди турніру - ірландок теж 3 «золота», проте на одну срібну нагороду більше. Трійку найсильніших замкнули представниці Болгарії.
Фото: ФБУ.