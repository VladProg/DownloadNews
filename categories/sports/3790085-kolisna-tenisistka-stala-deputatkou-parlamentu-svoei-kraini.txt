У жовтні у Люксембургу відбулися чергові парламентські вибори.

Колишня тенісистка Менді Мінелла балотувалася до Палати депутатів від Демократичної партії, яка посіла третє місце, набравши 18,70% голосів. Її випередили Християнсько-соціальна народна партія (29,21%) та Люксембурзька соціалістична робітнича партія (18,91%), передає Укрінформ.
Зазначимо, що Мінелла змогла стати членкинею законодавчого органу лише після того, як кілька депутатів з її партії отримали посади міністрів і вона зайшла до парламенту за списком Демократичної партії.
38-річна люксембуржанка за майже 20 років професіональної кар'єри виграла 21 титул ITF (16 з них - в одиночному розряді), два парні трофеї WTA, а також чотири титули WTA 125 (три - у парному розряді).
У вересні 2016 року Мінелла піднялася на 66-те місце в одиночному рейтингу, а через сім місяців вона посіла 47-у позицію у парній класифікації.
У Менді Мінелли є дві доньки: шестирічна Емма-Ліна та дворічна Мая. Свій останній профі-матч вона провела 2022 року на Вімблдоні, де поступилася у другому раунді кваліфікації.
Фото: btu.org.ua.