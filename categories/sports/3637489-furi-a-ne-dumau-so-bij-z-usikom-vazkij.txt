У грудні цього року Ф'юрі переміг Чісору.

Чемпіон WBC у надважкій вазі Тайсон Ф'юрі (33-0-1, 24 КО) поділився думками про можливий бій з Олександром Усиком (20-0, 13 КО) за звання абсолютного чемпіона, повідомляє Boxing Scene, передає Укрінформ.

«Я не думаю, що бій з Усиком важкий. Я не думаю, що він такий складний, як проти старого Дел-Боя (Дерек Чісора). Він не витримає тих ударів, які витримав Дерек. Коли я дивлюсь на його поєдинок з Дереком, хочуть люди визнавати це чи ні, він був рівним. Можливо, це було 55/45, але непереконливо. Не так, що він не виграв жодного раунду, як було проти мене. Ще не народилася людина, яка може перемогти мене, і я доведу це будь-кому. Я доводив це знову і знову, я тут сам по собі. Я багато разів бачив таких, як Усик, менших, які підіймаються для бою проти чемпіона світу у надважкій вазі, і їх б'ють у 99% випадків», - сказав Ф’юрі.

У грудні цього року Ф'юрі переміг Чісору ТКО у 10 раунді. Усик переміг Дерека одноголосним рішенням у жовтні 2020-го.

Як повідомляв Укрінформ, Олександр Красюк, промоутер чемпіона WBO/WBA/IBF/IBO у надважкій вазі Олександра Усика (20-0, 13 КО), назвав можливу дату бою з володарем титулу WBC Тайсоном Ф’юрі (33-0-1, 24 КО)
Фото: Getty Image