У Ризі (Латвія) завершився черговий етап Відкритого Кубка Європи з дзюдо.

У другий день змагань володарем золотої медалі став українець Олексій Єршов, який посів перше місце у ваговій категорії до 100 кг, передає Укрінформ.
Дзюдоїст із Запоріжжя дійшов до фіналу, де поборов Кайліана Бултіуса із Нідерландів.
Інший вихованець запорізької школи дзюдо Нікіта Батій (до 90 кг) став п'ятим - після поразки британцю Максу Грегорі у сутичці за «бронзу».
Загалом у Ризі виступали представники 24-х країн.
Як повідомляв Укрінформ, днем раніше срібні нагороди турніру у латвійській столиці завоювали представник харківського ФСТ «Динамо» Назар Вісков (вагова категорія до 60 кг) та Аліна Шилова (57 кг) з Лиману Донецької області.
Наступний етап Кубка Європи з дзюдо 15-16 квітня прийматиме Дубровнік (Словенія).
Фото: wrestling.com.ua.