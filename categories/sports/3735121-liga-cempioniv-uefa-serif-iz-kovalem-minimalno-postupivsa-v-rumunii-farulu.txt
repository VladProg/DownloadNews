У Лізі чемпіонів УЄФА пройшли чергові поєдинки першого відбіркового раунду кваліфікації.

Чемпіон Молдови «Шериф» з Тирасполя, за який грає ексголкіпер київського «Динамо» українець Максим Коваль, поступився на виїзді чемпіону Румунії «Фарулу» (Констанца) - 0:1, передає Укрінформ.
Вирішальний м'яч на 56-й хвилині зустрічі забив бенінський захисник господарів Давід Кікі.
Результати матчів середи:
ФК «Астана» (Казахстан) - «Динамо» (Тбілісі, Грузія) - 1:1
ХІК (Фінляндія) - «Ларн» (Північна Ірландія) - 1:0
«Хекен» (Швеція) - «Нью-Сейнтс» (Вельс) - 3:1
«Фарул» (Констанца, Румунія) - «Шериф» (Молдова) - 1:0
«Слован» (Братислава, Словаччина) - «Есперанж» (Люксембург) - 1:1.
Поєдинки у відповідь відбудуться 18-19 липня.
Нагадаємо, віце-чемпіон України «Дніпро-1» розпочне виступ із другого відбіркового раунду, де зустрінеться з грецьким «Панатінаїкосом» (25/26 липня та 1/2 серпня).
Донецький «Шахтар» стартує в основній сітці - груповому турнірі Ліги чемпіонів УЄФА.
На фото: Максим Коваль (Getty Images).