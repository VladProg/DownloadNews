20-річна українська тенісистка Дар'я Снігур отримала суперницю в основній сітці Відкритого чемпіонату США із призовим фондом $24,443,600.

Киянка у понеділок зустрінеться з представницею Румунії Симоною Халеп, посіяною на US Open під сьомим номером, передає Укрінформ.
Дар'я раніше не грала з тенісистками, які входять до топ-20 світового рейтингу. Румунка двічі піднімалася на вершину світового рейтингу (2017-2018 роки) і загалом перебувала на першому рядку протягом 64-х тижнів.
В активі Халеп два титули на турнірах Grand Slam («Ролан Гаррос»-2018, Вімблдон-2019) та фінал на Australian Open-2018. Найкращий її результат у Нью-Йорку - півфінал 2015 року.
У понеділок також проведе свій матч українка Даяна Ястремська, яка зустрінеться на корті з американкою Медісон Кіс (20-й номер посіву).
Фото: btu.org.