Мюнхенці мають стовідстоковий показник після трьох матчів, а марсельці здобули перші залікові пункти.


Триває 3 тур групового етапу Ліги чемпіонів, передає Укрінформ.
У групі С «Баварія» розгромила «Вікторію» (5:0). У складі німців відзначилися Гнабрі, Мане, Чупо-Мотінг, дубль на рахунку Сане. Підопічні Нагельсмана очолюють групу, маючи в активі 9 очок після 3-х зіграних матчів.
У групі D «Марсель» здолав «Спортинг» (4:1). У складі «біло-синіх» відзначалися Санчес, Харіт, Балерді і Мбемба. Португальці відповіли єдиним голом Трінкау. Перемога у матчі дозволила «Марселю» набрати перші очки в цьогорічній кампанії Ліги чемпіонів. Підопічні Тудору посідають останнє місце в квартеті.
Стартували решта матчів 3-го туру Ліги чемпіонів: «Аякс» - «Наполі», «Інтер» - «Барселона», «Ліверпуль» - «Рейнджерс» та інші.
Як повідомляв Укрінформ, «Шахтар» зіграє з «Реалом» 5 жовтня. Початок матчу - о 22:00 за київським часом.
Фото: twitter.com/FCBayern