Ігор Ногейра став гравцем харківського клубу.

ФК «Металіст 1925» уклав трирічний контракт з бразильським півзахисником, повідомляє прес-служба клубу, передає Укрінформ.
Гравцем юнацької команди став 18-річний Ігор Ногейра.

Ігор Енріке народився у бразильському місті Альтероза штату Мінас-Жейрас. До переходу у харківський клуб грав за юнацьку і молодіжну команди «Америки Мінейро» (39 матчів, 3 голи).
Основна позиція – лівий півзахисник. У складі «Металіста 1925» гравець буде виступати під 33-м номером.

Як повідомляв Укрінформ, після чотирьох турів УПЛ «Металіст 1925» крокує на 8 позиції в турнірній таблиці. В харківського клуба 5 очок.

Фото: metalist1925.com