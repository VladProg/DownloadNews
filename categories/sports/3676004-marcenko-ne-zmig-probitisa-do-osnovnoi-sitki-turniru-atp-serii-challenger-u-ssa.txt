Українцю Іллі Марченку не вдалося подолати відбірковий бар'єр на турнірі Асоціації тенісистів професіоналів (АТР) серії Challenger - Texas Tennis Classic - у Вейко (США) із призовим фондом $80 тис.

У фіналі кваліфікації Марченко поступився на тайбрейку посіяному під 6-м номером японцю Сінтаро Мочізукі - 3:6, 6:4, 6:7 (3:7), передає Укрінформ.
Тенісисти провели на корті 2 години 40 хвилин.
У вирішальному сеті Марченко не реалізував матчбол за рахунку 5:4 (40:30).
Потенційними суперниками Мочізукі у першому колі змагань будуть, зокрема, американець Мітчелл Крюгер, австралієць Алекс Болт, У Тунг-Лінь (Тайвань), японец Сьо Сімабукуро та Алексіс Галарно з Канади.
Турнір Texas Tennis Classic триватиме до 5 березня.
Фото: Getty Images / Global Images Ukraine.