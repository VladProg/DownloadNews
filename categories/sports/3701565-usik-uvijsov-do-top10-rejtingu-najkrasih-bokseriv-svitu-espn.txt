Авторитетне американське видання ESPN оновило рейтинг найкращих боксерів світу незалежно від вагових категорій.

Як інформує офіційний сайт ESPN, українець Олександр Усик (20 перемог - 13 нокаутів) посідає у класифікації третє місце, передає Укрінформ.
Топ-10 найкращих боксерів поза ваговими категоріями за версією ESPN
Теренс Кроуфорд (США, 39-0, 30 KO), напівсередня вага
Наоя Іноуе (Японія, 23-0, 20 KO), друга легша вага
Олександр Усик (Україна, 20-0, 13 KO), надважка вага
Еррол Спенс (США, 28-0, 22 KO), напівсередня вага
Сауль Альварес (Мексика, 57-2-2, 39 KO), друга середня вага
Дмітрій Бівол (росія, 21-0, 11 КО), напівважка вага
Тайсон Ф'юрі (Велика Британія, 33-0-1, 24 KO), надважка вага
Артур Бєтєрбієв (Канада, 19-0, 19 KO), напівважка вага
Шакур Стівенсон (США, 20-0, 10 КО), легка вага
Девін Гейні (США, 29-0, 15 КО), легка вага в за версією.
Нагадаємо, Усик володіє чемпіонськими поясами Всесвітньої боксерської асоціації (WBA), Всесвітньої боксерської організації (WBO), Міжнародної боксерської федерації (IBF) та Міжнародної боксерської організації (IBO) у надважкій вазі.
У наступному поєдинку Усик боксуватиме з британцем Даніелем Дюбуа. Попередньо бій планують провести влітку.
Фото: Usyk-17 Promotions.