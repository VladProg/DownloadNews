Команда Карло Анчелотті здобула шість перемог у шести стартових турах Ла Ліги.



«Реал» у виїзному матчі 6-го туру Ла Ліги переміг «Атлетіко» - 2:1, передає Укрінформ.
Обидва голи «вершкові» забили у першому таймі. На 18-й хвилині відзначився Родріго після передачі Чуамені, ще один гол провів Феде Вальверде на 36-й хвилині.
Гравці «Атлетіко» в свою чергу зуміли забити лише один м'яч наприкінці гри — Ермосо, який вийшов на заміну, вразив ворота гостей після передачі Грізмана.
«Реал» впевнено лідирує у турнірній таблиці, вигравши у шести стартових турах сезону. «Атлетіко» посідає сьому позицію.


Як повідомляв Укрінформ, у наступному турі «Реал» 2 жовтня прийме «Осасуну». «Атлетіко» днем ​​раніше зіграють на виїзді із «Севільєю».

Фото: Getty Image