У середу, 23 листопада, розпочинається 15-й тур чемпіонату України з футболу серед команд Прем'єр-ліги (УПЛ).

О 14.00 зіграють донецький «Шахтар» та полтавська «Ворскла», передає Укрінформ.
У другий ігровий день туру, 25 листопада, зустрінуться одеський «Чорноморець» та харківський «Металіст» (13.00).
У суботу, 26 листопада, зійдуться «Інгулець» із Петрового та рівненський «Верес» (13.00), київське «Динамо»та харківський «Металіст 1925» (14.00).
На неділю, 27 листопада, заплановано матчі «Львова» з ковалівським «Колосом» (13.00), луганської «Зорі» із закарпатським «Минаєм» (14.00).
Завершать програму туру у понеділок, 28 листопада, поєдинки «Олександрії» та львівського «Руха» (13.00), криворізького «Кривбаса» та «Дніпра-1» (14.00).
У турнірній таблиці УПЛ лідирує «Дніпро-1» - 35 очок (після 13-ти ігор). Другим йде «Шахтар» - 27 (12), далі - «Зоря» - 26 (13), «Динамо» - 26 (13) та «Олександрія» - 23 (12).