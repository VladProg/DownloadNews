Перемогою французької біатлоністки Жюльї Сімон завершилася у суботу жіноча гонка переслідування на 10 км другого етапу Кубка у Гохфільцені (Австрія).

Жюлья показала час 29 хвилин 56,7 секунди і припустилася 1 промаху на вогневих рубежвх, передає Укрінформ.
«Срібло» здобула норвежка Інгрид Ландмарк Тандревольд (19,6 секунди відставання; 1 промах), «бронзу» - Маркета Давідова з Чехії (+28,1; 2).
Українка Анастасія Меркушина прийшла на фініш 35-ю.
Дар'ю Блашко та Олену Білосюк тренери вирішили на персьют не виставляти.
Сьогодні у Гохфільцені також пройде чоловіча естафетна гонка 4х7,5 км, в якій візьме участь український квартет у складі Артема Прими, Антона Дудченка, Богдана Цимбала та Тараса Лесюка.
Австрійський етап Кубка світу завершиться 11 грудня жіночою естафетою 4х6 км та чоловічою гонкою переслідування на 12,5 км.
Фото: Getty Images.