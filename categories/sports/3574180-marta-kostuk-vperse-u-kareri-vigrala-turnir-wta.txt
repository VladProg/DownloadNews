Українка Марта Костюк та чешка Тереза ​​Мартінцова стали переможницями турніру Жіночої тенісної асоціації (WTA) - Zavarovalnica Sava Portoroz - у Порторожі (Словенія) із призовим фондом $251,75 тис.

У фіналі змагань парного розряду Костюк та Мартінцова впевнено взяли гору над іспансько-словацьким дуетом Крістіна Букша - Тереза ​​Міхалікова - 6:4, 6:0, передає Укрінформ.
Поєдинок тривав 1 годину 10 хвилин.
Костюк удруге грала у фіналі парного розряду на рівні WTA. Минулого сезону Марта разом із співвітчизницею Людмилою Кіченок дійшла до фіналу на турнірі WTA на Тенеріфе (Іспанія).
Фото: btu.org.ua.