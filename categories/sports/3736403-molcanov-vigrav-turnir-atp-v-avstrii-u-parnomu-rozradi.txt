Українсько-казахстанський дует Денис Молчанов - Андрій Голубєв став володарем другого спільного титулу цього сезону.

У фіналі турніру Асоціації тенісистів професіоналів (ATP) серії Challenger у Зальцбургу (Австрія) із призовим фондом €145 тисяч посіяні під 3-м номером Молчанов і Голубєв завдали поразки індійській парі Аніруд Чандрасекар - Віджай Сундар Прашант - 6:4, 7:6 (10:8), передає Укрінформ.

Для українського тенісиста це третій трофей цього року і другий поспіль - минулого тижня Денис Молчанов разом із французом Жонатаном Ейссеріком став чемпіоном на «челенджері» у Мілані (Італія).
Фото: btu.org.ua.