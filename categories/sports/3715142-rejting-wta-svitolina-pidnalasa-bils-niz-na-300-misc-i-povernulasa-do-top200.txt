Жіноча тенісна асоціація (WTA) оновила рейтинг спортсменок станом на 29 травня.

Як інформує BTU, найкращий прогрес тижня серед українок показала Еліна Світоліна, яка завдяки перемозі на турнірі WTA 250 у Страсбурзі (Франція) піднялася одразу на 316 позицій та посідає перед стартом на «Ролан Гаррос» 192-е місце, передає Укрінформ.
Ангеліна Калініна втратила один рядок і займає 26-у позицію. Марта Костюк зберегла за собою 39-е місце, а Леся Цуренко та Катерина Байндл втратили по три рядки і посідають відповідно 66-е та 83-є місця.
Рейтинг WTA очолює Іга Швьонтек із Польщі. Далі йде білоруска Аріна Соболенко, третьою «ракеткою» світу є американка Джессіка Пегула.
У парному рейтингу WTA Людмила Кіченок цього тижня посідає 8-е місце, Марта Костюк знаходиться на 28-му рядку, а Надія Кіченок опустилася на 52-е місце (-1).
Фото: btu.org.ua.