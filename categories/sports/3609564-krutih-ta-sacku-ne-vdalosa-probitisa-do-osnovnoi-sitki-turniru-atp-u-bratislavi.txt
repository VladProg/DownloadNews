Перша «ракетка» України Олексій Крутих та другий номер національної класифікації Віталій Сачко не змогли відібратися на турнір Асоціації тенісистів професіоналів (АТР) серії Challenger - Peugeot Slovak Open - у Братиславі (Словаччині) із призовим фондом €67,96 тис.

У фіналі кваліфікації лідер «посіву» Крутих поступився на тайбрейку німцю Генрі Сквірі - 4:6, 6:7 (4:7), а посіяний під 3-м номером Сачко у трьох сетах програв Джему Ілкілю з Туреччини - 3:6, 6:3, 3:6, передає Укрінформ.
Зазначимо, що Крутих виграв лише два матчі із десяти зіграних. Сачко у свою чергу не зміг вийти в основну сітку на другому турнірі поспіль.
Peugeot Slovak Open у Братиславі пройде до 13 листопада.
На фото: Віталій Сачко (Peugeot Slovak Open).