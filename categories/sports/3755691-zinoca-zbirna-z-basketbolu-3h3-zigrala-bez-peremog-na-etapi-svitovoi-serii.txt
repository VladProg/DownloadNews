Жіноча збірна України 3х3 поступилася в овертаймі Австрії (15:17) у другому для себе матчі основного раунду на етапі Світової серії у французькому місті Пон-дю-Гар.

Оскільки обидві команди поступилися Португалії, ця гра нічого для них не вирішувала, втім команди влаштували цікавий поєдинок, передає Укрінформ.
Наші дівчата тримались у грі завдяки Анжеліці Ляшко, яка набрала 10 з 15-ти командних очок, в тому числі реалізувавши 3 дальні кидки. Саме Ляшко взяла на себе гру за рахунку 14:14 за 10 секунд до кінця. Вона закинула у проході, але австрійки встигли відігратися за 1 секунду до кінця, перевівши гру в овертайм. Там у нашої команди шансів не було, оскільки Австрія в першому ж володінні реалізувала дальній кидок.
Таким чином, збірна України завершила виступи в Пон-дю-Гарі без перемог. Наступного тижня комнада зіграє на чемпіонаті Європи.
Фото: fbu.ua.