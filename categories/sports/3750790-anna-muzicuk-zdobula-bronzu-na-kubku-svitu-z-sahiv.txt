У матчі за третє місце Музичук перемогла китаянку Тань Чжун’ї.

Українська шахістка Анна Музичук здобула бронзу Кубку світу з шахів, який відбувся в Баку, передає Укрінформ.
У матчі за третє місце Музичук перемогла китаянку Тань Чжун’ї. У першій партії українка здобула перемогу. У другій партії спортсменки зіграли внічию.
У півфіналі Анна поступилася Нургюл Салімовій з Болгарії у швидкому рапіді.

Як повідомляв Укрінформ, Музичук відібралася до Турніру претенденток-2024, який відбудеться у квітні у Торонто.
Фото: Getty Images