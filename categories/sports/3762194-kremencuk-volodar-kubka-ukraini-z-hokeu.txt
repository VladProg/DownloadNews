«Кременчук» вирвав перемогу за дві хвилини до кінця третього періоду.

Новий хокейний сезон в Україні відкрився розіграшем Кубка України, а у фінал вийшли головні суперники останніх років «Сокіл» та «Кременчук», передає Укрінформ.
У фіналі сильнішим виявився «Кременчук», який виграв з рахунком 4:3, закинувши вирішальну шайбу за дві хвилини до кінця третього періоду. Відзначився лідер команди Віталій Лялька.
«Сокіл» у ході зустрічі лідирував 1:0 та 3:1, проте дозволив супернику не лише відігратися, а й здобути трофей.
«Кременчук» вперше в історії став володарем Кубка України.

Фото: facebook.com/fhu.com.ua