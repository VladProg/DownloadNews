У Загребі (Хорватія) завершився чемпіонат світу з дзюдо серед кадетів.

Заключний змагальний день приніс збірній України золоту нагороду, передає Укрінформ.
Киянин Нікіта Юданов став переможцем світової першості у ваговій категорії до 90 кг.
У фіналі Юданов взяв гору над італійцем Кріштіану Мінчинезі.
Як повідомляв Укрінформ, титул срібної призерки кадетської першості світу-2023 у ваговій категорії до 48 кг, здобула роменчанка Маргарита Мірошниченко.
У загальнокомандному заліку збірна України розділила шосте місце із дзюдоїстами Бразилії (по одній золотій та срібній медалі) серед 64 команд планети.
Медальний залік виграла збірна Азербайджану (2 золоті, 3 срібні, 3 бронзорві нагороди). Другими стали дзюдоїсти Японії (2 золоті, 1 срібна), третіми - серби (2 золоті).
Фото: ukrainejudo.com.