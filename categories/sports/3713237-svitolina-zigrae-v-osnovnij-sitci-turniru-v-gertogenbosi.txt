Українка отримала wild card від організаторів.

Еліна Світоліна розпочне трав’яну частину сезону на турнірі WTA 250 у нідерландському Гертогенбосі, організатори змагань надали українці wild card в основну сітку, повідомляє пресслужба турніру, передає Укрінформ.

Світоліна виступить у Гертогенбосі вперше з 2014 року. Тоді Еліна дійшла до 1/4 фіналу турніру.
Турнір в Гертогенбосі пройде з 12 по 18 червня.
Цього тижня Світоліна виступає на турнірі WTA 250 у Страсбурзі. Українка вийшла до другого кола змагань, обігравши американку Луїзу Чіріко.
Як повідомляв Укрінформ, Еліна після відновлення кар’єри виграла 5 матчів із 11. У рейтингу WTA українка йде на 508-й позиції.
Фото: twitter.com/LibemaOpen