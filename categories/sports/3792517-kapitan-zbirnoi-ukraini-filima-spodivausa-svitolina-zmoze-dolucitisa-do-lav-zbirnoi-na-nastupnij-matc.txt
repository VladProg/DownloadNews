У протистоянні з Румунією українки будуть змагатись за вихід до фінальної частини Кубка Біллі Джин Кінг.

Капітан збірної України Михайло Філіма сподівається, що у квітневому матчі проти Румунії до команди зможе приєднатися Еліна Світоліна, про це він повідомив у коментарі Суспільне Спорт, передає Укрінформ.

«Звичайно, Світоліна отримає виклик. На жаль, Еліна не змогла долучитися до останнього матчу через травму. Я з нею вчора спілкувався, вона вже почала підготовку та відновлювання на корті.
Тому я сподіваюся, що вона зможе долучитися до лав збірної на наступний матч», – сказав Філіма.
Як повідомляв Укрінформ, Світоліна заявила, що у 2024 році планує зіграти за національну команду та виступити на Олімпіаді в Парижі.
Фото: Getty Images