Вона врахувала рекомендації міжнародного олімпійського комітету.

В суботу, 22 жовтня, відбулось засідання Ради міжнародної федерації лижного спорту (FIS), передає Укрінформ.
Рада продовжила відсторонення російських та білоруських спортсменів від міжнародних змагань.
«Рада FIS вирішила, з урахуванням цілісності змагань і безпеки всіх учасників, а також відповідно до рекомендацій МОК, продовжувати свою політику щодо недопущення російських і білоруських команд і спортсменів до участі у всіх змаганнях FIS», - сказано у повідомленні організації.
Як повідомлялося, FIS відсторонила росіян та білорусів 1 березня через вторгнення російських військ в Україну.
Фото: Getty Images