Івано-франківський «Ураган» виступить у Лізі чемпіонів з футзалу сезону-2022/2023 замість херсонського «Продексіму».

Як передає Укрінформ, у зв’язку із ситуацією, що склалася в області та місті Херсон через повномасштабну агресію рф проти Укріїни, «Продексім», на жаль, не має можливості взяти участь у Лізі чемпіонів з футзалу, повідомляє офіційний сайт Союзу європейських футбольних асоціацій (УЄФА).
У цій винятковій ситуації в інтересах змагань УЄФА вирішив на підставі статті 62.01 регламенту турніру замінити «Продексім» на віцечемпіона української Екстра-ліги, «Ураган».
Нагадаємо, представник України потрапив до групи 4 основного раунду, де зіграє з португальською «Бенфікою», угорським «Халадашем» і румунським «Юнайтед Галац». Міні-турнір проходитиме в Румунії в період із 25 до 30 жовтня.
Фото uefa.com.