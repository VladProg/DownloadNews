Круз підписав контракт з Matchroom Boxing.

Кубинський боксер Енді Круз підписав довгострокову угоду з Едді Хірном і промоутерською компанією Matchroom Boxing, повідомляє Boxing Scene, передає Укрінформ.
«Я радий вітати Енді. Він є одним із найбільш жаданих бійців, які перейшли на професійний рівень. Ми маємо за честь, що нам довірили кар’єру такої талановитої людини», – сказав Хірн.
Круз здобув золото на Олімпійських іграх 2020 року. У фіналі він переміг легковаговика Кейшона Девіса (5-0).
Також 27-річний Енді є триразовим чемпіоном світу з боксу (2017, 2019 та 2021 роки), чемпіоном Панамериканських ігор (2015).
Як повідомляв Укрінформ, колишній чемпіон світу у напівважкій вазі Олександр Гвоздик (18–1, 14 КО) переміг нокаутом латвійського боксера Річардса Болотнікса (19–6–1, 8 КО).
Фото: Getty Images