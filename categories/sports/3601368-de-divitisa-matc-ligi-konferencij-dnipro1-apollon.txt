У четвер, 27 жовтня, футболісти «Дніпра-1» проведуть поєдинок проти кіпрського клубу «Аполлон» (Лімасол) у п'ятому турі групового етапу Ліги конефренцій сезону-2022/2023.

Відеотрансляцію матчу на території України проводить медіасервіс MEGOGO. Початок зустрічі, яка пройде на стадіоні словацького міста Кошице, - о 22.00, передає Укрінформ.
Гру обслуговуватиме португальська бригада суддів. Обов'язки головного арбітра виконуватиме Антоніо Нобре. Судді на лініях - Педру Ріберіу та Нельсон Філипе Віла Перейра. Четвертий рефері - Рікардо Байшиньйо.
У першій зустрічі між цими суперниками на арені «Ціріон» у Лімасолі перемогли українці - 3:1.
Турнірна таблиця групи Е Ліги конференцій після 4-х турів: «Алкмаар» (Нідерланди) - 9 очок, «Дніпро-1» - 7, «Аполлон» - 4, «Вадуц» (Ліхтенштейн) - 2.
Фото: scdnipro1.com.ua.