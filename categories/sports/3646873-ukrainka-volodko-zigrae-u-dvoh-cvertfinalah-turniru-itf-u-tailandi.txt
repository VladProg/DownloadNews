Українська тенісистка Катерина Володько здобула другу перемогу і зіграє у чвертьфіналі одиночного розряду турніру ITF W40 у Нонтхабурі (Таїланд).

Катерина (№320 WTA), посіяна під восьмим номером, за дві години обіграла представницю Таїланду Пунін Ковапітуктед (№510 WTA), яка отримала wild card до основної сітки - 7:5, 7:6 (7:4), передає Укрінформ.
Суперниця Володько у чвертьфінальному матчі визначиться у поєдинку Даліли Якупович (251) зі Словенії та кореянки Ку Ен Ву (462).
Сьогодні ж Катерина разом із японкою Хіроко Куватою зіграє у чвертьфіналі парного турніру в Нонтхабурі проти дуету з Таїланду Пеангтарн Пліпуєк/Мананчая Савангкаєв.
Фото: j48tennis.net.