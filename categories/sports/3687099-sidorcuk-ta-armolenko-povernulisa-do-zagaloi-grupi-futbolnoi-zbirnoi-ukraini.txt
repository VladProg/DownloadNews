Збірна України з футболу продовжує підготовку до матчу відбору чемпіонату Європи проти команди Англії.

Як повідомив прессекретар національної збірної України Олександр Гливинський, на сьогоднішнє тренування до основної групи повернувся Сергій Сидорчук, який відновився після застуди, передає Укрінформ.
Також у всіх вправах брав участь капітан «синьо-жовтих» Андрій Ярмоленко - як і Олександр Зінченко, якому тренери напередодні дали відпочити після інтенсивного ігрового графіку у лондонському «Арсеналі».
Нагадаємо, збірна України свій перший поєдинок у групі С кваліфікації Євро-2024 проти англійців проведе 26 березня на «Вемблі» у Лондоні.
Фото: uaf.ua.