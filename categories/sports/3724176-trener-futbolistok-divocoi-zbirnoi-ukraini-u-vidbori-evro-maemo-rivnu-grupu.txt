У Швейцарії відбулося жеребкування першого раунду відбору футбольного Євро-2024 серед дівочих збірних (WU17). За його підсумками суперницями українських футболісток у Лізі А стали команди Німеччини, Румунії та Австрії.


Головний тренер українських футболісток Сергій Сапронов вважає, що склад групи є доволі рівним, передає Укрінформ.
«Ми потрапили до доволі рівної групи, - сказав наставник. Оскільки, за попередньою інформацією, турнір прийматиме Німеччина, то саме господарок можна вважати фаворитками. Звичайно, намагатимемося дати бій не лише німкеням, а й решті учасниць. До речі, наприкінці квітня ми взяли гору над румунками на Турнірі розвитку УЄФА. До 21 червня організатори мають визначитися з календарем і з тим, в яких містах проходитимуть поєдинки. Точно можна сказати, що в стартовому турі ми зіграємо з німкенями. Можливо, вдасться провести кількаденний етап підготовки безпосередньо перед початком турніру. Сподіваємося, господарки за підтримки УЄФА підуть нам назустріч».
Жеребкування першого раунду відбору Євро-2024 (WU17)
Ліга А
Група 1: Іспанія, Португалія, Чехія, Боснія і Герцеговина
Група 2: Польща, Ірландія, Норвегія, Ісландія
Група 3: Франція, Словенія, Італія, Шотландія
Група 4: Німеччина, Румунія, Австрія, УКРАЇНА
Група 5: Швейцарія, Нідерланди, Фінляндія, Болгарія
Група 6: Англія, Бельгія, Угорщина, Північна Ірландія
Група 7: Швеція, Данія, білорусь, Греція
Ліга В
Група 1: Косово, Північна Македонія, Грузія, Вірменія
Група 2: Сербія, Ізраїль, Андорра, Латвія
Група 3: Хорватія, Люксембург, Азербайджан, Мальта
Група 4: Уельс, Фарерські острови, Казахстан, Албанія
Група 5: Словаччина, Чорногорія, Литва
Група 6: Естонія, Туреччина, Молдова.
Матчі відбудуться в період із 1 серпня до 20 листопада 2023 року.
Фото: uaf.ua.