Українські стрибунки у висоту продовжують тримати медальну марку.


На етапі Діамантової ліги у Лозанні (Швейцарія) Україна має дві медалі, передає Укрінформ.
Ірина Геращенко с повторенням особистого рекорду 2 м стала срібною призеркою.
У Ярослави Магучіх, яка нещодавно завершила виступи на ІІІ Європейських іграх, де стала чемпіонкою, - бронза з результатом 1,97.
Ще одна представниця України у секторі для стрибків у висоту Юлія Левченко зупинилася на п’ятому місці (1,94).
Перемогу, стрибнувши на 2,02 м і вийшовши у лідери сезону, святкувала австралійка Нікола Оліслагерс - віцечемпіонка Олімпіади у Токіо-2020.
Фото: facebook.com/olympicua.