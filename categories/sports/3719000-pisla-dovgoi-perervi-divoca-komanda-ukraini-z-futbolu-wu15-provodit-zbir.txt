Після трирічної перерви, пов’язаної з пандемією та повномасштабним вторгненням РФ на територію нашої країни, наймолодша жіноча збірна України з футболу знову має змогу зібратися та перевірити найближчий резерв для подальшої участі в офіційних змаганнях чемпіонату Європи та Турнірів розвитку УЄФА.

Головна тренерка дівочої команди України WU15 Олена Кудзієва оприлюднила список з 23-х гравчинь, викликаних на навчально-тренувальний збір, передає Укрінформ.
Команда зібралася у Тернополі, де пройде тижневий тренувальний цикл, під час якого заплановано два контрольні поєдинки: 8-го числа - з володимирським «Ладомиром» (початок зустрічі - о 15.00), 10-го - із львівським «Рухом» (17.00).
Склад дівочої збірної України WU15:
воротарі - Аліса Красікова («Кривбас», Кривий Ріг), Анна Кіндер («Ладомир», Володимир), Марія Вакулко (Зносицький ліцей, Сарненський р-н);
польові гравці - Анастасія Бєлкіна, Кароліна Джагарян, Софія Козішкурт, Вікторія Золотіна, Дар’я Колодій (усі - «Кривбас», Кривий Ріг), Дарія Шевченко, Дар’я Жукова (обидві - «Чайка», Вишгород), Каріна Леспух, Дарина Івасько (обидві - СДЮСШОР, Ужгород), Яна Вельган («Карпати», Львів), Софія Юзва («Чемпіон», Тернопіль), Ірина Олійніченко, Дарія Дзісь, Марта Буніна (усі - ВОДЮСШ «Нива», Вінниця), Ксенія Орловська, Софія Шеінська, Соломія Крук (усі - «Ладомир», Володимир), Ніна Піпченко («Медик», Конін, Польща), Валерія Казіна («Поділ», Київ), Катерина Шевчук (ДЮСШ, Березне).
На фото: Олена Кудзієва/uaf.ua.