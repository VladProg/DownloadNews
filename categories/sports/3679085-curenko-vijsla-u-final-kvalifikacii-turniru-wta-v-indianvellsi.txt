Українка Леся Цуренко виграла перший матч у відборі на турнір Жіночої тенісної асоціації (WTA) - BNP Paribas Open - в Індіан-Веллсі (США) із призовим фондом $8,8 млн.

У півфіналі кваліфікації Цуренко (№95 рейтингу WTA) за 2 години 15 хвилин здобула вольову перемогу над американкою Тейлор Таусенд (№123) - 6:7 (5:7), 6:1, 6:1, передає Укрінформ.
Поєдинок за вихід до основної сітки змагань Цуренко проведе проти британки Кеті Бултер (№151), яка у свою чергу обіграла француженку Діан Паррі (№111) - 6:4, 6:2.
Турнір в Індіан-Веллсі триватиме до 19 березня.
Фото: BTU.