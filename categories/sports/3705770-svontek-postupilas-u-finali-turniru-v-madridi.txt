Полька програла Соболенко у трьох сетах.

Перша ракетка світу Іга Швьонтек (Польща) не змогла виграти трофей на ґрунтовому турнірі серії WTA 1000 у Мадриді (Іспанія), передає Укрінформ.

У фіналі змагань польська тенісистка у трьох сетах програла Аріні Соболенко (WTA 2) – 3:6, 6:3, 4:6.

Матч тривав 2 години та 27 хвилин.

Швьонтек зазнала першої поразки за останні 10 зіграних матчів. Перед турніром у столиці Іспанії Швьонтек виграла титул WTA 500 у Штутгарті, обігравши у фіналі ту ж Соболенко.

Як повідомляв Укрінформ, Еліна Світоліна програла американці Слоун Стівенс в 1/2 фіналу турніру WTA 125 у Франції.
Фото: Getty Images