Українець зіграв за «Евертон» цього сезону 26 матчів.

Захисник «Евертона» Віталій Міколенко не зіграє за свою команду в матчі 26-го туру чемпіонату Англії проти «Ноттінгем Форест» через хворобу, повідомляє пресслужба клубу, передає Укрінформ.

Офіційний сайт «Евертона» не уточнює через яку саме хворобу українець не потрапив у заявку на гру.
Загалом цього сезону 23-річний Миколенко зіграв 26 матчів за «Ірисок» у всіх турнірах, але не відзначався результативними діями.
«Евертон» посідає 18-е місце у турнірній таблиці чемпіонату Англії. «Ноттінгем Форест» знаходиться на 14-й позиції.

Як повідомляв Укрінформ, матч «Ноттінгем Форест» – «Евертон» розпочався о 16:00 за київським часом.
Фото: Getty Image