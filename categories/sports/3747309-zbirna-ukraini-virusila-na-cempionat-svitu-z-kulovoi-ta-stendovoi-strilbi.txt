На світовій першості розігруватимуться олімпійські ліцензії.

Збірна України у складі 26 спортсменів відправилася на чемпіонат світу-2023 зі спортивної стрільби, який з 14 серпня розпочнеться у Баку (Азербайджан).

Як інформує офіційний сайт Міжнародної федерації стрільби, чемпіонат світу у Баку стане головним стартом сезону. Крім боротьби за нагороди, він також буде ліцензійним: у деяких видах стрільби розігруватимуться путівки на Олімпіаду-2024, передає Укрінформ.
Склад збірної України:
Кульова стрільба:
пістолет - жінки: Поліна Колеснікова (пневматичний пістолет, 10 метрів + змішана команда), Юлія Коростильова (пневматичний пістолет, 10 метрів; пістолет, 25 метрів), Олена Костевич (пневматичний пістолет, 10 метрів + змішана команда; пістолет, 25 метрів; пневматичний пістолет), Анастасія Німець (пістолет центрального бою, 25 метрів),
пістолет - чоловіки: Віктор Банькін (пневматичний пістолет, 10 метрів; пістолет, 50 метрів), Максим Городинець (швидкісний пістолет, 25 метрів), Павло Коростильов (пневматичний пістолет, 10 метрів + змішана команда; швидкісний пістолет, 25 метрів; стандартний пістолет, 25 метрів), Денис Кушніров (швидкісний пістолет, 25 метрів), Олег Омельчук (пневматичний пістолет, 10 метрів + змішана команда; пістолет, 50 метрів);
гвинтівка - жінки: Христина Остапенко (пневматична гвинтівка, 10 метрів; гвинтівка з трьох положень, 50 метрів), Вікторія Сухорукова (пневматична гвинтівка, 10 метрів + змішана команда; гвинтівка з трьох положень, 50 метрів + змішана команда), Дар'я Тихова (пневматична гвинтівка, 10 метрів + змішана команда; гвинтівка з трьох положень, 50 метрів + змішана команда);
гвинтівка - чоловіки: Сергій Куліш (пневматична гвинтівка, 10 метрів + змішана команда; гвинтівка з трьох положень, 50 метрів + змішана команда), Юрій Сухоруков (гвинтівка з трьох положень, 50 метрів; гвинтівка лежачи, 50 метрів), Олег Царьков (пневматична гвинтівка, 10 метрів + змішана команда; гвинтівка з трьох положень, 50 метрів + змішана команда);
стрільба по рухомій мішені:
жінки: Галина Авраменко (10 метрів; 10 метрів, змішані цілі), Валентина Гончарова (10 метрів; 10 метрів, змішані цілі), Вікторія Рибовалова (10 метрів; 10 метрів, змішані цілі)
чоловіки: Денис Баблюк (10 метрів; 10 метрів, змішані цілі; 50 метрів; 50 метрів, змішані цілі), Роман Чадай (10 метрів; 10 метрів, змішані цілі; 50 метрів; 50 метрів, змішані цілі), Ігор Кизима (10 метрів; 10 метрів, змішані цілі; 50 метрів; 50 метрів, змішані цілі).
Стендова стрільба:
жінки: Ірина Маловічко (скіт + змішана команда), Вікторія Науменко (скіт + змішана команда);
чоловіки: Георгій Іпатов (скіт), Микола Мільчев (скіт + змішана команда), Олексій Науменко (скіт + змішана команда).
Зазначимо, що у трьох видах зброї Україна вже здобула ліцензії на Олімпіаду - Сергій Куліш (гвинтівка з трьох положень, 50 метрів), Павло Коростильов та Олена Костевич (пневматичний пістолет, 10 метрів).
Чемпіонат світу триватиме до 3 вересня.
На фото: Олена Костевич (AP).