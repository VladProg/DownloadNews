Українки посіли друге місце у командному заліку.

Збірна України здобула чотири медалі в останній день жіночих змагань на молодіжному чемпіонаті світу-2023 з боротьби, повідомляє пресслужба НОК України, передає Укрінформ.

Ірина Бондар у категорії до 62 кілограмів здобула срібну нагороду. В фіналі українка поступилася Юзуці Інагакі з Японії (0:4).

Ще три українки вибороли бронзові медалі. Лілія Маланчук відзначилася у категорії до 53 кг, Юлія Лесковець виборола нагороду у категорії до 65 кг, Ірина Заболоцька – у вазі до 72 кілограмів.

Жіноча збірна України посіла друге місце у командному заліку. В активі українок сім медалей.


Чемпіонат світу-2023 U-23 проходить в столиці Албанії Тирані з 23 по 29 жовтня. У два заключні дні пройдуть змагання з греко-римської боротьби.
Фото: facebook.com/ukrwrestling