П'ятиразовий олімпійський чемпіон Йоганнес Бьо окреслив терміни закінчення своєї спортивної кар'єри.

Спортсмен заявив, що залишиться у спорті до наступних зимових Олімпійських ігор 2026 року в Італії, передає Укрінформ.
«Моє майбутнє загалом визначено. Я вже скликав пресконференцію на березень 2026 року, - жартує 29-річний біатлоніст. - Моя мотивація - перемагати усіх суперників. Коли вони мене долають, це найгірші відчуття. Мушу намагатися цього уникати».
Від початку сезону-2022/23 норвежець провів найуспішніший чемпіонат світу у кар'єрі, здобувши п'ять золотих медалей в Обергофі в лютому. На рівні Кубка світу 29-річний біатлоніст достроково став володарем Великого кришталевого глобуса, вигравши загальний залік турніру з повторенням власного рекорду за особистими перемогами.
Фото: AP Photos.