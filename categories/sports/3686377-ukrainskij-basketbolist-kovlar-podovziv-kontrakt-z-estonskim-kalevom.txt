Захисник національної збірної України з баскетболу Олександр Ковляр пролонгував контракт з естонським клубом «Калев/Крамо».

Українець виступатиме у Таллінні протягом наступного сезону, передає Укрінформ.
Вихованець южненського «Хіміка» перейшов до складу «Калева/Крамо» минулого літа з іншої естонської команду - «Тарту».
У Латвійсько-естонській лізі, де «Калев/Крамо» вийшов до плей-офф з другого місця, українець грає в середньому 23 хвилини, за які набирає 12,6 очка, робить 3,1 підбирання та 4,4 передачі.
20-річний Ковляр є найкращим бомбардиром та асистентом команди в лізі.
Разом з талліннським клубом Ковляр також вийшов до півфіналу Кубка Європи ФІБА.
Фото: bckalev.ee.