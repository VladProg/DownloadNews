На змагання допустили російських спортсменок.

Національна жіноча збірна України з боротьби бойкотуватиме міжнародний рейтинговий турнір з боротьби, що з 13 по 16 липня повинен відбутися у Будапешті, повідомляє Kamp-sport, передає Укрінформ.

Причина – допуск російських спортсменок до змагань. Цю інформацію джерелу підтвердив президент Асоціації спортивної боротьби України Юрій Копитко.

Чоловіча команда під керівництвом Василя Федоришина змагатиметься на турнірі у Будапешті. У чоловічих змаганнях не буде представників Росії та Білорусі.

Як повідомляв Укрінформ, Україна уже бойкотувала чемпіонат Європи з боротьби серед кадетів через участь у ньому росіян та білорусів.
Фото: Getty Images