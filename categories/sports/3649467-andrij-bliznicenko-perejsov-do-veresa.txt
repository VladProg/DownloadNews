«Верес» оголосив про підписання вінгера Андрія Блізніченка.

Як передає Укрінформ, про це повідомили на офіційному сайті команди.
Контракт з футболістом розраховано на пів року. Договір містить опцію автоматичної пролонгації ще на 2,5 сезони.
Блізніченко з минулої зими виступав за «Інгулець». У складі команди з Петрово 28-річний футболіст провів лише 4 матчі.
Також Андрій раніше грав за «Дніпро», турецький «Карабюкспор» та молдавський «Шериф».
Як повідомлялося, «Верес» посідає 10-у сходинку в УПЛ, маючи в активі 17 очок після 15 матчів.
Фото: nkveres.com