Юнацька збірна України (U17) посіла восьме місце на Кубку Президента у чеському місті Тржинець.

У матчі за сьому позицію наші хокеїсти поступилися австрійському «Зальцбурґу» - 3:4 (1:1, 0:2, 2:1), передає Укрінформ.
У цій зустрічі не брали участі двої хокеїстів, які виглядають лідерами викликаної Олександром Бобкіним для участі в Кубку Президента команди - оборонець Микола Косарєв і нападник Михайло Гапоненко.
Збірна України поступилася найперше тому, що не змогла стримати лідера суперників, нападника Константіна Гутцінґера, який записав до активу другий на цьому турнірі хет-трик, а ще в одному епізоді вивів на порожні ворота Шляґера.
До честі українців, за рахунку 1:4 вони не опустили рук, а тієї миті, коли суперник почав втрачати концентрацію, відіграли дві шайби і скоротили рахунок до мінімуму. Наша команда мала 2 хвилини і 46 секунд для того, щоб зрівняти рахунок, але зробити повноцінний камбек не змогла.
Фото: facebook.com/fhu.com.ua.