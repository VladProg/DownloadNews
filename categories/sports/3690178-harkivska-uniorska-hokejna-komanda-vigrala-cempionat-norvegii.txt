Юніорська хокейна команда СДЮСШОР-2007 з Харкова, яка після початку широкомасштабної війни грає у Європі, провела «золотий» сезон у Норвегії під назвою «Ставангер-СДЮСШОР».

Харків'яни виграли першість Норвегії у дивізіоні А до 16-ти років і здобули свої нагороди під овації переповненого палацу під час гри плей-офф дорослих команд за участю місцевого клубу «Ставангер Ойлерз», передає Укрінформ.
«Понад рік тому харківська команда вирушила на турнір вихідного дня до Угорщини, а потім почалася війна… Тепер юні хокеїсти - чемпіони норвезької ліги! Вітаємо хлопців, тренерів Ігоря Вишневського та Ігоря Кривоноса, менеджера команди та всіх, хто був у СДЮСШОР-2007 на цьому шляху», - зазначається на сайті «Ставангер Ойлерз».
Двоє хокеїстів зі «Ставангер-СДЮСШОР» - Микола Косарєв та Михайло Гапоненко - отримали виклик до лав юнацької збірної України U18 на квітневі збори перед чемпіонатов світу-2023 у дивізіоні 1A.
Фото: facebook.com/fhu.com.ua.