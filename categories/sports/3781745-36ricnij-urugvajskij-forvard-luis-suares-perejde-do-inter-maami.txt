Уругвайський ексфорвард «Барселони» та «Ліверпуля» Луїс Суарес стане гравцем американського коубу «Інтер Майамі», за який, зокрема, виступають знаменитий аргентинець Мессі та футболіст збірної України Сергій Кривцов.

Як повідомляє El Pais, уругвайський футболіст не буде продовжувати контракт із бразильським клубом «Греміо» і вже зв'язався з керівництвом американської команди, передає Укрінформ.
Очікується, що перехід Суареса до «Інтер Маямі» відбудеться на початку 2024-го. Футболіст укладе контракт за схемою 1+1.
Суарес виступає за «Греміо» із січня 2023 року. 36-річний гравець провів за клуб 45 матчів, забив 19 м'ячів і зробив 15 гольових передач.
Фото: gremio.net.