Українська легкоатлетка Марина Бех-Романчук розповіла, що розпочала підготовку до нового сезону.

Як передає Укрінформ з посиланням на сторінку спортсменки в Інстаграмі.


«Перший тренувальний збір нового сезону. Розпочали ми його на висоті 1850 м у французьких горах. Практикуємо ми таке вже вдруге, адже в березні нам тут дуже сподобалось, особливо тренування після гір.


Перші дні проходжу акліматизацію і трохи важко дихати на тренуваннях, але, відверто кажучи, це ніяк не впливає на тренувальний процес, адже всі функції організму включаються і намагаються підлаштовуватись під зовнішнє середовище. А ще тут дуже мінлива погода і +7 можуть відчуватись по-різному в різні дні», - написала Бех-Романчук.


Як повідомлялося, українка пропустила фінал «Діамантової ліги» через коронавірус.


Фото: Getty Images