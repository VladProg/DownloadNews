Дзюдоїсти Георгій Зантарая, Кеджау Ньябалі та Єлизавета Каланіна завершили спортивну кар'єру.

Про це повідомило Міністерство молоді та спорту в Фейсбуці, передає Укрінформ.
На їх честь в Києві влаштували урочисту церемонію проводів з великого спорту, що відбулася під час відкриття Кубка України з дзюдо.

Перший в історії український чемпіон світу з дзюдо Георгій Зантарая отримав нагороду «Best of the best» від European Judo Union та 6-й Дан.
Переможці і призери етапів Grand Slam і Grand Prix, учасники Олімпійських ігор Кеджау Ньябалі і Єлизавета Каланіна стали володарями 4-го Дану.
Також 6-й Дан отримали тренери спортсменів Віталій та Сергій Дуброви.
Міністр молоді та спорту, президент НОК Вадим Гутцайт вручив спортсменам подарунки від Національного олімпійського комітету.
Фото: facebook.com