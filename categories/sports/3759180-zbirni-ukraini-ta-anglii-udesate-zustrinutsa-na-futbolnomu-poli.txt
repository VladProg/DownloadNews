9 вересня у польському місті Вроцлав на стадіоні «Тарчинський-Арена» національна збірна України з футболу проведе матч відбору Євро-2024 команди Англії.

Це буде десята очна зустріч команд в історії, передає Укрінформ.
На жаль, похвалитися надто вдалою статистикою з англійцями наша команда поки що не може. Шість ігор закінчилися перемогою британців, одного разу свято завітало на українську вулицю, ще два поєдинки завершилися внічию.
У дев'яти матчах наша команда забила лише три м’ячі, які записали на свій рахунок Андрій Шевченко, Сергій Назаренко та Євген Коноплянка.
Україна - Англія: історія протистоянь футбольних збірних:
31 травня 2000 року. Англія - Україна - 2:0 (товариський матч)
18 серпня 2004 року. Англія - Україна - 3:0 (товариський матч)
1 квітня 2009 року. Англія - Україна - 2:1 (відбір ЧС-2010)
10 жовтня 2009 року. Україна - Англія - 1:0 (відбір ЧС-2010)
19 червня 2012 року. Англія - Україна - 1:0 (Євро-2012)
11 вересня 2012 року. Англія - Україна - 1:1 (відбір ЧС-2014)
10 вересня 2013 року. Англія - Україна - 0:0 (відбір ЧС-2014)
3 липня 2021 року. Україна - Англія - 0:4 (Євро-2020)
26 березня 2023 року. Англія - Україна - 2:0 (відбір Євро-2024).
Сьогоднішня зустріч українців та англійців розпочнеться о 19.00 за київським часом.
Фото: Getty Images.