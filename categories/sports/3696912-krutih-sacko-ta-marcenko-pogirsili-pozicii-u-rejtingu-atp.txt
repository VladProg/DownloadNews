Трійка лідерів українського чоловічого тенісу погіршила своє становище у новому світовому рейтингу.

Перша «ракетка» України Олексій Крутих посідає 180-те місце (-3 позиції), Віталій Сачко - 292-е (-4), а Ілля Марченко - 324-те (-1), передає Укрінформ.
Найбільший процес у рейтингу Асоціації тенісистів-професіоналів серед українців показали Владислав Орлов та Ілля Білобородько.
Орлов піднявся на чотири позиції і посідає 369-й рядок. Також на чотири рядки покращив позиції Білобородько, який тепер йде 804-м.
Нинішнього тижня Крутих виступить в основній сітці турніру АТР 500 у Барселоні, а Сачко і Марченко - на челленджерах у Мексиці та Італії.
У національному парному рейтингу лідерство зберігає Владислав Манафов - 104-те місце (+5 позицій). Денис Молчанов посідає 120-те місце (+1), а Олег Приходько - 130-те (-1).
На фото: Олексій Крутих/btu.org.