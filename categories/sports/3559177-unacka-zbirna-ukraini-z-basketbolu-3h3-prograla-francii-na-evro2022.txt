Юніорська жіноча збірна України з баскетболу 3х3 зазнала поразки у чвертьфінальному матчі чемпіонату світу U18 (вік гравчинь - до 18-ти років), що триває у Дебрецені (Угорщина).

У дуже напруженому поєдинку наша команда поступилася збірній Франції - 10:12, передає Укрінформ.
Найкращою в складі збірної України в цьому матчі стала центрова Катерина Коваль, яка записала до свого активу 7 очок.
Завершення матчу краще провели представниці Франції, які вийшли у півфінал, де зіграють проти США.
Фото: fbu.ua.