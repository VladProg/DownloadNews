У чемпіонаті України з футболу серед команд Прем'єр-ліги (УПЛ) 7-8 травня пройдуть поєдинки чергового, 25-го туру.

Перший ігровий день о 13.00 розпочнуть поєдинки між одеським «Чорноморцем» та «Дніпром-1», харківським «Металістом» та «Львовом», передає Укрінформ.
Третій недільний матч, 7 травня, пройде за участю «Олександрії» та донецького «Шахтаря» (15.00).
Програму туру в понеділок, 8 травня, завершать поєдинки криворізького «Кривбаса» з київським «Динамо» (13.00), закарпатського «Миная» з полтавською «Ворсклою» (14.00), львівського «Руха» з «Інгульцем» із Петрового (15.00), рівненського «Вереса» з ковалівським «Колосом» (15.00), луганської «Зорі» з харківським «Металістом 1925» (17.00).
У турнірній таблиці УПЛ лідирує «Шахтар», у якого 59 очок (після 24-х ігор), далі - «Дніпро-1» - 54 (23), «Зоря» - 52 (24), «Динамо» - 47 (24), «Олександрія» - 37 (23), «Кривбас» - 32 (24), «Ворскла» - 30 (24), «Колос» - 30 (24)...