Шарль Леклер став другим у гонці і посів друге місце у загальному заліку.

Пілот «Ред Булл» Макс Ферстаппен виграв заключний Гран-прі сезону в Абу-Дабі, передає Укрінформ.

Нідерландець стартував з поулу та впевнено довів гонку до перемоги. Макс виграв 15 Гран-прі цього року та покращив власний рекорд перемог за сезон.
Друге місце посів пілот «Феррарі» Шарль Леклер, який випередив Серхіо Переса «Ред Булл». У боротьбі з мексиканцем Леклер також виграв друге місце загального заліку гонщиків, а «Феррарі» завдяки набраним очкам стали другими у Кубку Конструкторів. Перес – третій у гонці та в заліку.
В топ-10 також фінішували Карлос Сайнс «Феррарі», Джордж Расселл «Мерседес», Ландо Норріс «Макларен», Естебан Окон «Альпін», Ленс Стролл «Астон Мартін», Даніель Ріккардо «Макларен», Себастьян Феттель «Астон Мартін».
За кілька кіл до кінця механічні проблеми не дозволили фінішувати Льюїсу Хемілтону.
Ця гонка стала останньою у кар’єрі Феттеля.

Як повідомляв Укрінформ, Макс Ферстаппен достроково виборов свій другий чемпіонський титул, а «Ред Булл» раніше виграли Кубок Конструкторів.
Фото: Getty Image