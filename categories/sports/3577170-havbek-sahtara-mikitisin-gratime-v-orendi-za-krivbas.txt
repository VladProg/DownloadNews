19-річний футбольний півзахисник донецького «Шахтаря» Артур Микитишин перейшов до криворізького «Кривбаса».

Гравця юнацької збірної України орендовали на рік без права викупу, передає Укрінформ.
Уродженець Івано-Франківщини і вихованець футбольної академії «Шахтаря» виступатиме у новій команді під 20-м номером.
У новому сезоні Микитишин проввів чотири поєдинки за «Шахтар» U19 у юнацькому чемпіонаті УПЛ и забив один м'яч.
Артур також виступав у складі «Маріуполя», за який провів 11 матчів.
Фото: facebook.com.