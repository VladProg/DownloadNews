Українська тенісистка Ангеліна Калініна сьогодні вперше посіла 25-ту сходинку в одиночному рейтингу Жіночої тенісної асоціації (WTA).

Раніше лише п'ятьом представницям України вдавалося увійти до числа 25-ти найсильніших тенісисток світу, передає Укрінформ.
Українки, які раніше входили до ТОП-25 одиночного світового рейтингу:
1. Еліна Світоліна (дебют 27/04/2015) - 344 тижні за кар'єру/найвищий рейтинг - №3
2. Олена Бондаренко (дебют 21/05/2007) - 64 тижні за кар'єру/найвищий рейтинг - №11
3. Даяна Ястремська (дебют 07/10/2019) - 25 тижнів за кар'єру/найвищий рейтинг - №21
4. Наталія Медведєва (01/11/1993) - 20 тижнів за кар'єру/найвищий рейтинг - №23
5. Леся Цуренко (дебют 07/01/2019) - 8 тижнів за кар'єру/найвищий рейтинг - №23.
26-річна Ангеліна Калініна за кар'єру виграла 15 одиночних турнірів ITF і один WTA 125 (Лімож/2022). Вона двічі доходила до фіналу на турнірах WTA (Будапешт-2021 і Рим-2023).
Ангеліна стала другою українською тенісисткою, яка зіграла у фіналі турніру WTA 1000 (Рим). Тенісистка заробила $2,484,570 призових.
Фото: btu.org.