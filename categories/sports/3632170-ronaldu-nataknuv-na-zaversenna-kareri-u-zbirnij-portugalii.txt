Португальці поступилися Марокко у чвертьфіналі катарського чемпіонату світу.

Форвард збірної Португалії Кріштіану Роналду поділився своїми думками після матчу зі збірною Марокко (0:1) у Фейсбуці, передає Укрінформ.
«Виграти чемпіонат світу для Португалії було найбільшою і найамбітнішою мрією в моїй кар’єрі. На щастя, я виграв багато титулів міжнародного масштабу, в тому числі і за Португалію, але поставити ім’я нашої країни на найвищий рівень у світі було моєю найбільшою мрією», - написав Кріштіану.
За словами португальця, він завжди був ще однією людиною, яка бореться за спільні цілі.
«На жаль, вчора мрія закінчилася. Гаряче реагувати не варто. Я просто хочу, щоб усі знали, що багато було сказано, багато написано, багато висловлено, але моя відданість Португалії не змінилася ні на мить. Я завжди був ще однією людиною, яка бореться за спільні цілі, і я ніколи не відвернувся б від своїх товаришів по команді та своєї країни», - пояснив Роналду.
Він також зауважив, що тепер планує даватиме поради й аналізувати помилки.
«На даний момент більше нічого сказати. Дякую, Португалія. Дякую, Катар. Мрія була прекрасна, поки тривала… Тепер настав час бути хорошим порадником і дозволити кожному зробити свої власні висновки», - підсумував португалець.
Як повідомлялося, збірна Португалії мінімально поступилася Марокко (0:1). Роналду вийшов на поле у другому таймі, але не зумів врятувати команду від поразки.
У поєдинку з марокканцями Кріштіану зрівнявся зі світовим рекордом за кількістю матчів за національну команду, зігравши 196-й матч. В активі Роналду – 118 м’ячів за збірну Португалії та 43 гольові передачі.
Фото: ESPN