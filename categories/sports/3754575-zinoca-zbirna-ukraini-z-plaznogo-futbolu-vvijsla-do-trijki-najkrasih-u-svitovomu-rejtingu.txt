Чоловіча команда займає 16-те місце.

Жіноча збірна України з пляжного футболу увійшла до топ-3 світового рейтингу національних команд BSWW, повідомляє пресслужба УАФ, передає Укрінформ.

У травні 2023 року синьо-жовті займали п’яту сходинку. Згідно з оновленим рейтингом, Україна набрала 874 очки, випереджаючи на 171 очко США та відстаючи від Англії на 207 балів. Лідирує в рейтингу збірна Іспанії, яка досягла позначки 1531 очко.
Чоловіча збірна України опустилася на один рядок і тепер посідає 16-те місце, набравши 1131 очко. Лідером чоловічого рейтингу є збірна Бразилії.
Як повідомляв Укрінформ, жіноча збірна України здобула срібні нагороди на Європейських іграх, «синьо-жовті» дійшли до фіналу, де поступилися Іспанії.

Фото: uaf.ua