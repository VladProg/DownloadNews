Футболісти «Барселони» та мадридського «Реала» в суботу, 28 жовтня, зійдуться у центральному матчі 11-го туру елітного дивізіону чемпіонату Іспанії.

Поєдинок на «Естадіо Олімпіко» у Барселоні розпочнеться о 17.15 за київським часом, передає Укрінформ.
Після 10-ти турів каталонці набрали 24 очки і посідають третє місце у турнірній таблиці Ла Ліги. «Вершкові» (25) йдуть другими. Лідирує «Жирона» (28), у якої на одну гру більше.
Зазначимо, що в Ель-Класіко команди зустрічалися 289 разів. На рахунку «Барселони» 121 перемога, у «Реала» - 106, 62 рази суперники зіграли внічию.
Фото: Getty Images.