В останньому турі УПЛ сезону 2022/23 визначилися остаточні місця клубів за підсумками цьогорічного розіграшу.

Завершується 30-й тур Української прем'єр-ліги, передає Укрінформ.
«Динамо» поділило очки із «Металістом-1925» - 1:1. У складі киян відзначився Рамірес. Харків'яни відповіли точним ударом Габелока.
В паралельному матчі «Верес» переміг «Інгулець» - 1:0. Єдиний гол на рахунку Вовченка.
Поєдинок між «Рухом» й «Олександрією» завершився без голів - 0:0.
У ще одному поєдинку «Дніпро-1» переміг «Кривбас» (1:0), завдяки голу Бланко.
«Зоря» у своєму поєдинку розгромила «Минай» - 3:0. Перемогу гарантував точний удар Батагова, дубль на рахунку Русина.
Паралельно «Чорноморець» виявився сильнішим за «Металіст» - 3:0. У складі «моряків» двічі відзначився Юсов, ще один гол на рахунку Хадіди.
Ще один матч УПЛ між «Колосом» і «Львовом» завершився перемогою ковалівців - 1:0. Переможний гол на рахунку Велетня.
Як повідомлялося, «Шахтар» став чемпіоном УПЛ сезону 2022/23.
Фото: scdnipro1.com.ua