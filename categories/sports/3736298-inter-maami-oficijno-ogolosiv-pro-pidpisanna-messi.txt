Аргентинського нападника Ліонеля Мессі офіційно представили як гравця «Інтер» Маямі.

Про це повідомила пресслужба команди у Твіттері, передає Укрінформ.
36-річний аргентинець виступатиме за американську команду під 10-м номером. Контракт розрахований на два роки.
Мессі приєднався до «Інтера» Маямі на правах вільного агента. У червні сплив термін дії його контракту з «ПСЖ», за який він виступав протягом двох останніх років.
Мессі - вихованець «Барселони», яку він покинув влітку 2021 року.
«Інтер» Маямі посідає останнє 15 місце у турнірній таблиці Східної Конференції МЛС, маючи в запасі два матчі.
Фото: twitter.com/InterMiamiCF