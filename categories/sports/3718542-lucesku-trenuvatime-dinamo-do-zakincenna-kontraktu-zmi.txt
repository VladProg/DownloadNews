77-річний румунський спеціаліст Мірча Луческу, який очолює київське «Динамо», не планує залишати столичний клуб до завершення контракту.

Луческу отримав пропозицію від турецького «Фенербахче», головний тренер якого португалець Жорже Жезуш покине клуб найближчим часом, передає Укрінформ.
Однак, як повідомляє турецьке видання Sporx, Луческу має намір допрацювати контракт з «Динамо» до кінця, а саме до 30 червня 2024 року.
Мірча Луческу очолив київське «Динамо» у липні 2020 року та у першому сезоні привів команду до чемпіонського титулу.
У сезоні 2022/23 «біло-сині» посіли четверте місце в Українській Прем'єр-лізі (УПЛ).
Фото: ФК «Динамо» (Київ).