Українська тенісистка Ангеліна Калініна зупинилася в першому колі WTA 500 в Істборні.

Сьогодні, 26 червня, українська тенісистка Ангеліна Калініна (№26 WTA) програла Дар’ї Касаткіній (№11 WTA) в 1/16 фіналу турніру WTA 500 в Істборні – 3:6, 1:6, передає Укрінформ.
Касаткіна веде в особистих зустрічах з рахунком 3:1.
Матч тривав 1 годину 15 хвилин, Калініна жодного разу не подала навиліт, допустила 3 подвійні помилки та реалізувала 1/4 брейк-пойнт.
Спочатку Калініна мала на цьому етапі зіграти проти Марії Саккарі (№8 WTA), проте вона знялася зі змагань.
Фото: btu.org.ua