Дирекція чемпіонату світу з автоперегонів «Формула-1» повідомила про те, що ухвалено рішення не проводити Гран-прі Емілії-Романьї, яке мало відбутися у найближчий вікенд 21-22 травня.

Причиною такого радикального рішення стали сильні зливи у районі місця проведення Гран-прі, що призвело до повеней, передає Укрінформ.
Як розповів президент «Формули-1» Стефано Доменікалі, рішення про скасування етапу чемпіонату світу було ухвалено після консультацій із владою регіону та представниками спортивного міністерства Італії.
Президент Міжнародної федерації автоспорту Мохаммед Бен Сулайєм рішення про скасування Гран-прі Італії схвалив і підтримав.
Фото: Getty Images/Global Images Ukraine.