«Мерсисайдці» вирвали перемогу в матчі на останніх хвилинах.

«Ліверпуль» на своєму полі здолав «Тоттенгем» 4:3 в 34-у турі Англійської прем'єр-ліги, передає Укрінформ.
У складі «червоних» відзначилися Джонс, Діас, Салах і Жота. «Шпори» відповіли голами Кейна, Сона і Рішарліссона.
Перемога над «шпорами» дозволила підопічним Юргена Клоппа піднятися на п'яту сходинку в АПЛ, маючи в активі 56 пунктів після 33 матчів.
Як повідомлялося, «Манчестер Сіті» очолює АПЛ, маючи в активі 76 очок після 32 поєдинків.
Фото: eurosport.com