Український футбольний клуб «Ворскла» (Полтава) на своєму офіційному сайті оголосив про повернення до команди хавбека збірної Малі Ібрагіма Кане.


Минулий рік 22-річний гравець провів на правах оренди у складі китайського клубу «Циндао», передає Укрінформ.
Футболіст вже провів перше тренування під керівництвом Віктора Скрипника у Полтаві.
«Я невимовно щасливий знову опинитися у місці, де зробив свої перші кроки у дорослому футболі. Ворскла завжди була й буде особливою командою для мене. Спогадів дійсно багато, але нині більше емоцій. Радий побачити всіх, з ким грав раніше. Слава Україні!» - сказав Кане.
Хавбек зіграв за полтавську команду 40 матчів і забив 6 м'ячів.
Фото: vorskla.com.ua.