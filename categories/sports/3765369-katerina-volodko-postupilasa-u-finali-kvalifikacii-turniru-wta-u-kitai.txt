Українка Катерина Володько не змогла подолати відбірковий бар'єр на турнірі Жіночої тенісної асоціації (WTA) - Ningbo Open - у китайському місті Нінбо із призовим фондом $259,303.

У фіналі кваліфікаційних змагань Володько (№253 рейтингу WTA) поступилася німкені Анні-Лєні Фрідсам (№114) - 4:6, 4:6, передає Укрінформ.
Поєдинок тривав понад 1,5 години.
Турнір Ningbo Open пройде до 30 вересня.
Як повідомляв Укрінформ, в основі змагань у Нінбо зіграє українка Катерина Байндл (№86).
Фото: Getty Images/Global Images Ukraine.