Українець Ілля Марченко подолав півфінальну стадію відбору на турнірі Асоціації тенісистів професіоналів (АТР) серії Challenger - Castel del Monte Open - в Андрії (Італія) із призовим фондом €45,73 тис.

За путівку у фінал кваліфікації посіяний під 11-м номером Марченко обіграв італійця Джузеппе Треску - 6:0, 6:3, передає Укрінформ.
Тенісисти провели на корті 1 годину 15 хвилин.
Місце в основній сітці змагань Марченко розіграє з 3-м номером «посіву» бельгійцем Рафаелем Коліньоном, який узяв гору над італійцем Лоренцо Роттолі - 6:1, 6:3.
Турнір в Андрії відбудеться до 27 листопада.
Фото: btu.org.ua.