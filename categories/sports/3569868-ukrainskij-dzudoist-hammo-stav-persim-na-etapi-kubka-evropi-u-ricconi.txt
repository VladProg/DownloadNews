«Синьо-жовті» йдуть п'ятими у медальному заліку на турнірі.

Українець Яків Хаммо став переможцем етапу Кубка Європи з дзюдо, який пройшов у Річчоні, Італія, повідомляє прес-служба Федерації дзюдо України, передає Укрінформ.
У категорії понад 100 кг Хаммо виграв усі чотири поєдинки, зокрема фінальний проти Лоренцо Агро Сілвайна з Італії. Яків уперше виграв «золото» етапу Кубка Європи.
Українець Станіслав Гунченко завоював «бронзу» у категорії до 90 кг. У бою за вихід у фінал програв Лоррічу Тассье із Франції, але за «бронзу» переміг німця Мартіна Матіясса. Це його перша медаль у кар'єрі на Кубках Європи.
Як повідомляв Укрінформ, по «бронзі» взяли Дільшот Халматов та Артем Хомула.
У медальному заліку етапу Україна стала 5-ю.
Фото: ФДУ