Українські вболівальники під час матчу Англія - Україна провели акцію, метою якої було подякувати Британії за допомогу й попросити британський уряд передати винищувачі.

Як передає Укрінформ, у акції взяли участь більше 4 тисяч фанатів, що прийшли на арену «Вемблі» подивитися перший відбірковий матч України до ЄВРО-2024.

Перед матчем вболівальники розгорнули синьо-жовті прапори та банери. На одному з них був зображений король Сполученого королівства Великої Британії та Північної Ірландії Чарльз ІІІ.


Українці також співали пісню британських фанів про 10 німецьких бомбардувальників, яку переробили на сучасний лад.


На 24-й хвилині(приурочено до дати початку повномасштабного вторгнення росії в Україну) запустили на поле синьо-жовті паперові літачки.
Як повідомлялося, збірна України поступилася Англії (0:2) у першому відбірковому матчі до чемпіонату Європи-2024. Голи на свій рахунок записали Кейн і Сака.
Фото: facebook.com