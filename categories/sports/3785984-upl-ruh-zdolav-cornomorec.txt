Одесити догравали матч у меншості.

«Чорноморець» поступився «Руху» - 2:3 у поєдинку 14-го туру Української Прем'єр-ліги, передає Укрінформ.
Рахунок у матчі відкрив Пастух, він вивів «Рух» вперед вже на дев’ятій хвилині протистояння. «Чорноморцю» вдалось зрівняти ще у першому таймі - Дідик хотів скинути м'яч голкіперу, але не побачив, що той далеко вийшов від лінії воріт, м'яч перелетів Герету та влетів у ворота.

У другому таймі «Чорноморець» вийшов уперед зусиллями Бадібанги. Щоправда, вже за декілька хвилин одесити залишились у меншості: Гучек отримав червону картку, а арбітр після перегляду ВАР призначив пенальті у ворота «Чорноморця». Таллес потужно пробив у лівий від себе кут воріт та зрівняв рахунок у матчі.

Наприкінці поєдинку Плюман здалеку закрутив м'яч у дальній кут воріт та приніс перемогу своїй команді.

«Рух» перемагає – 3:2 та займає п’яте місце в УПЛ, у них 24 пункти, «Чорноморець» - сьомий, маючи в своєму активі 19 очок.

Останнім матчем ігрового дня стане поєдинок «Шахтаря» з «Дніпром-1», початок о 19:00.
Фото: upl.ua