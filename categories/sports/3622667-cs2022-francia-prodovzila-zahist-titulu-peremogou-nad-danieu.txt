У Катарі триває фінальний турнір XXII чемпіонату світу з футболу.

Чинні чемпіони світу футболісти збірної Франції на «Стадіоні 974» здобули перемогу над командою Данії - 2:1, передає Укрінформ.
Успіх французам приніс дубль Кіліана Мбаппе, який відзначився на 61-й та 86-й хвилинах. У складі данців м'яч забив Андреас Крістенсен (68).
Як повідомляв Укрінформ, в іншому поєдинку другого кола квартету D збірна Тунісу програла команді Австралії - 0:1.
Турнірне становище: Франція - 6 очок, Австралія - 3, Данія - 1, Туніс - 1.
Франція достроково вийшла до 1/8 фіналу Мундіалю.
У третьому колі квартету D 30 листопада зіграють Австралія - Данія та Туніс - Франція.
ЧС-2022 триватиме до 18 грудня.
Фото: AFP.