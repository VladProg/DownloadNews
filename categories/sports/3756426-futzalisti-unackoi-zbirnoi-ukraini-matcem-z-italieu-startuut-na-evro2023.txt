В хорватському місті Пореч у неділю, 3 вересня, розпочинається юнацький чемпіонат Європи з футзалу (гравці до 19-ти років).

Як інформує офіційний сайт Української асоціації футболу (УАФ), юнацька збірна України розпочне свій виступ у фінальному турнірі матчем з Італією, передає Укрінформ.
«Синьо-жовті» у групі В також зустрінуться з однолітками зі Словенії (4 вересня) та Фінляндії (6 вересня).
Квартет А склали Хорватія, Португалія, Іспанія та Франція.
По дві найкращі команди груп вийдуть до півфіналів (8 вересня). Фінальний поєдинок відбудеться 10 вересня.