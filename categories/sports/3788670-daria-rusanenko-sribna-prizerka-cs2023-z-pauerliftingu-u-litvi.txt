У литовському місті Друскінінкай (Литва) завершився чемпіонат світу з екіпірувального пауерліфтингу.

Останню нагороду до скарбнички збірної України додала Дарія Русаненко, передає Укрінформ.
Спортсменка з Дружківки (Донеччина) здобула «сріло» у ваговій категорії до 84 кг, посівши друге місце із сумою 640,5 кг (присід - 278 кг, жим - 147,5 кг, станова тяга - 215 кг), передає Укрінформ.
Перемогла Рея Стінн з Канади - 650 кг (245 кг + 202,5 кг + 202,5 кг), третій результат показала Енкі Тіммерс із Нідерландів - 625,5 кг (220 кг + 190 кг + 215 кг).
У підсумку на рахунку українських спортсменів на ЧС-2023 11 нагород - 5 золотих, 5 срібних та 1 бронзова.
Як повідомлялося, «золото» здобули Тетяна Біла (вагова категорія до 47 кг), Анастасія Дерев’янко (до 52 кг), Микола Бараннік (до 83 кг), Володимир Рисьєв (до 93 кг) та Олексій Бичков (до 120 кг), «срібло» виграли Лариса Соловйова (до 63 кг), Віталій Коломієць (до 83 кг), Костянтин Мусієнко (до 93 кг) та Сергій Білий (до 105 кг), володаркою «бронзи» стала Валентина Загоруйко (понад 84 кг).
Фото: IPF.