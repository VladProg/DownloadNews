Онлайн-трансляція півфінального матчу чемпіонату світу-2022 з футболу між національними збірними Аргентини та Хорватії.

Аргентина - Хорватія
3:0

Основні статистичні показники матчу(Аргентина- Хорватія): володіння м'ячем(39:61), удари(10:12), удари в площину воріт(7:2), кутові(2:4), фоли(15:8), жовті картки(2:2).
Матч завершено!!!
90+4. Хорвати пішли у фінальну атаку, але атака захлиснулася на чужій половині поля. Удар Ловрена став фінальною крапкою в матчі.
90+2. Аргентинці буквально дограють матч. За полем всі аргентинці посміхаються, на полі діють розслаблено і зважено.
90. Арбітр додав до основного часу другого тайму 5 хвилин.
88. Маєр шведою викручував вбік воріт Мартінеса, але кіпер аргентинців все контролював.
87. Мессі, звісно, майстровитий, але Корреа аж занадто повірив у свого капітана і віддав м'яч в спину. Лео розкрутився і випустив «круглого» за поле.
85. Подвійна заміна від Аргентини: Корреа і Фойт змінили на полі Маккалістера і Моліну.
84. Ось він шанс! Маєр після кутового переправив м'яч на дальню стійку, але Ловрен не зміг замкнути передачу.
83. Аргентинці буквально лягають під кожен м'яч суперника.
82. Таке варто б забивати! Маккалістер отримав м'яч в штрафному майданчику Хорватії після черпачка Дібали і завдав удару злету. М'яч пройшов поряд зі стійкою воріт Ліваковича.
80. Дякуємо, легендо! Чарівний і неперевершений Лука Модрич йде на лаву запасних. Капітана Хорватії замінив на полі Маєр. Лука залишав поле під овації. Цілком заслужено.
79. Модрич завдавав відчайдушного удару з далекої відстані, але після рикошету м'яч влучив в обличчя хорвату. Виглядало трохи лячно.
77. Оршич опинився на куті штрафного майданчика і намагався обвідним ударом влучити в дальній кут Мартінеса. Задум непоганий, але виконання підвело.
75. Аргентинці відверто починають куражитися. Футболісти грають в короткий пас і розтягують Хорватію. Тальяфіко подумав, що він флеш і намагався на швидкості вийти правого захисника хорватів, але безуспішно.
74. Подвійна заміна у збірної Аргентини: Паласіос і Дібала вийшли замість Де Пауля і Альвареса.
73. Перішич потужно пробив по воротах Мартінеса, але аргентинський воротар спокійно зафіксував м'яч.
71. Реакція Далича не забарилася. Чергова заміна у складі Хорватії: Лівая змінив на полі Крамарича.
70. Обережніше, панове! Ніколас Отаменді отримав жовту картку за удар ззаду по нозі суперника.
68. Гооооооол!!! Неповторний Лео Мессі! Аргентинець познущався над Гвардіолом, увійшов в штрафний майданчик після серії віражів і відпасував на Альвареса. Форвард робить рахунок розгромним! 3:0!
67. Альварес зачепився за м'яч після вільного удару Мартінеса. Форвард не зміг розвернутися і впав на газон. Гвардіол зіграв філігранно в обороні.
66. Аргентиці діють вкрай жорстко, хоч би це все не перетворилося в мордобій.
65. Аргентинці непогано виходили в контратаку, але Де Пауль і Альварес не змогли вигадати нічого цікавого. Невтомний Лука Модрич перехопив м'яч, протягнув його і заробив штрафний.
64. Мессі обікрали в центрі поля, але аргентинець аккуратно прихопив Влашича.
63. Аргентина перебудовується на захисну формацію з трьома центральними захисниками. Судячи з усього, Скалоні спробує зберегти цій результат.
62. Ловрен примудрився виграти верхову боротьбу після кутового біля воріт Аргентини і переправив м'яч у скупчення гравців. Захисники південноамериканців розібралися в епізоді спокійно.
61. Перша заміна у складі Аргентини: Паредеса змінив на полі Мартінес.
60. Паредес взагалі не прибирає ніг! Леандро пройшовся по ногах Петковича біля лінії поля. Поки без картки для аргентинця.
58. Нестримний Лео! Мессі перепасувався з Фернандесом і увійшов в штрафний суперника. Удар аргентинця прийшовся на Ліваковича. Воротар «картатих» поки тримає свою команду в грі.
56. Моліна отримав м'яч на фланзі, але не зміг виконати пас в штрафний майданчик Ліваковича. Хорвати полагодили захист.
52. Ловрен намагався віддати простий пас, але обрізався на простому місці.
50. Чергова заміна у складі Хорватії: Брозовича змінив на полі Петкович.
46. По перерві у Хорватії подвійна заміна: Оршич змінив на полі Сосу, а Влашич - Пашаліча.
45. Отаменді сфолив проти Влашича. Хорватія отримує право на перспективний штрафний.
Другий тайм розпочався!!!
Основні статистичні показники першого тайму(Аргентина - Хорватія): володіння м'ячем(38:62), удари(6:4), удари в площину воріт(0:3), кутові(2:2), жовті картки(0:2)
Перерва!!!
45+3. Мессі показав, як потрібно працювати з м'ячем. Аргентинець під кінець тайму тримав «круглого» в оточенні чотирьох хорватів біля воріт Ліваковича. Фол заробив. Арбітр дав свисток на перерву.
45+2. Перішич отримав м'яч на фланзі і намагався лівою ногою подати у штрафний майданчик, але зіграв на найближчих до поля вболівальників.
45. Арбітр Даніеле Орсато додав 4 хвилини до основного часу матчу.
44. Модрича вивели на ударну позицію, але удар лідера «картатих» заблокували. Після серії рикошетів м'яч знайшов Юрановича, але той не зміг переправити ігровий снаряд у ворота з фактично нульового кута.
43. Після ще однієї подачі з кутового Лівакович вийшов і безкомпромісно вибив м'яч кулаками. Хорватам варто брати себе в руки, бо поки вони ближче до розгрому, аніж до того, щоб відігратися.
42. Лівакович на місці! Браво! Маккалістер завдав підступного удару головою, але кіпер хорватів врятував свою команду.
40. Де Пауль опинився на підступах до штрафного майднчика і завдав удару в напрямку воріт. Ловрен перевів «круглого» на кутовий.
38. Мамо, ми це бачили!!! Хуліан «Марадонна» Альварес потужно прорвався з центру поля і переграв Ліваковича. 2:0!!! Форвард Аргентини пройшов під час рейду щонайменше 4 футболістів Хорватії. Фантастика.
37. Борна Соса намагався навісити в штрафний майданчик аргентинців, але Отаменді спокійно вибив м'яч. Кутовий для Хорватії, біля м'яча Лука Модрич.
36. Забитий гол одразу підвищив швидкості на полі. Нарешті ми побачимо швидкий футбол на атаку.
35. Альварес намагався запустити Мессі на побачення з Ліваковичем, але Гвардіол зміг заблокувати пас.
34. Трибуни шаленіють. Тепер хорватам варто йти вперед, щоб відігратися. Ковачич отримав жовту картку за розмови з арбітром.
33. Мессі став одноосібним найкращим форвардом Аргентини на чемпіонатах світу.
32. Гоооооол!!! Мессі переграв Ліваковича, завдавши «мертвого» удару в самісіньку «дев'ятку»!
31. Пенальті у ворота Хорватії! Альварес заробив пенальті. Воротар Хорватії Лівакович отримав жовту картку.
30. Модрич розпочав атаку швидким спринтом праворуч і перевів на лівий фланг. Перішич увірвався в штрафну аргентинців і черпачком намагався перекинути Мартінеса.
28. Мартінес ледь не наварив каші. Воротар чомусь вийшов ледь не до кутового прапорця і не дав м'ячу вийти на кутовий.
27. Де Пауль перспективно навішував на Тальяфіко, але Юранович зміг виграти боротьбу головою.
26. Ковачич - художник. Матео обікрав Мессі, прокинув між ніг Де Паулю і знайшов пасом Крамарича. Аргентинці увімкнули режим коси і знесли форварда Хорватії. Небезпечний штрафний для «картатих». Модрич подав невдало.
24. Це вже цікаво! Де Пауль завдав щільного удару з солідної дистанції і Лівакович не зміг зафіксувати м'яч в руках.
23. Енцо Фернандес вдало запустив в забіг Тальяфіко. Останній у підкаті зміг подати паралельно воротам, але Моліна не встиг на пасом.
22. Фернандес намагався не дивлячись знайти пасом Мессі, але виглядало незграбно.
21. Мессі проривався з флангу в центр і намагався віддати загострюючий пас на Тальяфіко. Ловрен надійно заблокував передачу.
20. Аргентинці хвилину не могли ввести м'яч з аута. Хорвати серйозно перекривають кисень суперникам.
19. Паредес перехопив розрізний пас Гвардіола. Аргентинці намагаються організувати свою атаку. Складається враження, що поки команди намагаються заважати грати один одному.
18. Розганяються гравці обох команд. На клаптику поля Мессі пошив у дурні трьох хорватів і відпасував на ближнього. Поки гра команд точиться в центрі поля.
17. А ось це красиво! Мессі набігав на Гвардіола, але хорват максимально спокійно відправив аргентинця «в буфет».
16. Ловрен зміг пробити по воротах після розіграшу кутового, але м'яч пішов набагато вище воріт.
15. Маестро! Модрич спокійно відіграв Маккалістера і відпасував на Пашаліча. Останній заробив кутовий.
14. Складається враження, що поки єдине, чим можуть загрожувати хорвати - це закидання з ауту в штрафний аргентинців. Отаменді тримає все під контролем.
12. Мессі картинно впав на підступах до воріт Ліваковича, але Орсато показує аргентинцю, що час підійматися. Фолу не було.
11. Маккалістер намагався пройти двох суперників в центрі поля, але його обережно поклали на газон.
10. Класика хорватської школи від «картатих»: Модрич і Ковачич постійно комбінують в один дотик і потроху підбираються до чужиїх воріт. Аргентинці грають просто і надійно.
9. Перішич вкинув далеко в штрафний Мартінеса, але Ромеро діяв надійно і нейтралізував загрозу.
7. Хорвати не цураються контролювати м'яч за рахунок захисників. Ловрен і Гвардіол постійно перепасовуються між собою. Аргентинці намагаються не сідати високо і зустрічають суперника ближче до центру поля.
6. Вогонь потроху розгорається! Тальяфіко вибіг з-за спини і встиг перехопити пас на Пашаліча. Аргентинці грають у притаманному жорсткому для себе стилі.
5. Паредес намагався увімкнути диригента, але відпасував за поле.
4. Хорвати намагаються атакувати за рахунок Перішича, але Моліна поки закриває Івана. Аргентинці свої атаки організовують через Мессі. Очевидно.
3. Відчувається, що команди розуміють ціну помилки на такій стадії. Буквально за кожен м'яч йде запекла боротьба. Мессі лонгболом запустив Тальяфіко, але лівий захисник аргентинців не зміг наздогнати «круглого».
2. Жодна з команд не форсує подій. Моліна отримав розрізний пас, пробіг до чужого кутового прапорця і подав. Невдало.
1. Хорвати розпочали з контролю м'яча. Аргентинці поки імітують пресинг, але без особливої завзятості.
Матч розпочався!!!
20:57. Атмосфера на арені божевільна! Як і має бути у півфіналі Мундіалю.
20:55. Команди вийшли на поле! Далі слухаємо гімни Аргентини і Хорватії! 5 хвилин!!!
20:50. Готові? До старту першого півфінального матчу чемпіонату світу-2022 залишилося 10 хвилин!
20:40. Вау! Казкова атмосфера на стадіоні «Лусаїл Айконік»! 20 хвилин!!!


#FanáticosQatar🇶🇦 | 🇦🇷Así presentaron en Lusail Stadium a Lionel Messi🔟 capitán de Argentina, para el juego vs. Croacia en la Semifinal de Qatar 2022. pic.twitter.com/Li4UHaGBpf
— Fanáticos (@Fanaticos21) December 13, 2022

20:35. Аргентинці теж з'явилися на полі. 25 хвилин!


Lionel Messi 💙🐐#ArgentinaVsCroatia#FIFAWorldCup#Qatar2022 pic.twitter.com/o2acXPSyAz
— M (@i5i_19) December 13, 2022

20:30. Останні приготування перед матчем. Команди вийшли на футбольне поле відчути газон. Півгодини до старту першого півфіналу катарського чемпіонату світу. Почалася розминка.


On the pitch. ⌛️#FIFAWorldCup semifinals about to begin. #ARGCRO #Qatar2022 #Family #Vatreni❤️‍🔥 pic.twitter.com/beXXVrmkyW
— HNS (@HNS_CFF) December 13, 2022

20:10. Збірна Хорватії теж на арені.


Here we are. 🚪 #ARGCRO #FIFAWorldCup #Qatar2022 #Family #Vatreni❤️‍🔥 pic.twitter.com/FXCiVOz7Cv
— HNS (@HNS_CFF) December 13, 2022

20:05. Всі ми сьогодні трошки цей чолов'яга! Сподіваємося, що Мессі і Модрич викладуться на всі 100 відсотків у цьому матчі.


A man who will definitely enjoy the night. 🇦🇷🇭🇷#ARGCRO #FIFAWorldCup #Qatar2022 pic.twitter.com/jdKUuWtFOX
— HNS (@HNS_CFF) December 13, 2022

20:00. Година до матчу! Всім підготуватися!


It all begins in an hour 🎇#FIFAWorldCup | #Qatar2022
— FIFA World Cup (@FIFAWorldCup) December 13, 2022

19:55. Вболівальники в Катарі готові до матчу! Фанати чемпіонату світу - це окрема любов!


#ARG and #HRV fans at Lusail Stadium prior to #FIFAWorldCup semi-final match between Argentina vs Croatia. Former Miss Croatia, Ivana Knoll also seen on the tribune. #Qatar2022 pic.twitter.com/MRFB3N6OUs
— Richard (@richardleiwa) December 13, 2022

19:50. Аргентинці вже прибули на «Лусаїл Айконік».Трошки більше години до матчу!


📸| وصول المنتخب الأرجنتيني#المونديال_مع_بلانكوس#qatar2022#fifaworldcup pic.twitter.com/VDMMr48pXE
— BlancosGlobal (@Blancos_Global) December 13, 2022

19:45. Стартовий склад збірної Аргентини на півфінал ЧС: Мартінес - Тальяфіко, Отаменді, Ромеро, Моліна - Де Пауль, Маккалістер, Паредес, Фернандес - Альварес, Мессі.
19:40. До вашої уваги стартовий склад збірної Хорватії на матч: Лівакович - Юранович, Ловрен, Гвардіол, Соса - Ковачич, Брозович, Модрич - Пашаліч, Крамарич, Перішич.


Introducing #Croatia starting lineup for the #FIFAWorldCup semifinals! 🤩 #ARGCRO #Qatar2022 #Family #Vatreni❤️‍🔥 pic.twitter.com/xHABQ2aDju
— HNS (@HNS_CFF) December 13, 2022

19:35. Хвилинка історичного дискурсу! Аргентина і Хорватія за всю історію зустрічалися 5 разів. В обох збірних по дві перемоги, ще один матч між командами завершився внічию! Збірна Аргентини ще жодного разу не поступалася в півфіналах Мундіалю. Хорватії є чим вдарити: якщо хорвати виходили з групи(тричі в історії), то обов'язково здобували медалі!
19:30. Наша редакція підготувала для вас порівняльну статистику сьогоднішніх суперників за основними показниками. До матчу - півтори години! Максимальна концентрація!

19:25. Команди сьогодні гратимуть на стадіоні «Лусаїл Айконік»! Арена виглядає футуристично і велично водночас!


The venue. 🏟️ #ARGCRO
⭐️ Lusail Iconic Stadium ⭐️#FIFAWorldCup #Qatar2022 #Vatreni❤️‍🔥 pic.twitter.com/QW0jgs0uRZ
— HNS (@HNS_CFF) December 13, 2022


19:20. До вашої уваги роздягальня збірної Аргентини перед півфінальним матчем!


#Qatar2022 ¡Todo listo en el estadio Lusail! Scaloni dio el equipo y el rosarino Ángel Di María no será titular ante Croacia: juega Paredes

¡Vamos Argentina!

→ https://t.co/LJyQVqOW59 pic.twitter.com/mJTsmtzsjm
— Diario La Capital (@lacapital) December 13, 2022

19:10. Цікавий факт! Сьогодні між собою зійдуться два найкращих футболісти двох останніх Мундіалів - Ліонель Мессі і Лука Модрич. Обидва визнавалися найкращими гравцями чемпіонату світу: Мессі отримав нагороду у 2014-му, а Модрич - у 2018-му.


2014: Lionel Messi 🇦🇷

2018: Luka Modric 🇭🇷

The two previous #FIFAWorldCup Golden Ball winners are set to go head-to-head 🤩#Qatar2022 pic.twitter.com/zC0OHnKBrq
— FIFA World Cup (@FIFAWorldCup) December 13, 2022

19:00. Добрий вечір, друзі! Сьогодні ми разом з вами слідкуватимемо за першим півфінальним поєдинком катарського чемпіонату світу-2022! Нара редакція підготувала для вас прев'ю до матчу. Там ви можете ознайомитися із головними героями обох збірних і дізнатися, в чому символізм сьогоднішньої зустрічі.
13 грудня 2022 року. Лусаїл (Катар), «Національний стадіон». Початок матчу - о 21.00. Температура повітря +24С.
Збірні Аргентини та Хорватії розіграють першу путівку у фінал XXII чемпіонату світу з футболу.
Стартові склади:
Аргентина - Мартінес, Тальяфіко, Отаменді, Ромеро, Моліна, Де Пауль, Маккалістер, Паредес, Фернандес, Альварес, Мессі.
Головний тренер - Ліонель Скалоні.
Хорватія - Лівакович, Юранович, Ловрен, Гвардіол, Соса, Ковачич, Брозович, Модрич, Пашаліч, Крамарич, Перішич.
Головний тренер - Златко Далич.
Арбітр - Даніеле Орсато (Італія).
Другий фіналіст визначиться 14 грудня у протистоянні чинного володаря титулу Франції та команди Марокко (21.00, «Ель-Байт», Ель-Хаур).
Матч за третє місце пройде 17 грудня на арені «Халіфа» у Досі (17.00).
Фінал ЧС-2022 відбудеться 18 грудня на «Національному стадіоні» у Лусаїлі (17.00).