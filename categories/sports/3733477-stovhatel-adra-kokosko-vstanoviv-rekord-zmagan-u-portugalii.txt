Українські спортсмени продовжують виступи на турнірах Світового легкоатлетичного континентального туру.

Як повідомляє пресслужба Національного олімпійського комітету України (НОК), на змаганнях Meeting Maia Cidade do Desporto категорії Challenger у Португалії з рекордом турніру 20.45 метра у секторі для штовхання ядра переміг Роман Кокошко, передає Укрінформ.
Срібним призером турніру Motonet GP - Games of Northern City категорії Bronze у фінському Оулу, показавши свій найкращий результат у нинішньому сезоні 5,30 метра, став стрибун із жердиною Ілля Кравченко.
Марина Ковтунова посіла друге місце у стрибках у висоту з особистим рекордом 1,84 метра на змаганнях бронзової категорії Guldensporenmeeting у бельгійському Кортрейку.
На фото: Роман Кокошко (Getty Images/Global Images Ukraine).