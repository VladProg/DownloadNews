Контракт розрахований на три роки.

Українська баскетболістка Аліна Ягупова продовжить кар’єру в турецькому клубі «Чукурува», повідомляє пресслужба клубу, передає Укрінформ.

31-річна Ягупова підписала контракт на три роки. Раніше українка вже виступала за клуб у 2017-2019 роках.
Останні три сезони Ягупова провела у «Фенербахче». У складі клубу вона здобула чемпіонство Євроліги (2023), а також три титули чемпіонату Туреччини (2021, 2022, 2023).
Цього сезону в чемпіонаті Туреччини Ягупова зіграла 15 матчів, в середньому проводячи на майданчику 27,2 хвилини, набирала 14,0 очок, 5,3 підбирання та 6,2 передачі.
Як повідомляв Укрінформ, у фіналі Євроліги цього сезону «Фенербахче» переміг «Чукуруву».
Фото: fbu.ua