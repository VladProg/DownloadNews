У Катарі в середу, 14 грудня, відбудеться другий поєдинок 1/2 фіналу XXII чемпіонату світу з футболу.

О 21.00 за київським часом на арені «Ель-Байт» в Ель-Хаурі зійдуться команди Франції та Марокко, передає Укрінформ.
Переможець протистояння зіграє у вирішальному матчі Мундіалю з командою Аргентини, яка у півфіналі завдала поразки збірній Хорватії (3:0), а невдаха поєдинку Франція - Марокко розіграє із хорватами «бронзу».
Матч за третє місце пройде 17 грудня на арені «Халіфа» в Досі (17.00).
Фінал ЧС-2022 відбудеться 18 грудня на «Національному стадіоні» у Лусаїлі (17.00).
На фото: стадіон «Ель-Байт» (travelshelper.com).