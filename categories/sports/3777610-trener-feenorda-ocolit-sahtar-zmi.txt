52-річний Маріно Пушич - головний претендент на посаду тренера «гірників».

«Шахтар» має намір призначити головним тренером боснійського фахівця Маріно Пушича, повідомляє ТаТоТаке, передає Укрінформ.

52-річний боснієць є головним кандидатом на пост коуча. Переговори «Гірників» з Пушичем перебувають на фінальній стадії.

Боснійський спеціаліст працює асистентом головного тренера «Феєноорда» Арне Слота. Пушич раніше очолював «Твенте» протягом сезону-2018/19. В основному його кар’єра проходила як асистента в «Бреді», «Алкмарі» та інших клубах.
Керівництво клубу раніше звільнило Патріка ван Леувена, з яким «Шахтар» провев лише 12 ігор. Разом із наставником пішов у відставку і його штаб.
Тимчасово виконує обов’язки головного тренера спортивний директор Дарійо Срна. «Гірники» здобули першу перемогу під керівництвом хорвата, обігравши «ЛНЗ» у 11-му турі УПЛ (3:0).

Наступний поєдинок «Гірники» проведуть у Лізі чемпіонів проти Барселони 25 жовтня.
Фото: Getty Images