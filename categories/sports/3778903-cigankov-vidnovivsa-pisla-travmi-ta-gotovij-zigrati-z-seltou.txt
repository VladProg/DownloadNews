Головний тренер «Жирони» Мічел Санчес повідомив, що Віктор Циганков відновився після травми двоголового м’яза стегна правої ноги.

Як передає Укрінформ, про це повідомила AS.


25-річний українець зможе взяти участь у матчі 11-го туру Ла Ліги проти «Сельти», який пройде завтра, 27 жовтня.


«Циганков та Бернардо повернулися, у них все добре, вони нормально тренувалися. У нас є деякі гравці, які відчувають дискомфорт, тому що в останній грі хтось отримав травму. Побачимо, чи зіграють вони завтра. Завтра знову будемо тренуватися, після цього вирішимо. Борха Гарсія, Тоні Вілья, Хуан Карлос, Джастін, Хоель Рока та Артеро все ще недоступні», - сказав Санчес.


Як повідомлялося, Циганков забив 1 гол та зробив 1 асист у 8 матчах сезону за «Жирону». Через травму він пропустив ігри з «Кадісом» та «Альмерією». Також він не грав за збірну України в матчах відбору Євро-2024 проти Північної Македонії та Мальти.


Фото: instagram.com/gironafc