Футбольний клуб української Прем'єр-ліги «Полісся» (Житомир) підписав трирічний контракт з центральним захисником Сергієм Чоботенком.

До підписання контракту з житомирянами 26-річний центрбек виступав за ковалівський «Колос», передає Укрінформ.
Минулого сезону футболіст відіграв в УПЛ 26 матчів в УПЛ, відзначився двома голами і однією результативною передачею.
«Ми раді вітати в команді Сергія Чоботенка. Це досвідчений футболіст, але в той же час ми вважаємо, що він ще не досяг піку своєї кар’єри. Ми щиро віримо, що саме у футбольному клубі «Полісся» він стане повноцінним гравцем національної збірної України. Це дуже якісний центральний захисник, а вони сьогодні є дефіцитом як в Україні, так і за кордоном. Сергій приєднався до команди «Полісся» на три роки», - розповів генеральний директор ФК «Полісся» Володимир Загурський.
Фото: polissyafc.com.