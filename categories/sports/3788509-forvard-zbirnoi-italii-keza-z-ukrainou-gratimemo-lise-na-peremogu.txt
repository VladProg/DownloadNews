Напандник футбольної збірної Італії Федеріко К’єза прокоментував перемогу над Північною Македонією (5:2) у кваліфікації чемпіонату Європи-2024.

Він зазначив, що у вирішальному матчі відобору проти України його команда не збирається налаштовувати на нічию, передає Укрінформ.
« У грі з Північною Македонією ми мали перемагати. На жаль, у другому таймі ми пропустили два м'ячі. Загалом ми показали, що хочемо домінувати і заслужили такий результат. Тепер зустрінемося з Україною у понеділок. Знову гратимемо на перемогу, навіть не думаючи про те, що нічиєї буде достатньо для кваліфікації», - заявив К'єза.
Збірна Італії, як і Україна, набрала 13 очок і за додатковими показниками випереджає нашу збірну. Щоб вийти на Євро напряму, команді Сергія Реброва необхідна лише перемога.
Матч Україна - Італія пройде у понеділок, 20 листопада, у Леверкузені (Німеччина) на стадіоні «“Бай-Арена». Початок зустрічі о 21.45 за київським часом.
Фото: Getty Images.