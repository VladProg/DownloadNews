Для 35-річного форварда ковалівського футбольного клубу «Колос» Володимира Лисенка сезон-2022/2023 став фінальним у професіональній кар'єрі.

Про це повідомляє пресслужба «Колоса», передає Укрінформ.
Зазначається, що ексфорвард переходить на роботу у ковалівському клубі. Він працюватиме в структурі скаутингу «Колоса».
Лисенко був найтитулованішим гравцем ковалівської команди. У його особистій колекції є чемпіонство УПЛ, друге місце та перемога у Кубку України у складі київського «Динамо», а також «бронза» чемпіонату України у складі харківського «Металіста».
Кольори «Колоса» Володимир Лисенко захищав з літа 2017 року.
Фото: koloskovalivka.com.