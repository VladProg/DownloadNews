Чоловіча молодіжна збірна України U20 8 липня, проведе свій другий матч на чемпіонаті Європи U20 в Дивізіоні В, що проходить у Скоп’є (Північна Македонія).

Команда Дмитра Забірченка стартувала на турнірі з важливої і впевненої перемоги над Грузією (82:55) і тепер зустрінеться зі Швецією, передає Укрінформ.
Шведи, яких сайт ФІБА перед стартом Євробаскету у Дивізіоні В назвав фаворитами усього турніру, теж стартували з упевненої перемоги, здолавши Азербайджан з рахунком 102:50.
Враховуючи передстартові прогнози та матчі першого туру чемпіонату Європи, матч України та Швеції стане потенційною битвою за перемогу у групі.
Матч Швеція - Україна розпочнеться о 22.00 за київським часом.
Фото: fbu.ua.