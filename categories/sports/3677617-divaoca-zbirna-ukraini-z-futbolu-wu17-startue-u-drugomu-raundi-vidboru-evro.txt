3 березня дівоча футбольна збірна України WU17 у Болгарії візьме старт у другому раунді кваліфікації Євро-2023.

У Лізі В наші землячки спочатку з’ясовуватимуть стосунки з господарками, а 6 березня зіграють з однолітками з Латвії, передає Укрінформ.
«Синьо-жовті» мали змогу провести в болгарському Сливені чотириденний збір, діставшись до місця змагань автобусом транзитом через Румунію 26 лютого. 27-го команда провела перше тренування, де основну увагу зосередила на визначенні ігрових функцій футболісток, а 28-го - двосторонку.
«У нашому розпорядженні є відеозаписи поєдинків суперниць у першому раунді відбору Євро-2023, які відбулися торік. Звичайно, доведеться вносити корективи, адже в складах сталися доволі суттєві зміни. У нашій збірній з’явилися одразу дев’ятеро новачків», - розповів у коментарі дівочої збірної України WU17 Сергій Сапронов.
Команди Ліги В боротимуться за путівки до першого раунду Ліги А наступного розіграшу. Перепустки отримають переможниці груп, а також найкраща друга команда.
Фото: uaf.ua.