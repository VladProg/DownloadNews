Українець не брав участі в поєдинку 1-го туру нового чемпіонату Англії з «Ноттінгемом» (2:1).

Захисник Олександр Зінченко провів перше тренування з основним складом лондонського «Арсеналу» після відновлення, відповідним фото футболіст поділився в своєму Інстаграмі, передає Укрінформ.
«Приємно повернутися», – підписав фото Олександр Зінченко.

Українець, як відомо, через травму литкового м'яза пропустив усі контрольні матчі «Арсеналу» в міжсезоння і не брав участі в поєдинку 1-го туру нового чемпіонату Англії з «Ноттінгемом» (2:1).

Востаннє українець грав за «Арсенал» 7 травня в матчі АПЛ із «Ньюкаслом» (2:0).

Як повідомляв Укрінформ, 21 серпня у 2-му турі сезону-2023/2024 «каноніри» зіграють на виїзді з «Кристал Пелас».

Фото: arsenal.com