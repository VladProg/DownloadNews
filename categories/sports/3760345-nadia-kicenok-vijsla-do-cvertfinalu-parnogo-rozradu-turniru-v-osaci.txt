Українка грає в парі з німкенею Фрідзам.

Українка Надія Кіченок успішно стартувала у парному розряді турніру WTA 250 у японській Осаці, у парі з німкенею Анною-Ліною Фрідзам українка переграла у трьох сетах британський дует Алісія Барнетт/Олівія Ніколлз – 6:2, 3:6, 11:9, передає Укрінформ.
Перший сет Надія і Анна-Лена виграли, віддавши суперницям лише два гейми. Але у наступній партії британкам вдався реванш – 6:3. Все вирішилося у третьому сеті. Барнетт і Ніколлз поступалися 1:4, потім вели в рахунку 7:4 і 9:6, втратили три матч-поїнти поспіль. Дует Кіченок-Фрідзам здійснив камбек та здобув перемогу – 11:9.
В 1/4 фіналу українсько-німецькому тандему протистоятиме дует Нацумі Кавагучі / Момоко Коборі (Японія).

Як повідомляв Укрінформ, сьогодні, 12 вересня, сестра Надії Людмила зробила аналогічне досягнення, у парі з латвійкою Оленою Остапенко вийшовши до чвертьфіналу парного розряду турніру WTA 500 в американському Сан-Дієго.
Фото: btu.org.ua