Перша «ракетка» України Еліна Світоліна (№25 WTA) розповіла, коли повернеться на корт після травми.

Тенісистка заявила, що за тиждень-два розпочне тренівання, передає Укрінформ.
«Уже за один-два тижні розпочну тренування, дуже на це чекаю, адже два місяці нічого такого не робила на корті», - сказала Світоліна.
Еліна підкреслила, що точно виступатиме на першому у 2024 році турнірі Grand Slam - Australian Open, але поки невідомо, чи зіграє вона на попередніх змаганнях в Австралії.
Australian Open пройде у Мельбурні з 14 до 28 січня.
Як повідомляв укрінформ, українська тенісистка взяла паузу у змаганнях після US Open, де виступала із пошкодженням стопи.
Фото: Getty Images.