На чемпіонаті світу з фехтування гордість України Ольга Харлан продемонструвала принципову патріотичну позицію. Після ефектної перемоги Анною Смирновою з країни-агресора Ольга відмовилась потиснути руку суперниці.

Міжнародна федерація фехтування дискваліфікувала нашу спортсменку, чим викликала бурю гніву в Україні. Футбольний клуб «Динамо» одразу відреагував у соцмережах і повністю підтримав Ольгу, передає Укрінформ.
«Поведінка спортивних чиновників - це ганьба та боягузтво, - наголосив президент ФК «Динамо» (Київ) Ігор Суркіс. - Поведінка Харлан - приклад для наших спортсменів, що треба робити, коли біля тебе представник Росії. Це не просто якийсь інформаційний привід нагадати світові про війну в Україні та про звірства, що коять окупанти, - це чергове випробування для пошуку правди та справедливості.
Дискваліфікація Ольги Харлан демонструє подвійні стандарти, які ще існують, але реакція нашого суспільства, представників спортивної спільноти та влади дають надію, що надалі українські спортсмени будуть захищені від подібного свавілля. Дякую Ользі особисто від себе та від усього нашого клубу за цей вчинок та її патріотичну позицію».
Фото: fcdynamo.com.