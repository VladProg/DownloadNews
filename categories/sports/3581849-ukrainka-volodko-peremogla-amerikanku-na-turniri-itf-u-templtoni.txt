Українська тенісистка Катерина Володько (Бондаренко) успішно стартувала в основній сітці турніру ITF W60 в американському місті Темплтон.

У матчі першого кола Катерина (№438 WTA) переграла господарку корта Робін Андерсон (154) - 6:1, 1:6, 6:2, передає Укрінформ.
Тенісистки провели на корті рівно дві години.
У другому раунді українка зіграє проти ще однієї представниці США Ельвіни Калієвої (№225 WTA).
Володько виступає у Темплтоні й у парному розряді. Разом з японкою Хіроко Куватою в 1/4 фіналу вона зустрінеться з четвертим сіяним дуетом Робін Андерсон (США)/Рената Сарасуа (Мексика).
Фото: btu.org.