Він став новим тренером «Веґревіль Вайперс».

50-річний українець Андрій Савченко став головним тренером канадського хокейного клубу «Веґревіль Вайперс», що виступає у Can-Am Junior Hockey League (CAJHL), повідомляє прес-служба ФХУ, передає Укрінформ.
Тренерську діяльність Савченко розпочав у 2013-му, очоливши юнацьку збірну України. Також тренер 2 роки працював з молодіжною командою України.
У «Веґревіль Вайперс» гратимуть двоє 16-річних вихованців «Сокола» – воротар Ілля Семеха і нападник Ренат Нагнєєв.
Також продовжить виступи за «Вайперс» 21-річний вихованець «Сокола», захисник Микита Проценко.
Фото: ФХУ