В угорському Дьєрі завершився черговий етап Відкритого Кубка Європи з дзюдо серед кадетів.

За підсумками змагань українські спортсмени здобули чотири нагороди - 1 золоту та 3 бронзові, передає Укрінформ.
Переможцем турніру у ваговій категорії до 90 кг став Аркадій Самойлов, який у фіналі за «золото» завдав поразки грузину Луці Швангірадзе.
Бронзові медалі вибороли Богдан Остапенко (60 кг), Михайло Сідловський (81 кг) та Дмитро Лебід (90 кг).
У командному заліку українці посіли 7-ме місце серед 28-ми країн.