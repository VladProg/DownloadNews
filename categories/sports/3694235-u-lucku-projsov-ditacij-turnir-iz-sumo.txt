50 дітей 11-12-ти років з усієї України змагалися в Лууьку за перемогу, а також можливість потрапити на турнір із сумо до Японії.

Захід пройшов за ініціативи Міністерства молоді та спорту України, Всеукраїнської федерації сумо, Usmishka Association (Японія), JCI Tokyo, JCI Dnipro та особистої підтримки японського волонтера Піка Чуджо Хідето, передає Укрінформ.
За результатами змагань переможцями в абсолютній вазі стали Микола Гладких та Макар Юпаткін. «Бронзу» виборов Богдан Покидько.
Варто зазначити, що у період повномасштабного вторгнення російської федерації в Україну Японія надає велику підтримку українським спортсменам, членам національної збірної команди України із сумо , всіляко сприяє фізичному розвитку молоді.
Міністерство молоді та спорту України висловлює подяку благодійному фонду Usmishka Association (Японія) за фінансування поїздки двох переможців до Японіїна національний турнір із сумо Wanpaku, який відбудеться 30 липня.
Фото: facebook.com/minmolodsport.