Футболісти донецького «Шахтаря» у середу, 25 жовтня, зустрінуться з іспанською «Барселоною» у третьому турі групового етапу Ліги чемпіонів УЄФА.

Поєдинок «Барселона» - «Шахтар» відбудеться на 50-тисячній арені «Естадіо Олімпіко» в Барселоні, початок о 19.45 за київським часом, передає Укрінформ.
На матчі працюватиме суддівська бригада зі Словаччини. Головний арбітр - 39-річний Іван Кружляк. Помічники на лінії - Браніслав Ганцько та Ян Позор, четвертий рефері - Петер Кралович.
В іншому протистоянні квартету Н бельгійський «Антверпен» о 22.00 на Bosuilstadion прийматиме португальський «Порту».
Турнірне становище: «Барселона» - 6 очок, «Порту» - 3, «Шахтар» - 3, «Антверпен» - 0.
Сьогодні також зіграють: (група Е) «Феєноорд» (Нідерланди) - «Лаціо» (Італія), «Селтік» (Шотландія) - «Атлетико» (Іспанія); (група F) «Парі Сен-Жермен» (Франція) - «Мілан» (Італія), «Ньюкасл» (Англія) - «Боруссія» (Дортмунд, Німеччина); (група G) «Янг Бойз» (Швейцарія) - «Манчестер Сіті» (Англія), «Лейпциг» (Німеччина) - «Црвена Звезда» (Сербія).
Фото: ФК «Шахтар».