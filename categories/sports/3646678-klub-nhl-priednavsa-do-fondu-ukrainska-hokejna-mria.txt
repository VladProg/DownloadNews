«Едмонтон Ойлерз» проведе матч під гаслом «Стоїмо разом з Україною».

«Едмонтон Ойлерз» спільно з Community Foundation оголосили про співпрацю з фондом «Українська хокейна мрія» та Canada-Ukraine Foundation, повідомляє прес-служба Федерації хокею України, передає Укрінформ.

В рамках матчу НХЛ між «Ойлерз» та «Нью-Йорк Айлендерс» відбудеться низка заходів, присвячених Україні.
5 січня «Едмонтон» проведе матч регулярного чемпіонату НХЛ проти «Айлендерс», який відбудеться під гаслом «Стоїмо разом з Україною».
Крім того, клуб проведе спеціальну лотерею, яка буде спрямована на підтримку фонду, а також на покриття гуманітарних проблем українського народу.
Зазначимо, що керівництво «Ойлерз» підтримало і допомогло в розміщенні студентської збірної України з хокею, яка зараз виступає в Hockey Can’t Stop Tour.

Як повідомляв Укрінформ, в рамках «Hockey Can’t Stop Tour» студентська збірна України провела вже три матчі – з «Саскачеван Гаскіс» (0:2), «Калґарі Дінос» (1:3) і «Ґолден Бьорз» (1:5). 10 січня українці зіграють заключний матч у канадському турне проти команди Університету Манітоби.
Фото: fhu.com.ua