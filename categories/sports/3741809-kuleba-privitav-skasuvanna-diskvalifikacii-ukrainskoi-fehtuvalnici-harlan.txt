Міністр закордонних справ України Дмитро Кулеба привітав скасування дискваліфікації української фехтувальниці Ольги Харлан.

Про це повідомив Дмитро Кулеба у Твіттері, передає Укрінформ.
"Вітаємо українську зірку фехтування Ольгу Харлан зі скасуванням несправедливої дискваліфікації та відновленням права брати участь у змаганнях, зокрема на Олімпіаді. Правда та гідність перемагають, коли ми всі відстоюємо їх і боремося як один", - йдеться у дописі.

Congratulations to Ukraine's fencing star Olha Kharlan on having her unfair disqualification reversed and her right to compete restored, including in the Olympics. Truth and dignity prevail when we all stand up for them and fight as one. Now on to new victories, our hero!
— Dmytro Kuleba (@DmytroKuleba) July 28, 2023

Як повідомлялося, українська шаблістка Ольга Харлан на старті чемпіонату світу з фехтування у Мілані (Італія) перемогла росіянку Анну Смирнову (15:7). Після поєдинку представниця України відмовилася потиснути руку росіянці, яка своєю чергою подала протест через відсутність «прояву поваги» з боку українки.
За це Міжнародна федерація фехтування (FIE) дискваліфікувала Харлан на чемпіонаті світу.
Пізніше українську шаблістку Ольгу Харлан рішенням Міжнародного олімпійського комітету кваліфікували на Олімпійські ігри.