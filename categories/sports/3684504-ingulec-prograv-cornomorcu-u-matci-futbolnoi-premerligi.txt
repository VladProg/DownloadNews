Футболісти «Інгульця» у Петровому поступилися одеському «Чорноморцю» у поєдинку 18-го туру чемпіонату України серед команд Прем'єр-ліги.

Зустріч на стадіоні «Інгулець» завершилася поразкою господарів з рахунком 1:2, передає Укрінформ.
Успіх «Чорноморцю» принесли ізраїльський хавбек Гай Хадіда (2-а хвилина, з пенальті) та форвард «моряків» Даніель Алефіренко (40); у складі «Інгульця» відзначився Іван Головкін (83).
У заключних матчах туру «Колос» у Ковалівці приймає закарпатський «Минай», а донецький «Шахтар» на «Арені Львів» - місцевий «Рух».
Результати решти поєдинків туру:
«Металіст» (Харків) - «Олександрія» - 0:0;
«Ворскла» (Полтава) - «Металіст 1925» (Харків) - 0:0;
«Динамо» (Київ) - «Зоря» (Луганськ) - 0:1
гол: Герреро (83-я хвилина);
«Львів» - «Кривбас» (Кривий Ріг) - 2:2
голи: Ярослав Богунов (74), Олександр Беляєв (87) - Ріфет Капич (20, з пенальті, 78);
«Верес» (Рівне) - «Дніпро-1» - 0:1
гол: Олександр Піхальонок (10).
У турнірній таблиці УПЛ лідирують «Дніпро-1», у якого 39 очок (після 17-ти ігор), та «Шахтар» - 39 (16), далі - «Зоря» - 37 (18), «Динамо» - 33 (18) та «Олександрія» - 28 (17).