У передостанній день III Європейських ігор у Кракові (Польща) скарбничка збірної України поповнилася 37-ю нагородою.

Бронзовим призером континентальних змагань став 23-річний кікбоксер Артем Мельник з Житомира, передає Укрінформ.
Мельник посів 3-тє місце у розділі фул-контакт у ваговій категорії до 86 кг.
За день до завершення Європейських ігор в активі українських спортсменів 19 золотих, 10 срібних та 8 бронзових медалей.
Фото: Facebook.