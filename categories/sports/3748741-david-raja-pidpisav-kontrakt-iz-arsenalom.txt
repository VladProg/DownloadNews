Це не повноцінний трансфер, а оренда.

Лондонський «Арсенал» офіційно підписав 27-річного воротаря «Брентфорда» Давіда Райю, повідомляє пресслужба клубу, передає Укрінформ.

Поки що це не повноцінний трансфер, а оренда з необов'язковою опцією викупу. За оренду «пушкарі» заплатять 3 мільйони фунтів стерлінгів, а за викуп гравця – 27 мільйонів.


У сезоні 2022/23 іспанський голкіпер зіграв всі 38 матчів вищого англійського дивізіону, відмітившись досягненням – Давід робив в середньому більше 4 сейвів за гру, що є найкращим показником серед усіх воротарів минулого сезону Прем'єр-ліги.
Фото: arsenal.com