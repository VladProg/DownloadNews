За підсумками жеребкування Кубка Девіса, яке сьогодні відбулося у Лондоні (Велика Британія), чоловіча збірна України з тенісу у матчі плей-офф Першої Світової групи зіграє проти Лівану.

Протистояння має відбутися на домашньому для України корті 3/4 або 4/5 лютого 2023 року, передає Укрінформ.
Як повідомлялося, минулого тижня українська збірна зазнала поразки від Угорщини у матчі за вихід до кваліфікації командного турніру (1:3).
Ліван у свою чергу у першому раунді Другої Світової групи обіграв збірну Монако (3:2).
Українці боротимуться за право залишитися у Першій Світовій групі.
Фото: btu.org.ua.