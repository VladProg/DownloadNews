24-річний футбольний півзахисник Євген Смирний став гравцем «Олександрії».

Про це повідомляє офіційний сайт олександрійців, передає Укрінформ.
До цього гравець належав київському «Динамо». Угода з «Олександрією» розрахована на три роки - до 31 травня 2026-го.
Смирний є вихованцем академії київського «Динамо». 2017 року Смирний дебютував за киян в 1/8 фіналу Кубка України саме проти «Олександрії» (3:2). Свій перший матч у Прем’єр-лізі провів 26 вересня 2018 року з «Маріуполем».
Окрім «Динамо», Євген виступав за «Чорноморець», «Зорю» та «Колос».
Смирний - фіналіст Кубка України (сезон-2017/2018). Він був гравцем молодіжних збірних України U16, U18, U19 та U21. Минулий сезон футболіст провів в оренді у ковалівському «Колосі» (18 матчів, 1 результативна передача).
Фото: fco.com.ua.