З 30 вересня по 8 жовтня бельгійське місто Антверпен прийматиме чемпіонат світу зі спортивної гімнастики.

Учасники розіграють 14 комплектів нагород та ліцензії на Олімпійські ігри у Парижі-2024, передає Укрінформ.
Збірну України на світовій першості представлятимуть:
чоловіки - Олег Верняєв, Ігор Радівілов, Ілля Ковтун, Назар Чепурний, Радомир Стельмах, Пантелій Колодій;
жінки - Анна Лащевська, Ілона Крупа, Єлизавета Губарева.
Перші три дні проходитиме кваліфікація. 3 жовтня визнаться найсильніші у командній першості серед чоловіків, 4 жовтня - серед жінок. У такому ж порядку у наступні два дні розіграють медалі в особистому багатоборстві.
7-8 жовтня на ЧС відбудуться фінали в окремих вправах.
Фото: noc-ukr.org.