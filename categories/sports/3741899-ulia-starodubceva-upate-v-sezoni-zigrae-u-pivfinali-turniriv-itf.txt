Українська тенісистка Юлія Стародубцева здобула вольову перемогу у чвертьфінальному матчі турнірі ITF W60 у Далласі (США).

Юлія (№260) завдала поразки першій «ракетці» змагань американці Медісон Бренгл (103) - 4:6, 6:1, 6:4, передає Укрінформ.
Поєдинок тривав понад дві години.
За вихід у фінал українська тенісистка зіграє проти китаянки Ма Єсінь (338).
Стародубцева проведе вже п'ятий півфінал на турнірах ITF (усі - нинішнього сезону). У попередніх чотирьох півфіналах вона здобула перемоги.
Фото: btu.org.ua.