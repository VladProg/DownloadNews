Перша «ракетка» України Олексій Крутих достроково завершив виступ на турнірі Асоціації тенісистів професіоналів (АТР) серії Challenger - Challenger BancaStato Città Di Lugano - у Лугано (Швейцарія) із призовим фондом €73 тис.

У матчі другого кола за вихід до чвертьфіналу змагань Крутих за 2,5 години поступився на тайбрейку Отто Віртанену з Фінляндії - 4:6, 6:2, 6:7 (5:7), передає Укрінформ.
Путівку до півфіналу Віртанен розіграє з переможцем протистояння між французом Юго Греньє з Франції та Річардамом Беранкісом з Литви.
Турнір у Лугано завершиться 12 березня.
Фото: BTU.