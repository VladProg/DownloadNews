Трьома поєдинками продовжиться у неділю, 5 березня, 16-й тур чемпіонату України з футболу серед команд Прем'єр-ліги. (УПЛ).

О 13.00 полтавська «Ворскла» зустрінеться із луганською «Зорею», харківський «Металіст» у паралельному матчі зійдеться із львівським «Рухом», а харківський «Металіст 1925» о 14.00 зіграє з донецьким «Шахтарем», передає Укрінформ.
Завершить програму 16-го туру у понеділок, 6 березня, поєдинок «Львова» із закарпатським «Минаєм» (13.00).
Результати попередніх поєдинків туру:
«Кривбас» (Кривий Ріг) - «Колос» (Ковалівка) - 1:0
гол: Віталій Вернидуб (60-та хвилина);
«Олександрія» - «Дніпро-1» - 2:2
голи: Еміль Мустафаєв (30, 88) - Домінго Бланко (23), Артем Довбик (58);
«Динамо» (Київ) - «Інгулець» (Петрове) - 0:2
голи: Олександр Козак (12), Володимир Одарюк (44);
«Верес» (Рівне) - «Чорноморець» (Одеса) - 1:3
голи: Олександр Маткобожик (60) - Зігі Бадібанга (13), Даніель Алефіренко (76), Олександр Гладких (90+3, з пенальті).
У турнірній таблиці УПЛ лідирує «Дніпро-1» - 36 очок (після 15-ти ігор). Другим йде «Шахтар» - 33 (14), далі - «Динамо» - 30 (16), «Зоря» - 28 (15) та «Олександрія» - 26 (15).