Це перша перемога українців на турнірі.

Юнацька збірна України з футзалу впевнено перемогла команду Словенії з рахунком 4:2 у другому турі Євро-2023 (U-19), передає Укрінформ.

Хет-триком у складі української команди відзначився Максим Малиновський, який вийшов у лідери бомбардирської гонки на турнірі. Ще один гол за «синьо-жовтих» забив Дмитро Федик.
В іншому матчі групи В сьогодні зіграють юнацькі команди Італії та Фінляндії.
Збірна України набрала перші 3 очки на турнірі – у першому українці поступились Італії (1:2). В активі словенців також три пункти. У півфінал вийдуть дві найкращі команди з квартету.

Як повідомляв Укрінформ, у третьому турі Євро-2023 «синьо-жовті» зіграють проти Фінляндії 6 вересня.
Фото: uefa.com