Українсько-латвійський дует Людмила Кіченок - Олена Остапенко упевнено стартував на турнірі Жіночої тенісної асоціації (WTA) у Гвадалахарі (Мексика) - Guadalajara Open Akron - із призовим фондом $2,527 млн.

У першому колі парного розряду посіяні під 5-м номером Кіченок та Остапенко обіграли Чжань Хаоцін (Китайський Тайбей) та Луцію Градецьку (Чехія) - 6:4, 6:1, передає Укрінформ.
За вихід до чвертьфіналу турніру українсько-латвійський тандем зустрінеться з естонкою Каєю Канепі та чешкою Ліндою Фругвіртовою.
Guadalajara Open Akron пройде до 23 жовтня.
Фото: Getty Images.