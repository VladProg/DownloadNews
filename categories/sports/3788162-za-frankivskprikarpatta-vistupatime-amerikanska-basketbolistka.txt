Баскетбольний клуб української жіночої Суперліги «Франківськ-Прикарпаття» (Івано-франківськ) підписав американську легіонерку.

До команди приєдналася 26-річна захисниця Жамоні Велх-Коулмен, передає Укрінформ. Сезон розігруюча розпочинала у складі команди Peja 03, яка виступає у чемпіонаті Косово. У середньому за 27,7 хвилини вона набрала 8,7 очка, робила 3,3 передачі та 3.3 підбирання. У США баскетболістка відіграла чотири сезони за команду «Вебер Стейт».
Зазначимо, що це перша легіонерка в українській жіночій Суперлізі за минулий і поточний сезони.
«Франківськ» нині посідає перше місце у турнірній таблиці Суперліги, здобувши чотири перемоги у чотирьох матчах. У наступному поєдинку 18 листопада команда протистоятиме «Київ-Баскету».
Фото: fbu.ua.