Гонщик «Ред Булл» Макс Ферстаппен достроково здобув чемпіонство сезону-2023 «Формули-1».


Напарник Ферстаппена по команді Серхіо Перес зійшов у спринті на Гран-прі Катару та втратив математичні шанси здобути чемпіонство, повідомляє Укрінформ.
Для Ферстаппена це третій титул чемпіона «Формули-1». Він ставав переможцем чемпіонату у 2021 та 2022 роках.
За кількістю титулів Макс зрівнявся з Джеком Бребемом, Джекі Стюартом, Нікі Лаудою, Нельсоном Піке та Айртоном Сенною.
Перемогу на Гран-прі Катару здобув гонщик «Макларена» Оскар Піастрі. Ферстаппен став другим.
Фото: Getty Images