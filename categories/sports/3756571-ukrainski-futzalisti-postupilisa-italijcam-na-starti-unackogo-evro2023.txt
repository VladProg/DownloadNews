В хорватському місті Пореч розпочався юнацький чемпіонат Європи з футзалу (гравці до 19-ти років).

Збірна України поступилася на старті фінального турніру команді Італії - 1:2, передає Укрінформ.
В іншому матчі групи В словенці обіграли однолітків з Фінляндії - 4:2.
Наступні поєдинки «синьо-жовті» проведуть проти футзалістів Словенії (4 вересня) та Фінляндії (6 вересня).
У квартеті А Євро-2023 сьогодні зустрінуться юнацькі збірні Португалії та Іспанії, Хорватії та Франції.
По дві найкращі команди груп вийдуть до півфіналів (8 вересня). Фінальний поєдинок відбудеться 10 вересня.
Фото: УЄФА.