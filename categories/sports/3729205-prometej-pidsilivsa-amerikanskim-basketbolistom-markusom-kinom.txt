Український баскетбольний клуб «Прометей» (Слобожанське) підписав контракт з 28-річним американським захисником Маркусом Кіном.

Про це повідомляє пресслужба «Прометея», передає Укрінформ.
Маркус Кін - випускник Університету Центральний Мічиган. 2017 року в одному з матчів NCAA (Національна асоціація студентського спорту) він набрав 50 очок (10 точних триочкових кидків).
Кар’єру в Європі на найвищому рiвнi Маркус розпочав у 2020 року, підписавши контракт з естонським «Калевом/Крамо». У складі цього клубу став чемпіоном Латвійсько-естонської баскетбольної ліги. У сезоні-2021/2022, виступаючи за італійський «Варесе», новачок «Прометея» став одним з найкращих снайперів Серії А.
Минулого сезону Кін грав за французький «Страсбур», де набирав у середньому 20 очок за матч у національному чемпіонаті та 18,1 очка у Лізі чемпіонів. У найпрестижнішому єврокубку Маркус став третім «скорером».
Фото: prometeybc.com.