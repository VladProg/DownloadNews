Українець Ілля Ковтун завоював дві срібні медалі на етапі Кубка світу зі спортивної гімнастики в Баку.

Спочатку вихованець Ірини Надюк посів друге місце у вільних вправах, де за свою комбінацію складністю 6,1 отримав оцінку 13,933, передає Укрінформ.
Краще з цим видом програми впорався лише представник Казахстану Мілад Карімі (14,200).
Ковтун також став другим на своїх коронних коронних брусах, здобувши таким чином вже третю поспіль нагороду у цій вправі на Кубку світу-2023.
Зазначимо, що від переможця Карлоса Юло з Філіппін українського гімнаста, який продемонстрував програму з коефіцієнтом складності 6,6 на оцінку 15,366, відділили лише 0,034 бала.
Фото: facebook.com/olympicua.