Поєдинком між рівненським «Вересом» та харківським «Металістом» у п'ятницю, 7 жовтня, розпочнеться 6-й тур чемпіонату України з футболу серед команд Прем'єр-ліги (УПЛ).

Матч «Верес» - «Металіст» розпочнеться о 15.00, передає Укрінформ.
У перший ігровий день також зустрінуться ковалівський «Колос» та «Інгулець» з Петрового (17.00).
У суботу, 8 жовтня, полтавська «Ворскла» зіграє одеським «Чорноморцем» (13.00).
Програму туру продовжать у неділю, 9 жовтня, «Дніпро-1» та луганська «Зоря» (13.00), криворізький «Кривбас» та закарпатський «Минай» (15.00), київське «Динамо» та львівський «Рух» (17.00).
У понеділок, 10 жовтня, «Олександрія» зійдеться з харківським «Металістом 1925» (15.00).
Матч «Львів» - «Шахтар» (Донецьк) перенесено на прохання «гірників» у зв'язку з напруженим графіком матчів єврокубків та логістичними труднощами.
У турнірній таблиці УПЛ лідирує «Шахтар» (13 очок). Другим йде «Дніпро-1» (12), в якого гра у запасі. По 10 очок набрали «Зоря», «Колос», «Олександрія» та «Верес».