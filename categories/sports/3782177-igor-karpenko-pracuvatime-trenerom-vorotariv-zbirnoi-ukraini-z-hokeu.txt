Колишній воротар хокейної збірної України Ігор Карпенко увійшов до тренерського штаб Дмитра Христича у нинішній нвціональній команді у статусі тренера голкіперів.


Про це повідомляє пресслужба Федерації хокею України, передає Укрінформ.
47-річний Карпенко - вихованець київського «Сокола». В цій команді він у 1992 році розпочинав гравецьку кар’єру і виступав до 1996-го, потім повертався до рідного клуб 2005 року і виступав до 2013-го. Із «Соколом» Ігор виграв п’ять чемпіонатів України.
Також на клубному рівні Карпенко виступав у Північній Америці за «Порт-Гурон Бордер-Кетс» (CoHL), «Лас-Веґас Тандер» (ІХЛ), «Сент-Джон Флеймз» (АХЛ) і «Джонстаун Чіфз» (ECHL. Як воротар Ігор вигравав Євролігу-2000.
За національну збірну України Карпенко грав у 1995-2009 роках, провів за команду 78 матчів, виступав на дев’яти чемпіонатах світу.
До повномасштабної війни Ігор був тренером воротарів у «Харківських Берсерках». Нині працює з дітьми у київській КДЮСШ «Вершина».
Фото: hu.com.ua.