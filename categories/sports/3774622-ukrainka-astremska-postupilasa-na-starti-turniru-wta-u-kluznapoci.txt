Українська тенісистка Даяна Ястремська зазнала поразки у першому колі турніру WTA 250 у Клуж-Напоці.

На старті основної сітки змагань Ястремська поступилася 17-річній володарці wild card Ніколі Бартунковій з Чехії - 0:2, повідомляє Укрінформ.


Тенісистки провели на корті майже дві години.


Всього за матч Ястремська реалізувала 3 з 12 брейк-поінтів, Бартункова – 5 з 10. Також Даяна припустилася 6 подвійних помилок.


На турнірі у Клуж-Напоці Ястремська зіграє ще у парному розряді. Українка виступить у тандемі з американкою Квінн Глісон.


Фото: Getty Images