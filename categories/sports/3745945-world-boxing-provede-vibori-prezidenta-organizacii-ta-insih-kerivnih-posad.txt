World Boxing - Міжнародна організація любительського боксу, яка є альтернативою IBA.

World Boxing у листопаді планує створити виконавчу раду, повідомляє Inside the Games, передає Укрінформ.
World Boxing вже закликала кандидатів балотуватися на посаду президента організації. До офіційних осіб був направлений заклик подати заявку на низку керівних посад до 25 серпня, а самі вибори мають відбутися на першому конгресі World Boxing у листопаді.
Серед керівних посад - перший в історії президент World Boxing, а також три віцепрезиденти та чотири члени виконавчої ради. Організація підкреслила, що представники обох статей мають бути представлені на всіх високих посадах.
Також пройдуть вибори на посади голови Комітету Всесвітнього боксу зі спорту та змагань, медичного та антидопінгового комітету та Комітету з фінансів та аудиту.
Одна офіційна особа може подати заявку не більше ніж на дві керівні посади у своїй національній федерації.
Як повідомляв Укрінформ, весною 2023 року США, Німеччина, Велика Британія, Нідерланди, Філіппіни та Швеція заснували організацію World Boxing.
Фото: Getty Images