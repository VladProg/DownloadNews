Наступного тижня розпочинається півфінальна стадія футбольних єврокубків.

За інформацією офіційного сайту Союзу європейських футбольних асоціацій (УЄФА), до топ-50 клубного рейтингу входять дві українські команди - донецький «Шахтар» та київське «Динамо», які достроково припинили виступ у сезоні-2022/23, передає Укрінформ.
«Гірники» посідають у списку 25-те місце, «біло-сині» - замикають першу 50-ку.
Рейтинг очолює «Манчестер Сіті», далі йдуть «Баварія» та «Челсі».
Як повідомлялося, в 1/2 фіналу Ліги чемпіонів УЄФА зіграють «Реал» - «Манчестер Сіті» та «Мілан» - «Інтер», путівки у фінал Ліги Європи розіграють «Рома» - «Баєр» та «Ювентус» - «Севілья», а у півфіналі Ліги конференцій УЄФА протистоятимуть «Вест Гем» - АЗ «Алкмаар» та «Фіорентина» - «Базель».