Баскетбольий клуб української Суперліги «Черкаські Мавпи» посилилися американським захисником Армоні Фостером.

Він став першим легіонером у складі черкаського клубу у сезоні-2023/2024, передає Укрінформ.
Для Фостера український клуб стане першою професіональною командою у кар’єрі. Минулий сезон баскетболіст провів у складі «Баффало Буллс», де у середньому набирав 8,4 очка, робив 1,8 підбирання та 3,9 передачі.
У сезоні-2021/22 Фостер виступав у складі університету Пенсільванії і допоміг команді пройти до національних півфіналів II Дивізіону. Він став фіналістом у змаганні за звання гравця року, маючи у середньому 17,8 очка та 6,5 передач за гру. Показник точності штрафних кидків баскетболіста перевищив 75%.
Додамо, что Фостер став другим легіонером української Суперліги на наступний сезон. Раніше БК «Старий Луцьк» підписав американського бігмена Стейсі Томаса.
Фото: mavpabasket.com.