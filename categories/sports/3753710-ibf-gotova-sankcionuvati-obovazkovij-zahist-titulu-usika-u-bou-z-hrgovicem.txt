Чемпіону WBA, WBO, IBO та IBF у надважкій вазі Олександру Усику (21-0, 14 КО) доведеться провести принаймні ще один обов’язковий захист, перш ніж він отримає шанс провести бій за звання абсолютного чемпіона світу.

Про це повідомляє BoxingScene, передає Укрінформ.
IBF готова санкціонувати обов’язковий захист титулу Усика у бою з претендентом номер один Філіпом Хрговичем. Таке рішення було прийнято через те, що на думку IBF бій за звання абсолютного чемпіона є дуже малоймовірним найближчим часом.
Нагадаємо, що Усик захистив титули від обов’язкового претендента WBA Даніеля Дюбуа. Захист титулу чемпіона IBF - наступний у черзі.
Як повідомлялося, Тайсон Ф’юрі проведе свій наступний бій з Френсісом Нганну 28 жовтня.
Фото: Getty Images