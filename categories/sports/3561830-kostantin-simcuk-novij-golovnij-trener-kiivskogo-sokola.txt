Клуб представив новий тренерський штаб.

48-річний Костянтин Сімчук очолить «Сокіл» у новому сезоні, повідомляє прес-служба клубу, передає Укрінформ.
У двох попередніх сезонах Сімчук був помічником Олега Шафаренка і очолює ДЮСШ «Сокіл».

Асистуватимуть Сімчуку екс-гравці «Сокола» Артем Бондарєв та Андрій Савченко.
Сімчук – вихованець «Сокола». Як воротар він виступав за рідну команду в 1992-1997-му, 2001-му, 2009-2013 роках, провівши за «Сокіл» 167 офіційних матчів. Сімчук був гравцем року в Україні за підсумками сезону-2004/2005. Нині він також є асистентом Вадима Шахрайчука в національній збірній України.

Як повідомляв Укрінформ, ХК «Сокіл» першими подав заявку на участь у чемпіонаті України – 2022/2023. Команда захищатиме чемпіонське звання.
Фото: Федерація хокею України