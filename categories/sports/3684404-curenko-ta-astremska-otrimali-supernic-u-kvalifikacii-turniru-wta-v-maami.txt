Українки Леся Цуренко та Даяна Ястремська розпочинають боротьбу за вихід до основної сітки турніру Жіночої тенісної асоціації (WTA) у Маямі (США) із призовим фондом $8,8 млн.

У першому колі кваліфікації Цуренко (№95 рейтингу WTA) зустрінеться з американкою Коко Вандевей (№125), а Ястремська (№142) протистоятиме іншій представниці США Кеті Макнеллі (№73), передає Укрінформ.
Турнір у Маямі триватиме до 2 квітня.
Титул переможниці Miami Open захищатиме перша «ракетка» світу Іга Швьонтек з Польщі.
На фото: Леся Цуренко (Thailand Open).