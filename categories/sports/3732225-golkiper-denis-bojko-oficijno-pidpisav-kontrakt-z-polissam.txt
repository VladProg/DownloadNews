Футбольний клуб «Полісся» (Житомир) підписав контракт з досвідченим голкіпером Денисом Бойком.

Сторони уклали угоду терміном на один рік, передає Укрінформ.
35-річний Бойко перебував в статусі вільного агента. Його контракт з київським «Динамо» закінчився наприкінці минулого сезону.
За час виступів у складі столичного клубу Бойко зіграв 108 матчів у всіх турнірах.
Денис також виступав за «Дніпро», турецький «Бешикташ» та іспанську «Малагу».
У складі «Динамо» голкіпер виборював «золото» чемпіонату Укрїни у сезоні-2020/2021, двічі завойовував Кубок України (2020, 2021 роки) та тричі ставав володарем Суперкубка (2018, 2019, 2020). З «Дніпром» Бойко був фіналістом та срібним призером Ліги Європи УЄФА сезону-2014/2015, з «Бешикташем» вигравав чемпіонат Туреччини-2015/2016.
Фото: polissyafc.com.