Українка Даяна Ястремська не змогла пробитися до третього кола турніру Жіночої тенісної асоціації (WTA) - BNP Paribas Open - в Індіан-Веллсі (США) із призовим фондом $8,8 млн.

У матчі другого раунду змагань Ястремська зазнала поразки від посіяної під 16-м номером чешки Барбори Крейчикової - 1:6, 2:6, передає Укрінформ.
Поєдинок тривав 1 годину 10 хвилин.
Путівку до 1/8 фіналу Крейчикова розіграє із переможницею протистояння китаянки Сію Ван із росіянкою Анастасією Потаповою.
Турнір BNP Paribas Open триватиме до 19 березня.
Фото: Getty Images.