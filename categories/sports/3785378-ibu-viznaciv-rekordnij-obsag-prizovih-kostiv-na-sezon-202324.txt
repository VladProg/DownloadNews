Старт нового сезону Кубка світу — 25 листопада.

Сумарно організатори заклали на всі змагання сезону суму в понад 9.174 мільйона євро, повідомляє пресслужба організації, передає Укрінформ.
Найбільші призові виплатять за підсумками стартів Кубка світу — більше 5.3 мільйона. Ще понад 1.2 мільйона євро відійдуть володарям лідерських майок та призерам підсумкових заліків сезону.
На чемпіонат світу IBU виділив 1.57 мільйона євро. Третій найбільший призовий фонд сезону матиме Кубок IBU — 494 тисячі євро.
Новий біатлонний сезон розпочнеться 25 листопада з першого етапу Кубка світу в шведському Естерсунді. Всього провідна серія змагань налічуватиме дев'ять етапів.
Чемпіонат світу в лютому 2024 року прийматиме чеське Нове-Место. Кубок IBU у новому сезоні складатиметься з восьми етапів і перериватиметься на відкритий чемпіонат Європи наприкінці січня.
Фото: Getty Images