Під час робочої поїздки до Львова міністр молоді та спорту України Вадим Гутцайт провів робочі зустрічі з начальником Львівської обласної військової адміністрації Максимом Козицьким та міським головою Андрієм Садовим.

Міністр відвідав стадіон «Арена Львів», який з початку повномасштабного вторгнення перетворився на повноцінний хаб допомоги переселенцям. Тут діє координаційний центр, через який пойшли понад 25000 людей та шелтер, що прихистив понад 3000 осіб, передає Укрінформ.
Під час відрядження Важим Гутцайт завітав до фехтувального залу з понад 100-літньою історією, побував на відкритті найбільшого тенісного клубу Львова з критими кортами, який є базою для проведення чемпіонатів України та міжнародних турнірів.
Гутцайт також проінспектував стадіон СКІФ Львівського державного університету фізичної культури імені Івана Боберського і ознайомився з роботою академії футболу футбольного клубу «Рух».
Наприкінці візиту міністр нагородив переможців фінальних ігор Кубка України з водного поло серед чоловіків та жінок.
Фото: mms.gov.ua.