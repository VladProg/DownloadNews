Перед футбольним матчем-відповіддю раунду плей-офф Ліги конференцій УЄФА проти турецького «Бешикташа» до загальної групи повернулися півзахисники київського «Динамо» Владислав Кабаєв та Олександр Андрієвський.

Обидва футболісти через пошкодження пропускали перший поєдинок, не потрапивши до заявки, а нині нарівні з усіма готуються зіграти на «Бешикташ Парк» найближчого четверга, передає Укрінформ.
А от вінгер «біло-синіх» Андрій Ярмоленко точно не допоможе команді у Стамбулі. У досвідченого гравця часткове пошкодження внутрішньої бічної зв’язки коліна, точні строки відновлення поки невідомі.
Додамо, що матч «Бешикташ» - «Динамо» відбудеться 31 серпня у Стамбулі, початок о 21:00. У першій грі перемогу святкували турецькі футболісти - 3:2.
Фото: fcdynamo.com.