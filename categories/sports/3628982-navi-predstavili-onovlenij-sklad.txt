До команди приєдналися два гравці з Казахстану.

Українська кіберспортивна організація «Natus Vincere» представила оновлений склад з Dota 2, про це команда повідомила на своїй сторінці в Твіттері, передає Укрінформ.

До NAVI приєдналися два гравці з Казахстану — Нікіта «Nicky`Cool» Остахов та Арман «Malady» Оразбаєв.
Попередні команди «Malady» – «Hellraisers» та «V-Gaming». «Nicky`Cool» раніше виступав у кваліфікації на The International 2022 в складі «Project Armor».
Першим турніром для нового складу NAVI з Dota 2 стане зимовий етап Dota Pro Circuit 2022/2023. Турнір розпочнеться 9 січня.

Як повідомляв Укрінформ, лідера команди Олександра «S1mple» визнали гравцем десятилліття в CS:GO.
Фото: Getty Image