Українська тенісистка Еліна Світоліна (WTA №508) розповіла про реакцію тенісної спільноти на повернення в тур.

Про це вона розповіла для БТУ, передає Укрінформ.
«Мене дуже тепло прийняли, дуже багато людей були здивовані моєю фізичною формою, адже Скай було всього 5,5 місяців, коли я повернулася до Чарльстона, і зіграла там дуже хороший матч. Дуже багато хто був здивований, до мене підходили, запитували з приводу Скай, більшість запитань про неї. Тож зустріли мене дуже добре», - сказала Світоліна.
Як повідомлялося, Еліна Світоліна вийшла у фінал турніру WTA 250 у Страсбурзі. Вона зіграє у вирішальному матчі з росіянкою Анною Блінковою (№66 WTA). Раніше тенісистки не грали одна проти одної.
Фінал відбудеться у суботу, 27 травня.
Фото: БТУ