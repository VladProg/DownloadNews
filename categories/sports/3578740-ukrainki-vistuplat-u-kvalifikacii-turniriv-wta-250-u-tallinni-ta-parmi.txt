Українські тенісистки Дар'я Снігур та Катерина Байндль стартують у кваліфікації змагань WTA 250 в Естонії та Італії із призовими фондами $251,750.

Снігур (№111 WTA) у першому раунді відбору турніру в Таллінні зіграє проти Сюзан Ламенс (189) з Нідерландів, передає Укрінформ.
Для Дар'ї це буде друга очна зустріч із Сюзан. У червні вона у двох сетах обіграла суперницю на старті кваліфікації Вімблдона.
Катерина Байндль (125) у відборі турніру в Пармі проведе матч з Ельзою Жакмо із Франції (№192 WTA). Раніше тенісистки одна з одною на корті не зустрічалися.
Додамо, що змагання основної сітки обох турнірів розпочнуться 26 вересня.
На фото: Дар'я Снігур/Getty Images.