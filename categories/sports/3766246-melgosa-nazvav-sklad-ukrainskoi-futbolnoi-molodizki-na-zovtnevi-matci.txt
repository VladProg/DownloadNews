Свої найближчі поєдинки у відбірковому турнірі Євро-2025 (U21) молодіжна збірна України з футболу проведе проти Люксембургу та Англії.

Головний тренер «синьо-жовтих» іспанець Унаї Мельгоса викликав до розташування команди 24-х футболістів, передає Укрінформ.
Склад молодіжної збірної України:
воротарі - Руслан Нещерет («Динамо», Київ), Яків Кінарейкін («Дніпро-1»), Кирило Фесюн («Колос», Ковалівка);
захисники - Костянтин Вівчаренко («Динамо», Київ), Антон Боль, Арсеній Батагов (обидва - «Зоря», Луганськ), Мар’ян Фарина («Металіст 1925», Харків), Данило Скорко («Олександрія»), Артем Смоляков («Полісся», Житомир), Віталій Роман, Роман Дідик (обидва - «Рух», Львів), Володимир Салюк («Чорноморець», Одеса);
півзахисники - Єгор Ярмолюк («Брентфорд», Англія), Володимир Бражко, Назар Волошин (обидва - «Динамо», Київ), Валентин Рубчинський («Дніпро-1»), Олександр Яцик («Зоря», Луганськ), Ілля Квасниця («Рух», Львів), Максим Кучерявий («Сент-Джонстон», Шотландія), Максим Брагару («Чорноморець», Одеса), Олег Очеретько («Шахтар», Донецьк);
нНападники - Єгор Гунічев («Минай»), Ігор Краснопір («Оболонь», Київ), Богдан В’юнник («Шахтар», Донецьк).
Виїзна гра з люксембуржцями відбудеться 12 жовтня у другому за населенням місті Великого Герцогства Люксембург - Еш-сюр-Альзетті на арені імені Еміля Майріша і розпочнеться о 20.30 за київським часом.
Номінально домашній поєдинок з англійськими однолітками «синьо-жовті» проведуть 16 жовтня у місті Кошице (Словаччина) на стадіоні «Кошицька футболова арена». Початок - о 19.30.
У відбірковій групі F також виступають Сербія, Північна Ірландія та Азербайджан.
Турнірна таблиця: Англія - 3 очки (після 1-ї гри), Сербія - 3 (1), Україна - 3 (1), Люксембург - 3 (2), Північна Ірландія - 0 (2), Азербайджан - 0 (1).
Фото: uaf.ua.