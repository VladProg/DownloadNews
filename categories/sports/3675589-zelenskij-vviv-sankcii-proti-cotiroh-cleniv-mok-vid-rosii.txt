Під санкції потрапили Шаміль Тарпіщев, Александр Попов, Віталій Смирнов та Єлєна Ісінбаєва.

Володимир Зеленський підписав указ про введення санкцій проти членів МОК від Росії, повідомляє Офіс Президента України, передає Укрінформ.

До санкційного списку потрапили: Єлєна Ісінбаєва, Александр Попов, Віталій Смирнов та Шаміль Тарпіщев.

Проти всіх чотирьох застосовано санкції на 50 років. Ісінбаєва і Тарпіщев - чинні члени МОК, а Смірнов та Попов - почесні.

Міністерство закордонних справ має поінформувати компетентні органи Європейського Союзу, Сполучених Штатів Америки та інших держав про застосування санкцій і порушити перед ними питання про запровадження аналогічних обмежувальних заходів.



Як повідомляв Укрінформ, раніше Міжнародний олімпійський комітет (МОК) заявив, що санкції, накладені на російських та білоруських спортсменів через повномасштабне вторгнення рф в Україну, залишаються в силі.

Фото: Getty Image