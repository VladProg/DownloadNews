Міжнародна федерація футбольних асоціацій (ФІФА) відхилила протест Федерації футболу Франції (ФФФ) щодо рішення VAR не зараховувати гол Антуана Грізманна у компенсований час матчу чемпіонату світу-2022 проти Тунісу (0:1).


ФФФ наполягала на тому, щоб гол був зарахований, а результат був змінений на 1:1. Причому протест французів стосувалася не самого рішення про офсайд, а порушення протоколу VAR, оскільки перевірка виявилася недійсною, бо суддя Метью Конгер з Нової Зеландії вже відновив гру з центру поля, передає Укрінформ.
«Дисциплінарний комітет ФІФА відхилив протест, поданий Французькою футбольною асоціацією щодо матчу чемпіонату світу з футболу між Тунісом та Францією, який відбувся 30 листопада» - йдеться у заяві дисциплінарного комітету ФІФА.
Як повідомлялося, Грізманн зрівняв рахунок на 98-й хвилині поєдинку третього туру ЧС-2022 Туніс - Франція, але після перевірки VAR гол було скасовано через офсайд.
Фото: Getty Images.