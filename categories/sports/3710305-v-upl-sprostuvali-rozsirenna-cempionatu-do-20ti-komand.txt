Виконавчий директор української футбольної Прем'єр-ліги (УПЛ) Євген Дикий прокоментував інформацію, що у наступному сезоні чемпіонат країни може розширитися до-ти 20 команд.

За словами Дикого, регламент ліги не передбачає опції розширення до 20 команд, передає Укрінформ.
«Регламент УПЛ не передбачає опції розширення до 20 команд. Передбачено лише розширення до 18-ти команд за умови повернення до змагань чернігівської «Десни» та «Маріуполя». Інших варіантів не передбачено. Тому ця інформація виглядає дивно. Розширення до 20-ти команд в УПЛ навіть не обговорювалося... За моєю інформацією, «Десна» та «Маріуполь» не подавали документи на проходження атестації на наступний сезон. А без цієї процедури їх не приймуть», - сказав виконавчий директор УПЛ.
Додамо, що нині у Прем'єр-лізі виступають 16 клубів.
Фото: upl.ua.