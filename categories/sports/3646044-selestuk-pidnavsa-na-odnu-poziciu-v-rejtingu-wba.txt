Черкашин та Хегай увійшли в топ-15.

Всесвітня асоціація боксу (WBА) оновила свій рейтинг боксерів, передає Укрінформ.

Український середньоваговик Федір Черкашин (21-0, 13 КО) увійшов у топ-15, зайнявши 15-те місце. 6 листопада він переміг Натаніеля Галлімора (22-6–1, 17 КО) одноголосним рішенням суддів (97-93, 99-91 та 100-90).

Український боксер напівсередньої ваги Тарас Шелестюк (19-0-1, 13 КО) піднявся на одну позицію - із 8-го на 7-ме місце. 17 грудня він мав провести бій проти Даніяра Єлеусінова, але поєдинок зірвався.

У напівлегкій вазі українець Арнольд Хегай (19-1-1, 11 КО) увійшов у топ-15, зайнявши 13-те місце. 11 грудня він переміг Едуардо Баеса роздільним рішенням суддів (96-93, 95-94 та 94-95).

У другій найлегшій вазі українець Олег Довгун (14-0, 5 КО) опустився з 4-го на 7-ме місце. З моменту попереднього оновлення рейтингів він поєдинків не проводив.

Як повідомляв Укрінформ, колишній чемпіон світу Василь Ломаченко (17-2, 11 КО) внесений до реєстру держзрадників, який веде рух «ЧЕСНО».

Фото: Getty Image