Проведення матчу в Словаччині неможливе.

«Дніпро-1» та «Шахтар» проведуть очний матч 14-го туру УПЛ в Ужгороді, повідомляє ТаТоТаке, передає Укрінформ.

Дніпряни пропонували «гірникам» зіграти у словацькому Кошице – у цьому місті команда Олександра Кучера грала домашні матчі єврокубків. Однак у дати матчу (19-20 листопада) на стадіоні в Кошице перестилатимуть газон.
«Дніпро-1» лідирує у турнірній таблиці УПЛ, випереджаючи «гірників» на п’ять очок, але зігравши при цьому на матч більше.
Як повідомляв Укрінформ, у 12-му турі УПЛ суперники проведуть матчі 9 листопада. Дніпряни їдуть у гості до «Колоса», а «Шахтар» зіграє у Львові з «Вересом».
Фото: upl.ua