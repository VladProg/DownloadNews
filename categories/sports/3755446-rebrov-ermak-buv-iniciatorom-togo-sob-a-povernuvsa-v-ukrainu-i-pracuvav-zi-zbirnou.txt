Головний тренер збірної України сказав, що ініціатором його повернення на Батьківщину заради роботи зі збірною був керівник Офісу президента України Андрій Єрмак.

Про це він розповів в інтерв’ю Ютуб-каналу «Бомбардир», передає Укрінформ.
«Я знаю Андрія дуже давно. До того моменту, як він став помічником президента. Він дуже порядна людина. Ми спілкуємось доволі часто. Він був ініціатором того, щоб я повернувся в Україну і працював зі збірною, але це було до повномасштабної агресії Росії.
Я дуже вдячний Андрію, дуже вдячний людям, які зараз дійсно допомагали тому, щоб я повернувся в Україну», - сказав Ребров.
До цього Сергій Ребров працював з «Аль-Айном» (ОАЕ).

Як повідомляв Укрінформ, Ребров оголосив список гравців, які будуть задіяні у вересневих матчах збірної України проти команд Англії (9 вересня) та Італії (12 вересня).
Фото: uaf.ua