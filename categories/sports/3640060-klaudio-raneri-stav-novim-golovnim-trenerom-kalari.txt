З коучем уклали контракт на два з половиною роки.

«Кальярі» оголосив у своєму Інстаграмі про призначення Клаудіо Раньєрі на посаду головного тренера команди, передає Укрінформ.
Угода з наставником розрахована до літа 2025 року. Раньєрі приступить до своїх обов'язків з 1 січня 2023 року.
Після 18 турів «Кальярі» посідає 14 місце у турнірній таблиці Серії В.
Останнім місцем роботи Раньєрі був «Вотфорд». Італієць вже очолював «Кальярі» у період з 1988 по 1991 рік.
Фото: Getty Images