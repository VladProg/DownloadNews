Українка Катерина Байндл (Козлова) у середу, 9 листопада, зіграє другий матч на турнірі Жіночої тенісної асоціації (WTA) серії Challenger - LP Open by IND - у чилійському місті Коліна із призовим фондом $115 тис.

За вихід до чвертьфіналу змагань Байндл (№138 рейтингу WTA) зустрінеться з посіяною під 4-м номером словенкою Тамарою Зіданшек (№87), передає Укрінформ.
Переможниця протистояння Байндл - Зіданшек розіграє путівку до півфіналу з кращою у поєдинку між 7-м номером «посіву» Вікторією Хіменес Касінцевою з Андорри (№129) та Деспіною Папаміхаїл з Греції (№156).
Турнір у Чилі триватиме до 13 листопада.
Фото: btu.org.ua.