У Лізі чемпіонів УЄФА у середу, 17 травня, відбудеться матч у відповідь 1/2 фіналу між футболістами англійського «Манчестер Сіті» та чинним володарем титулу іспанським «Реалом».

Поєдинок на арені «Етіхад» у Манчестері обслуговуватиме суддівська бригада з Польщі, передає Укрінформ.
Головному арбітру Шимону Марчиняку асистуватимуть на лінії Павел Сокольницький та Томаш Листкевич. Четвертий арбітр - Іштван Ковач.
Нагадаємо, перший матч на «Сантьяго Бернабеу» у Мадриді завершився внічию - 1:1.
Іншу півфінальну пару складають італійські «Інтер» та «Мілан» (2:0), які у свою чергу 16 травня визначать учасника фіналу на стадіоні «Джузеппе Меацца» у Мілані.
Фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі (Туреччина).
Фото: Твіттер.