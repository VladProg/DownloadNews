Найкращим гравцем та тренером жовтня в українській футбольній Перм'єр-лізі (УПЛ) стали представники житомирського «Полісся».

Серед гравців переміг конголезький форвард житомирського клубу Бені Макуана, який у чотирьох матчах відзначився двома забитими м'ячами, передає Укрінформ.
Макуана випередив Олега Коужка з «Кривбаса», Андрія Штогріна з «Чорноморця» та Олексія Гуцуляка з «Дніпра-1».
У голосуванні за топ-наставника взяли участь: Юрій Калитвинцев («Полісся»), Юрій Вернидуб («Кривбас») і Юрій Максимов («Дніпро-1»).
Голосування виграв Калитвинцев. Його команда здобула 3 перемоги та 1 нічию у чотирьох жовтневих матчах чемпіонату України.
На фото: Юрій Калитвинцев/upl.ua.