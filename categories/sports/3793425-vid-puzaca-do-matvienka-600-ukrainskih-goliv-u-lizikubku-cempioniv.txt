У Гамбурзі, в матчі Ліги чемпіонів футболістів «Шахтаря» проти бельгійського «Антверпена», зафіксований ювілейний, 600-й гол усіх українських клубів у Лізі/Кубку чемпіонів.

Автором ювілейного голу, до речі, і свого першого єврокубкового, став захисник Микола Матвієнко, передає Укрінформ.
А першопрохідцем був легендарний форвард київського «Динамо» Анатолій Пузач, який 1967 року «розмочив» ворота шотландського «Селтіка».
344 м'ячі українські клуби забили на власних полях, 256 - у гостях.
Загалом у головному єврокубковому турнірі (Лізі/Кубку чемпіонів) брали участь сім наших клубів - «Динамо», «Шахтар», «Дніпро», «Зоря», «Металіст», «Таврія та «Дніпро-1». Наайчастіше забивали футболісти «Динамо» - 351 гол і «Шахтаря» - 221.
Найчастіше українські команди вражали ворота представників Іспанії - 52 голи, Німеччини - 40, Бельгії - 36, Англії та Туреччини - по 33.
Фото: upl.ua.