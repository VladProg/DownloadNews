Тренер Дениса Берінчика дав оцінку скандальному епізоду бою Усик-Дюбуа.

Про це він розповів в коментарі програмі «Коло Спорту» на телеканал Дім, передає Укрінформ.

«Не культурно, це джентльменський вид спорту. Дуже врізав. Що я відчув? Відчував, що козак зараз встане і комусь буде непереливки. Так воно й вийшло. Може, він і не навмисно туди вдарив, але це був удар нижче поясу, факт є фактом. Рефері перед поєдинком, той який судить цей двобій – заходить і показує, що сюди бити не можна. Дюбуа вдарив не те, що в резинку, а нижче резинки», - сказав Голуб.

Також тренер Берінчика пояснив чи повинен був рефері зняти очки з Дюбуа в цьому епізоді.

«Якщо це було навмисно, то думаю, так. Я думаю, що це було не навмисно зроблено. Він, може, й хотів бити йому в живіт, але трішки так занадто трішки низько вдарив. І це ж було, бачиш, якщо б це було з першого, а це вже був третій удар нижче. Тому він бив по нозі, я бачив, бо я стояв дуже близько до рингу. Тому що тут казати вже. Я думаю, що тактика була така, що хотіли збити дихання, зупинити швидкість ніг Олександра, але дав через щур так низьковато», - додав Голуб.


Як повідомляв Укрінформ, промоутер Френк Воррен розповів, що його команда офіційно подала апеляцію на поєдинок Даніеля Дюбуа проти Олександра Усика.
Фото: instagram.com/iegor_golub