Донецький футбольний клуцб «Шахтар» у середу представив свій новий тренерський штаб на чолі з нідерландцем Патріком ван Леувеном.

Про це повідомляє пресслужба «гірників», передає Укрінформ.
У якості першого асистента тренера працюватиме нідерландець Раймонд Аттевелд. Асистенти тренера - Оскар Ратулутра та Олександр Чижов.
Фітнес-тренери «Шахтаря» - Валерій Блохін та італієць Карло Ніколіні. Воротарів тренуватиме нідерландець Денніс Гентенар.
Аналітики донецького футбольного клубу - Радіон Пальцун та Дмитро Кабачок.
Як повідомляв Укрінформ, 53-річний Патрік ван Леувен підписав із «Шахтарем» контракт до 30 червня 2025 року. На посаді головного тренера команди нідерландець змінив хорвата Ігора Йовичевича.
Минулого чезону донеччани стали чемпіонами України. Команда потрапила до третього кошика жеребкування групового етапу Ліги чемпіонів УЄФА.
Фото: facebook.com/fcshakhtar.