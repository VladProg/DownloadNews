У середу, 22 березня юнацька збірна України (футболісти не старші 2004 року народження) стартує в еліт-раунді відбору Євро-2023 (U19).

В Іспанії наші футболісти протистоятимуть господарям турніру, а також збірним Люксембургу та Данії, передає Укрінформ.
Матчі проходитимуть в Альмендралехо (Francisco de la Hera) та Бадахосі (Estadio Municipal Villanovense).
«Люксембург вийшов до елітраунду, а це багато про що говорить, Данія завжди була непоступливим опонентом, а Іспанію і представляти не потрібно. Можна сказати, що в іспанців п'ять збірних цього віку, настільки великий вибір у їхнього головного тренера, - розповів напередодні головний тренер української команди Сергій Нагорняк. - Проте завдання у нашої збірної максимальні. Обставини проти нас, але я вірю у свою команду. Найбільше хвилююся за першу гру, проти Люксембургу, оскільки невідомо, як наші футболісти перенесуть тривалу дорогу».
Додамо, що в елітраунді 28 учасників поведуть боротьбу за путівки до фінальної стадії, матчі якої відбудуться в період із 3-го до 16 липня поточного року на Мальті. Туди потраплять переможці семи груп.
Календар еліраунду відбору Євро-2023 (U19) у групі 3
22.03.2023
Данія - Іспанія (початок о 18.00 за киїкським часом)
Україна - Люксембург (21.00)
25.03.2023
Україна - Данія (17.00)
Іспанія - Люксембург (19.00)
28.03.2023
Іспанія - Україна (19.00)
Люксембург - Данія (19.00).
Фото: facebook.com/uafukraine.