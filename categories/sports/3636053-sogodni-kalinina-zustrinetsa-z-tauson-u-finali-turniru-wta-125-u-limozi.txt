У суботу, 17 грудня, перша «ракетка» України Ангеліна Калініна зустрінеться з данкою Кларою Таусон у фінальному поєдинку турніру Жіночої тенісної асоціації Open BLS de Limoges - WTA 125 у французьському місті Лімож.

Калініна у рейтингу WTA посідає 47-е місце, Таусон у світовому табелі про ранги йде на 115-й позиції, передає Укрінформ.
Суперниці зустрічалися нинішнього сезону двічі. У січні у першому колі турніру WTA 250 у Мельбурні виграла Таусон, а минулого тижня у чвертьфіналі турніру WTA 125 в Анже перемогу святкувала Кілініна.
Як повідомляв Укрінформ, у другому колі нинішніх змагань данка перемогла українку Марту Костюк.
Призовий фонд турніру у Ліможі - $115,000.
Фото: Getty Images.