Баскетболісти «Прометея» зіграють у Фіналі чотирьох Латвійсько-Естонської ліги сезону-2022/23.

У вірішальному поєдинку чвертьфінальної серії до двох перемог український клуб завдав поразки естонській команді «Віймсі» - 59:57 (17:10, 10:20, 14:18, 18:9), передає Укрінформ.
Перший матч із «Віймсі» слобожанські баскетболісти виграли (91:69), у другому в овертаймі поступилися (105:107).
У півфіналі турніру «Прометей» зіграє із «Тарту» (Естонія). В іншій парі за право зіграти у вирішальному поєдинку зустрінуться «Калев» (Естонія) та ВЕФ Рига (Латвія).
Фінал чотирьох Латвійсько-Естонської ліги відбудеться 7-8 квітня у Таллінні.
Фото: prometeybc.com.