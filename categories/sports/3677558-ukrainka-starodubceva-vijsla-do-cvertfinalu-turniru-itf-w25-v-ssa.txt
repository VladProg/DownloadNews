Українська тенісистка Юлія Стародубцева продовжує успішні виступи на турнірі ITF W25 в американському місті Спрінг.


У другому колі 23-річна українка за півтори години перемогла американку Ріанн Ньюборн - 6:0, 6:2, передає Укрінформ.
Юлія вдруге в кар'єрі вийшла до чвертьфіналу турнірів ITF і уперше - в категорії W25. 2016 року тенісистка досягла цієї стадії на 15-тисячнику у Кишиневі.
Стародубцева не виступала на професіональних турнірах з 2019 року, виступаючи в американській студентській лізі.
У чвертьфіналі турніру у Спрінгу суперницею українки буде американка Клерві Нгунуе.
Фото: btu.org.ua.