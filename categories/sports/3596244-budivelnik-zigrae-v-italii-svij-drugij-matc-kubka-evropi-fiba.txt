Баскетболісти київського «Будівельника» розпочнуть сьогодні о 20.30 свій другий поєдинок групового раунду Кубка Європи ФІБА.

Команда Валерія Плеханова в номінально домашньому матчі в італійському місті Веролі протистоятиме естонському «Калеву», передає Укрінформ.
«Будівельник» у першій грі групового раунду здолав італійський «Бріндізі» (74:70), а «Калев» вдома переміг нідерландський «Гронінген» (76:65). В Латвійсько-естонській лізі суперник киян відіграв чотири матчі, в яких здобув дві перемоги.
На євроарені лідером естонської команди є американський легіонер Альтерік Гілберт, який у 4-х матчах, враховуючи кваліфікаційні, набирав у середньому 14,5 очка, робив 5,0 передачі та 4,8 підбирання.
Фото: facebook.com/BCBudivelnyk.