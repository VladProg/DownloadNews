Чотири нагороди виборола Вікторія Онопрієнко.

Українські гімнастки виграли 5 нагород в окремих фіналах на першому Гран-прі сезону в естонському Тарту, передає Укрінформ.

Чотири з них здобула Вікторія Онопрієнко. На її рахунку «золото» у вправах з обручем, «срібло» - у вправах зі стрічкою та з булавами, а також «бронза» у вправах з м'ячем.

Поліна Городнича стала третьою у вправах зі стрічкою.

Обидві українки виступали у всіх чотирьох фіналах.

Як повідомляв Укрінформ, вчора у багатоборстві Онопрієнко виграла «золото», а Христина Погранична – «срібло».

Фото: Getty Image