21-річний форвард Артем Целогородцев підписав контракт із віцечемпіоном України з хокею - клубом «Кременчук».

У попередньому сезоні хокеїст став найкращим бомбардиром у складі херсонського «Дніпра» з 42-а очками (20 шайб + 22 передач) у 33-х іграх і залучався Вадимом Шахрайчуком до лав студентської та національної збірних України, передає Укрінформ.
Загалом вихованець харківського хокею Целогородцев, за винятком невеликого відрізку гри у «Динамо» та «Краматорську», відіграв за «Дніпро» шість сезонів у молодіжних та дорослій командах.
На професіональному рівні з «Дніпром» Артем виграв чотири комплекти бронзових нагород чемпіонату України та срібні медалі у 2019 році.
Фото: facebook.com/fhu.com.ua.