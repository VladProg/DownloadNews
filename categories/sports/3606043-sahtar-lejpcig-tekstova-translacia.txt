Онлайн-трансляція матчу шостого туру групового етапу Ліги чемпіонів УЄФА між футболістами донецького «Шахтаря» та німецького «Лейпцига».

«Шахтар» - «Лейпциг»
0:4
Основні статистичні показники матчу(«Шахтар» - «Лейпциг»): володіння м'ячем(51:49), удари(5:12), удари в площину воріт(1:7), кутові(2:3), фоли(15:10), жовті картки(3:0).
Матч завершено!!!
89. Сікан вирішив увіковічнити себе у цьому матчі і записав до свого пасиву жовту картку.
86. Апгрейд по четвертому голу «Лейпцига». Гол Ольмо переписали на Бондара. Виходить, що Михайло записав у свій пасив автогол.
85. Бондар знімає на другому поверсі небезпечний навіс. Профі.
82. Остання заміна «гірників» у матчі: Криськів з'явився на полі замість Бондаренка.
81. «Лейпциг» не цурається тримати м'яч між своїми захисниками. А грати хто буде?..
80. Сікан опинився на ударній позиції і завдав удару. На жаль, захисники «Лейпцига» стали на заваді м'ячу.
78. Команди відверто дограють матч.
77. Михайличенко не дав Нкунку виконати подачу і м'яч пішов на кутовий.
75. Попри все, стадіон Війська Польського продовжує підтримувати «Шахтар». Дякуємо, друзі!
74. Чергові заміни у матчі. У «Шахтаря» Тотовицький змінив на полі Мудрика. У «Лейпцига» Діалло вийшов на поле замість Шлягера.
73. Не спати! Мудрик фірмово змістився з флангу і пробив у дальній кут. М'яч зрадницьки ліг на сітку воріт.
71. «Лейпциг» на куражі спокійно дістається до воріт суперника і може забити ще. У «Шахтаря» зовсім не клеїться гра.
70. Тут вже йде мова про престиж. Більше пропускати не потрібно.
67. Фініта ля комедія... Ольмо більярдним ударом знаходить «дев'ятку» наших воріт і робить рахунок непристойним.
66. Потрійна заміна у «Лейпцига»: Гольстенберг змінив Раума, Хенріхс - Сімакана, Ольмо - Собослая.
65. Лукас Тейлор подумав, що це не футбол, а греко-римська боротьба і борцівським прийомом завалив опонента. Жовта картка для бразильця.
64. А ось це вже зайве, Михайло. Після власної індивідуальної помилки Мудрик визвірився на партнера по команді.
63. Третій пропущений м'яч став подібним до нокауту для «Шахтаря»...
61. Добрий вечір, Ліга Європи! Собослай на швидкості опинився перед Трубіном, обіграв його і забив у пусті ворота. 3:0!
59. Гра застопорилася! М'яч застряг у центрі поля. «Шахтар» не може, а «Лейпциг» не хоче.
58. Хоч би один момент створили для Сікана. Ми знаємо, що Данило суперника не пробачає...
57. Час змінювати і змінюватися: потрійна заміна у «Шахтаря». Джурасек змінив на полі Судакова, Лукас Тейлор вийшов замість Коноплю, а Сікан - замість Траоре.
56. Мудрик щільно подав у штрафний майданчик «Лейпцига», але Траоре не дотягнувся до м'яча. Потенційну контратаку жорстко перервав Степаненко.
54. Не щастить «гірникам»! Траоре з центру поля вибіг на ворота суперників і отримав по ногам прямо в штрафному. Міг бути й пенальті, але Лассіна розпочинав цей феєричний забіг з положення поза грою.
53. Що за сейв від Трубіна! Анатолій залишив свою команду в грі після щільного удару під поперечку у виконанні Форсберга.
51. Судакову застрибнули на спину і «Шахтар» отримав право на штрафний.
50. Тепер втрачати зовсім нічого. Хлопці, нумо дограємо кампанію ліги чемпіонів красиво!
48. Гоооол! Андре Сілва і Нкунку спільними зусиллями дотягнули м'яч до штрафного «гірників». Після метушні і «свічок» в штрафному майданчику м'яч опинився у Сілви і він в один дотик з гострого кута проштовхнув «круглого» у ворота Трубіна. 2:0!
47. Дуель Сімікан - Мудрик набирає обертів. Вони часто перетинаються на полі зі зрозумілих причин(на одному фланзі грають). Поки захисник німців діє більш впевнено.
46. Михайличенко і Мудрик гарно взаємодіють на фланзі. Наш лівий захисник опинився з м'ячем біля кутового прапорця і прострілив на Петряка. Івану вдалося дотягнутися до м'яча, але акцентованого удару не вийшло.
45. Команди вийшли без змін на другий тайм. «Шахтар» розпочав з контролю м'яча, «Лейпциг» не форсує подій.
Другий тайм розпочався!!!
Основні статистичні показники першого тайму(«Шахтар» - «Лейпциг»): володіння м'ячем(50:50), удари(1:5), удари в площину воріт(0:4), кутові(0:0), фоли(8:4), жовті картки(1:0).

Перерва!!!
45. Петряк прострілив в штрафну суперника. Бондаренко гроссмейстерськи пропустив м'яч на Мудрика,але останній не зміг якісно розвернутися з м'ячем.
43. «Гірникам» варто робити кардинальні зміни по перерві, адже команді занадто складно діяти в позиційній атаці.
42. Петряк опинився в штрафному «Лейпцига» і навісив на дальню стійку, але Мудрика там не було. За господара в тій зоні поставили Сімікана.
39. Як же швидко це було! Матвієнко лонгболом намагався знайти Михайличенка. Голкіпер «Лейпцига» метрів на 20 вийшов з воріт і зіграв не найкращим чином. На підхопленні встиг, ясна річ, Мудрик, перепасувався з Траоре і намагався увійти в штрафний майданчик. Захисники встигли закрити Михайла.
36. Маленький Петряк стрибнув високо і перевірив нирки Форсберга ліктем. «Гірники» намагаються переламати домінування німців через коліно, або, як Петряк, через лікоть за рахунок фолів.
35. Почув нас Михайло і довів, що не все так погано. В центрі поля Мудрик надурив двох опонентів, опинився на фланзі і намагався подачою знайти Траоре. На жаль, знову Гвардіол і компанія діють як за інструкцією.
34. А за Мудрика взялися по-дорослому. По-перше, Михайла зустрічає мінімум двоє футболістів суперника. По-друге, майже кожен пас на Мудрика перехоплюють.
33. Степаненко аккуратно поклав на газон Кампля. Тарас на досвіді намагається збити темп німців.
32. Собослай протягнув м'яч паралельно воротам Трубіна і завдав потужного удару, на щастя, вище воріт.
31. Нкунку забіг за спину Коноплі і отримав м'яч прямо у штрафному «гірників». Фуболіст намагався в один дотик прострілити, але Бондар знову став на захист воріт.
30. Перший удар в активі «Шахтаря» завдав Іван Петряк. Мудрик пройшов по флангу, обійшовши двох опонентів, і відпасував на Судакова. Георгій знайшов пасом Петряка, а той наважився на дальній удар. М'яч пройшов недалеко від стійки.
28. Форсберг опинився на підступах до штрафного «гірників» і завдав щільного удару низом. Для Трубіна це явно не новина, адже Анатолій записав на свій рахунок 30-й сейв у Лізі чемпіонів цього сезону.
27. «Шахтар» намагався вийти з оборони довгим пасом: Матвієнко навісив на Траоре, а той намагався знайти Мудрика. Німці пас перехопили.
25. Мудрик зрозумів, що варто щось змінювати і побіг обігрувати всіх супротивників. Двох пройшов, але на третьому зупинився.
24. «Лейпциг» діє дуже швидко. Футболісти застосовують короткий пас у перехідній фазі своїх атак.
23. Жорстко, сильно, по-нашому... Михайличенко не встигав за Сімаканом і просто зніс супротивника. Перша жовта картка у матчі.
21. Небезпечно! Лассіна Траоре відірвався від опікунів і ледь не вийшов один на один з воротарем «Лейпцига» після якісного черпачка Коноплі. Форвард «гірників» пробити не зміг, а потім ще й побачив піднятий прапорець бокового арбітра.
20. Шлягер намагався розігнати контратаку для своєї команди, але Степаненко показав, хто в центрі поля господар і спокійно відібрав м'яч.
19. Проблеми «гірників» починаються з переходом від оборони до атаки. Конопля і Михайличенко намагаються пропонувати себе на флангах, але м'яч до них банально не доходить.
18. Вимушена заміна у «Лейпцига»: Форсберг змінює на полі Вернера. Ми пам'ятаємо шведа в матчах проти збірної України. Насправді, ще один серйозний актив в арсеналі «Лейпцига».
16. «Гірники» грають нервозно. Пропущений м'яч вплинув на психологічний стан українців. Судаков і Бондаренко не можуть налаштувати правильний ритм гри. Вистачає обрізок і перехоплень.
15. Кампль знайшов навісом Сімакана. Той в один дотик намагався знайти партнера по команді, але там не було нікого, окрім нашого Трубіна.
13. Апгрейд по підкату Степаненка: Тарас виключив Вернера з гри. Футболіст отримав ушкодження і потребує заміни. Це не Нкунку, звісно, але для німців втрата серйозна.
12. «Лейпциг» дуже широко атакує. Фактично кожен гравець пропонує себе по всьому полі.
11. Степаненко жорстко завалив Вернера на првому фланзі. Поки без попередження для Тараса.
10. «Лейпциг» продовжує тиснути на «Шахтар». Складається враження, що підопічні Розе намагаються вирішити всі питання у першому таймі. «Гірникам» потрібно зараз перетерпіти.
9. Гоооооол! Нкунку відкриває-таки рахунок на табло. Судаков обрізався в центрі поля і Нкунку відірвався від півзахисників. Крістофер відпасував від Вернера, а той пробив по воротах. Трубін знову зміг витягнути удар, але Нкунку переправив м'яч у ворота на добиванні.
7. Перший небезпечний момент біля воріт Трубіна. Нкунку опинився в штрафному майданчику «Шахтаря» і елегантно відпасував п'ятою на Вернера. Тімо пробив лівою, але Трубін врятував.
6. Траоре опинився першим на відскоку в центрі поля, але Гваріол спокійно «з'їв» форварда «гірників». Цікаво буде подивитися, як Лассіна діятиме проти кремезних оборонців.
5. На перших хвилинах відчувається, що «Шахтар» почувається впевнено і не боїться проявляти ініціативу. Головне не діяти занадто самовпевнено.
4. Петряк після швидкого розіграшу Степаненка і Судакова опинився на фланзі і покотив прямо на «п'ятачок». На жаль, Траоре і Мудрик перебували в інших зонах.
3. Тривожно в штрафному «Шахтаря». Нкунку обігрався із Сілвою і опинився біля лівої стійки воріт Трубіна. Бондар спокійно заблокував лідера «Лейпцига».
2. «Гірники» потроху пробують контролювати м'яч. Німців, ясна річ, влаштовує навіть нічия, тому вони не форсуватимуть подій.
1. На перших секундах матчу «Лейпциг» намагався затиснути «гірників», але Петряк і Степаненко впевнено діяли під пресингом і зберегли м'яч.
Матч розпочався!!!
19:42. Команди вийшли на поле. Лунає гімн Її величності Ліги чемпіонів.
19:40. П'ять хвилин до матчу. Максимальна концентрація «гірників». Світлини з розминки українців до вашої уваги.


Рішучість і концентрація 👊 Зробімо це!#ШахтарЛейпциг | #Shakhtar #UCL pic.twitter.com/0HplxETIt2
— ⚒FC SHAKHTAR DONETSK (@FCShakhtar) November 2, 2022

19:10. «Шахтар» зіграє із «Лейпцигом» у своїх тражиційних помаранчево-чорних кольорах. Ходімо подивимося на роздягальню наших козаків.


⚒ Наша роздягальня 🧡🖤

В очікуванні приїзду команди. Усе на своїх місцях!#ШахтарЛейпциг | #Shakhtar #UCL pic.twitter.com/5WQJTpZszh
— ⚒FC SHAKHTAR DONETSK (@FCShakhtar) November 2, 2022

19:05. Стало відомо стартовий склад німецького «Лейпцига» на гру: Блазвіх - Раум, Гвардіол, Орбан, Сімакан - Вернер, Кампль, Шлягер, Собослай - Сілва, Нкунку
19:00. До вашої уваги стартова одинадцятка «Шахтаря» на матч: Трубін - Конопля, Бондар, Матвієнко, Михайличенко - Степаненко, Бондаренко, Судаков - Петряк, Траоре, Мудрик.


🙏 Усе заради перемоги!

🧡 Склад «Шахтаря» на матч із «Лейпцигом» у @ChampionsLeague ⭐️

⚒ #Shakhtar ⏰ 19:45 📺 MEGOGO#ШахтарЛейпциг | #UCL pic.twitter.com/SRZ5K0V9x8
— ⚒FC SHAKHTAR DONETSK (@FCShakhtar) November 2, 2022

18:55. Увага! Увага! Увага! «Гірники» прибули на арену!

Михайло Мудрик


Георгій Судаков

18:50. Команди зіграють на стадіоні Війська Польського у Варшаві. Польща вкотре прихистила українців. Сподіваємося, що «Шахтар» зможе віддячити місцевим фанам якісною грою.


✨ Вечір Ліги чемпіонів у Варшаві ⭐️

👌 Усе готово до матчу #ШахтарЛейпциг.#Shakhtar | #UCL pic.twitter.com/HO2F4nYkSm
— ⚒FC SHAKHTAR DONETSK (@FCShakhtar) November 2, 2022

18:45. Добрий вечір, друзі! Сьогодні ми разом з вами слідкуватимемо за матчем 6-го туру Ліги чемпіонів «Шахтар» - «Лейпциг». Щоб вийти в плей-оф ЛЧ «гірникам» потрібно лише перемагати. Наша редакція підготувала для вас прев'ю до матчу і пояснила, які шанси у підопічних Ігора Йовичевича на успіх!


⭐️ День матчу Ліги чемпіонів 🤩 Зробити крок до мрії 🙏

⚽️ #ШахтарЛейпциг
🏆 @ChampionsLeague, груповий етап, 6-й тур
⏰ 19:45
📍 Стадіон Війська Польського, Варшава
📺 MEGOGO

⚒ #Shakhtar | #UCL pic.twitter.com/Ln8M7Xe6M1
— ⚒FC SHAKHTAR DONETSK (@FCShakhtar) November 2, 2022

2 листопада 2022 року. Варшава, стадіон Війська Польського. Початок о 19.45. Температура +10С.
Стартові склади:
«Шахтар» - Трубін, Конопля, Бондар, Матвієнко, Михайличенко, Степаненко, Бондаренко, Судаков, Петряк, Траоре, Мудрик.
Запасні: Джурашек, Козік, Кривцов, Криськів, Кулаков, Лукас Тейлор, Очеретко, П'ятов, Сікан, Топалов, Тотовицький, Шевченко.
Головний тренер - Ігор Йовичевич (Хорватія).
«Лейпциг» - Блазвіх, Раум, Гвардіол, Орбан, Сімакан, Вернер, Кампль, Шлягер, Собослай, Сілва, Нкунку.
Запасні: Нікіш, Шлех, Діалло, Новоа Рамос, Ольмо, Форсберг, Хайдара, Хальстенберг, Хенріхс.
Головний тренер - Марко Розе (Німеччина).
Арбітр - Майкл Олівер (Англія).
В іншому поєдинку квартету F володар титулу іспанський «Реал» на «Сантьяго Бернабеу» в Мадриді приймає шотландський «Селтік».
Турнірна таблиця: «Реал» - 10 очок, «Лейпциг» - 9, «Шахтар» - 6, «Селтік» - 2.
«Реал» достроково потрапив до 1/8 фіналу Ліги чемпіонів. «Шахтар» вийде з групи, якщо обіграє «Лейпциг». Інший результат відправить донеччан у плей-офф Ліги Європи УЄФА.
Фото: Getty Images, shakhtar.com.