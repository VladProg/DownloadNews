Трансляція також буде доступна на YouTube-каналі УАФ.

Матчі національної збірної України у Лізі націй будуть транслюватися в ефірі Національного телемарафону, повідомляє президент УАФ Андрій Павелко на своїй сторінці у Фейсбук, передає Укрінформ.
УЄФА безкоштовно передав права на трансляції Українській асоціації футболу, тому матчі будуть показані в ефірі національного телемарафону, а саме на телеканалі ICTV.

Також матчі команди Олександра Петракова паралельно транслюватимуться на YouTube-каналі УАФ.

Збірна України грає у групі 1 Дивізіону B Ліги націй. Команда Петракова набрала сім очок у трьох зіграних матчах та очолює квартет, випереджаючи Шотландію на одне очко.
У вересні Україна проведе три поєдинки Ліги націй. Синьо-жовті зіграють із Шотландією 21-го та 27 вересня, з Вірменією – 24-го.
Як повідомляв Укрінформ, перший поєдинок проти Шотландії відбудеться у Глазго, 21 вересня о 21:45 за Києвом.
Фото: uaf.ua