Жеребкування турніру відбудеться у неділю, 26 листопада.

Україна дізналася потенційних суперників у відбірковому раунді Кубка Біллі Джін Кінг, передає Укрінформ.
Це сталося завдяки оновленому рейтингу турніру. Збірні, з якими Україна може зіграти за право вийти у фінал турніру, посідають 2-11 місця у світовому рейтингу націй. Це команди Австралії, Швейцарії, Чехії, Італії, Франції, Іспанії, США, Казахстану, Німеччини та Словаччини.
На жеребкуванні, яке відбудеться 26 листопада, команди з топ-11 світового рейтингу отримають статус сіяних. Збірна України під час жеребкування відбіркового раунда буде несіяна.
Учасниці відбіркового раунду Кубка Біллі Джин Кінг-2024:
Сіяні: Австралія, Швейцарія, Чехія, Франція, Іспанія, США, Казахстан, Німеччина, Словаччина
Несіяні: Румунія, Бельгія, Словенія, Велика Британія, Бразилія, Польща, Україна, Мексика, Японія.

Як повідомляв Укрінформ, збірна України достроково перемогла Нідерланди з рахунком 3:1 на Кубку Біллі Джин Кінг
Фото: btu.org.ua