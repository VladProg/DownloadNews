Збірна України з карате оголосила склад національної команди на чемпіонат Європи-2023, який відбудеться в іспанському місті Гвадалахара з 22 по 26 березня.

Як інформує офіційний сайт Всесвітньої федерації карате, до заявки збірної України увійшли 22 атлети: по п'ять - у жіночому й чоловічому куміте, ще десять каратистів і каратисток - у командних змаганнях, та по одному спортсмену - в ката серед жінок та чоловіків, передає Укрінформ.
Склад збірної України з карате на чемпіонат Європи-2023:
куміте (жінки): Катерина Крива (до 50 кг), Анжеліка Терлюга (до 55 кг), Аніта Серьогіна (до 61 кг), Галина Мельник (до 68 кг), Юлія Русу (понад 68 кг) + Олександра Шолохова, Діана Шостак, Еліна Сєлємєнєва, Анжеліка Терлюга (усі - в командних змаганнях);
куміте (чоловіки): Нікіта Філіпов (до 60 кг), Денис Копитко (до 67 кг), Андрій Заплітний (до 75 кг), Валерій Чоботар (до 84 кг), Різван Талібов (понад 84 кг) + Валерій Чоботар, Станіслав Горуна, Валерій Сонних, Різван Талібов, Андрій Торошанко, Костянтин Цимбал, Андрій Заплітний (усі - в командних змаганнях);
ката (чоловіки та жінки): Ярослав Федоров та Галина Запороженко + Владислав Булда, Артем Скрипник, Микита Тюх (усі - в командних змаганнях).
Загалом у турнірі візьмуть участь 548 спортсменів із 48 країн.
Фото: WKF/Gökhan Taner.