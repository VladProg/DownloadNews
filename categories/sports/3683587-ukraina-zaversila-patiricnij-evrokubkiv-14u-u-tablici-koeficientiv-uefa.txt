За підсумками п'ятирічного єврокубкового циклу 2018/2019-2022/2023 Україна фінішувала на 14-й позиції у таблиці коефіцієнтів Союзу європейських футбольних асоціацій (УЄФА).


На старт сезону-2022/2023 вийшли п'ять вітчизняних клубів. Раніше «Динамо» вилетіло з Ліги Європи, а «Ворскла», «Зоря» та «Дніпро-1» - з Ліги конференцій.
Останнім завершив єврокампанію «Шахтар», який, програвши «Феєнорду», вилетів з Ліги Європи.
Попри це, Україна ще в лютому гарантувала собі виконання стратегічного завдання-мінімум - потрапляння в топ-15 таблиці коефіцієнтів, оскільки за нижчої позиції асоціації втрачають одну квоту в Лізі чемпіонів і загалом делегують в єврокубки чотири клуби (а так матиме два і п'ять команд відповідно).
У підсумку ми посіли 14-й рядок, відстаючи від 13-ї Швейцарії на 0,675 бала (до того ж «Базель» продовжує виступ у Лізі конференцій). Позаду всі наші конкуренти втратили своїх представників.
Фото: uefa.com.