«Аль-Айн» Реброва програв «Аль-Джазірі».

У матчі 3-го туру чемпіонату ОАЕ «Аль-Айн» Сергія Реброва програв «Аль-Джазірі» (1:2), передає Укрінформ.
Український легіонер Андрій Ярмоленко вийшов з перших хвилин і відзначився асистом під час єдиного взяття воріт суперників. За рахунку 0:1 український вінгер точно подав із кутового, а Коджо Лаба вразив ворота суперників.

Це не допомогло «Аль-Айну» виграти – 1:2 за підсумком зустрічі. Команда Реброва зазнає першої поразки у поточному чемпіонаті.
У перших трьох турах «Аль-Айн» набрав лише 4 очки, «Аль-Джазіра» – виграла всі свої матчі.
Як повідомляв Укрінформ, це третя результативна дія Ярмоленка у поточному чемпіонаті ОАЕ. У другому турі він забив гол та віддав результативну передачу.
Фото: Getty Images