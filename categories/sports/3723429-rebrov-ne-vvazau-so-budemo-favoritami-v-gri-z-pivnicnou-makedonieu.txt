Збірна України проведе матч з Північною Македонією завтра, 16 червня.

Головний тренер збірної України Сергій Ребров дав пресконференцію напередодні матчу кваліфікації Євро проти Північної Македонії, передає Укрінформ.
«Я не вважаю, що ми будемо фаворитами. Ми гратимемо на виїзді проти міцної команди, яка продемонструвала це в останніх зустрічах. Ми повинні показати на полі, що ми фаворити. Завтра буде інша гра, ніж з Німеччиною, бо ми розуміємо, з ким граємо. Розуміємо силу Північної Македонії, але як я вже казав – ми повинні розуміти як самі гратимемо.
Я чекаю дуже важку гру. І вважаю, що наші гравці готові до такої гри», - сказав Ребров.

Україна зіграє з Північною Македонією в рамках кваліфікації на Євро-2024. Поєдинок відбудеться завтра, 16 червня, о 21:45 за Києвом.
Фото: uaf.ua