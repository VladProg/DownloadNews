Центровий збірної України Олексій Лень допоміг своєму клубу Нвціональної баскетбольної асоціації «Сакраменто» здобути перемогу в передсезонному матчі проти «Фінікса» - 105:104.


Український баскетболіст вийшов з лави запасних, набрав 4 очки, зробив 3 підбирання та 1 передачу за 15 хвилин 49 секунд на майданчику, передає Укрінформ.
Останній матч передсезонної підготовки «Сакраменто» проведе в ніч на 15 жовтня проти «Лейкерс».
Інший наш представник в НБА Святослав Михайлюк пропустив матч «Нью-Йорка», в якому його команда поступилася «Індіані» - 100:109.
Фото: facebook.com/UkrBasket.