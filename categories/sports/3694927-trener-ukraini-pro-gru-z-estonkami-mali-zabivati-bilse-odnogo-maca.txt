Головний тренер національної жіночої збірної України з футболу Луїс Кортес прокоментував першу перемоги своїх підопічних 2023 року. Наша команда у контрольному матчі обіграла збірну Естонії (1:0).

Наставник зазначив, що він задоволений грою, але в таких матчах слід забивати більше одного м'яча, передає Укрінформ.
«Приємно завершити наш перший за понад півроку тренувальний збір перемогою. Я дуже задоволений матчем з Естонією, адже дівчата добре застосовували всі ті напрацювання, що ми тренували протягом останнього тижня.
Ми майже нічого не дали зробити суперницям, швидко грали у відборах, добре володіли м’ячем та мали багато моментів для взяття воріт. Але команда повинна покращити свої навички у прийнятті рішень під час завершення атак. У таких поєдинках ми маємо забивати більше одного м’яча. Одна-єдина проста помилка або хороша дія суперниць може звести нанівець усі наші зусилля. А в офіційних матчах це неприпустимо і може надто дорого коштувати», - сказав тренер.
Наступний виклик для жіночої збірної України - Ліга націй, жеребкування якої відбудеться вже 2 травня.
Фото: uaf.ua.