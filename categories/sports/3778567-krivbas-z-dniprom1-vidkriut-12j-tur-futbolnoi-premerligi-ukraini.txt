Поєдинком у Кривому Розі в суботу, 28 жовтня, розпочинається 12-й тур чемпіонату України з футболу серед команд Прем'єр-ліги (УПЛ).

О 13.00 лідер першості криворізький «Кривбас» прийматиме «Дніпро-1», передає Укрінформ.
У перший ігровий день туру ковалівський «Колос» також протистоятиме київському «Динамо» (15.00), луганська «Зоря» зустрінеться з житомирським «Поліссям» (16.00), а львівський «Рух» зійдеться з «Олександрією» (18.00).
На неділю, 29 жовтня, заплановано матчі закарпатського «Миная» з рівненським «Вересом» (13.00), черкаського «ЛНЗ» з київською «Оболонню» (13.00) та полтавської «Ворскли» з харківським «Маталістом 1925» (15.00).
Матч одеського «Чорноморця» з донецьким «Шахтарем» перенесено через участь «гірників» у Лізі чемпіонів УЄФА.
У турнірній таблиці УПЛ лідирує «Кривбас», який набрав 23 очки (після 11-ти ігор). Далі йдуть «Полісся» - 22 (11), «Шахтар» 21 (10), «Дніпро-1» - 21 (10), «Рух» - 19 (10) та «Чорноморець» - 19 (11).