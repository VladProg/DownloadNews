Українські гандбольні клуби отримали перших суперників у Європейському кубку сезону-2023/24.

Жеребкування відбулося у штаб-квартирі Європейської федерації гандболу (EHF) у Відні (Австрія), передає Укрінформ.
Завдяки кращим позиціям у списку «сіяних запорізький «Мотор» та «Одеса» пройшли безпосередньо до другого кваліфікаційного раунду. «Донбас» стартуватиме з першого раунду.
Перші матчі нового змагального року пройдуть 9-10 вересня.
Результати жеребкування.
Перший раунд:
«Донбас» - «Бешикташ» (Туреччина).
Поєдинки пройдуть 9/10 та 16/17 вересня. 12 команд, що подолають стартовий раунд, приєднаються до 52 клубів у другому раунді.
Другий раунд:
«Донбас» / «Бешикташ» - «Беса Фамгас» (Косово)
«Одеса» - «Мінаур Байя» (Румунія)
«Мотор» - «Таллінн» (Естонія) / «Кер'єнг» (Люксембург).
Матчі відбудуться 14/15 та 21/22 жовтня.
64 клуби в другому раунді між собою визначатимуть 32-х учасників третього раунду турніру.
Поєдинки третього раунду пройдуть 25/26 листопада та 2/3 грудня.
Розклад плей-офф Європейського кубка:
1/8 фіналу: 10/11 та 17-18 лютого
1/4 фіналу: 23/24 та 30/31 березня
Півфінали: 20/21 та 27/28 квітня
Фінал: 18/19 та 25/26 травня.
Фото: ehfec.eurohandball.com.