Українці у заключному матчі ЧС-2023 програли в овертаймі Японії.

Збірна України U-18 з хокею в овертаймі програла Японії у заключному матчі на чемпіонаті світу-2023 у Дивізіоні ІА – 1:2, передає Укрінформ.
Команди обмінялися закинутими шайбами у другому періоді. Відзначилися Судзукі, який реалізував більшість, та Герасименко – українець забив у меншості. Переможну шайбу в овертаймі провів Судзукі, якому асистував Коіва.
Таким чином, Україна U-18 завершила чемпіонат світу у дивізіоні 1А з двома перемогами у п’яти матчах та п’ятьма очками в активі. У першому після чотирирічної паузи сезоні, у другому під силу ешелоні світового хокею, наші юнаки стали п’ятими.
Як повідомляв Укрінформ, на ЧС-2023 команда Олександра Бобкіна по буллітам обіграла Францію (3:2), розгромно програла Данії (1:5) та Казахстану (0:5) і по буллітам виграла в Угорщини (3:2).
Фото: fhu.com.ua