Міністр молоді та спорту, президент НОК України Вадим Гутцайт привітав колектив та відвідувачів НСК «Олімпійський» з нагоди 100-річчя від дня його заснування.

Про це повіломляє пресслужба Мінмолодьспорту, передає Укрінформ.
«Сьогодні відзначаємо сторіччя з дня відкриття Національного спортивного комплексу «Олімпійський». Це визначне місце, яке знає кожен українець. Вже сотню років тут в унісон б'ються серця, лунають оплески та емоції перехоплюють подих», - наголосив міністр у привітанні.
Він зазначив, що спорткомплекс НСК «Олімпійський» приймав найвизначніші спортивні події нашої держави. Олімпіада Київщини - 1923, Євро-2012, фінал Ліги чемпіонів сезону-2017/2018. І навіть у розпал війни НСК «Олімпійський» працює.
Вадим Гутцайт також акцентував, що «Олімпійський» став центром культурних та політичних подій. Тут відбулися президентські дебати, тут святкували День народження країни, тут виступали найвідоміші зірки.
«Вітаю усіх працівників та гостей НСК зі сторічним ювілеєм»! Окремо дякую працівникам НСК «Олімпійський», які зі зброєю у руках захищають Україну на фронті. Свого часу тут працював і Герой України Олександр Мацієвський. Усі пам’ятаємо його подвиг. Бажаю одного - Перемоги, яку святкуватимемо на НСК «Олімпійський», - наголосив очільник Мінмолодьспорту.
Фото: mms.gov.ua.