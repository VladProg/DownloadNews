Збірна Мексики з футболу стала 12-разовим володарем Золотого кубка КОНКАКАФ.

У фіналі підопічні Хайме Лосано з мінімальним рахунком 1:0 перемогли Панаму, повідомляє Укрінформ.
Вирішальний гол на 88-й хвилині забив нападник «Феєноорда» Сантьяго Хіменес.
Таким чином Мексика оновила власний рекорд за кількістю перемог у Золотому кубку КОНКАКАФ. Найближчий переслідувач, збірна США, має в своєму активі 7 перемог.
На шляху до тріумфу мексиканці виграли групу з Катаром, Гондурасом та Гаїті, а в чвертьфіналі та півфіналі пройшли Коста-Рику та Ямайку відповідно.
Фото: Getty Images