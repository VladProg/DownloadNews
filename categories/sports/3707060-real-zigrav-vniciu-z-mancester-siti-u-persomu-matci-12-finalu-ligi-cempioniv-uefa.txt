Матч-відповідь відбудеться 17 травня.

Чинний володар титулу іспанський «Реал» зіграв внічию з футболістами англійського «Манчестер Сіті» (1:1), передає Укрінформ.
Рахунок у матчі відкрив Вінісіус Жуніор, він відзначився на 36-й хвилині зустрічі. Це 23-й гол футболіста у 51 матчі сезоні 2022/23. Це особистий рекорд Вінісіуса.
Футболістам «МанСіті» вдалось зрівняти рахунок у другому таймі – на 67-й хвилині гол забив Де Брюйне. Відтак, визначити сильнішого у цьому матчі не вийшло - 1:1.
Цей поєдинок став для наставника мадридської команди Карло Анчелотті 190-м. 63-річний італієць повторив рекорд турніру, який належить легендарному Серу Алексу Фергюсону.

У матчі-відповіді 1/2 фіналу головного клубного єврокубкового турніру з «Манчестер Сіті» Анчелотті поб'є досягнення іменитого шотландського фахівця і стане абсолютним рекордсменом Ліги чемпіонів за кількістю ігор.
Матч у відповідь відбудеться 17 травня на арені «Етіхад» у Манчестері.

Як повідомляв Укрінформ, завтра, 10 травня, «Мілан» зіграє з «Інтером» свій перший поєдинок півфіналу ЛЧ.
Фото: Getty Image