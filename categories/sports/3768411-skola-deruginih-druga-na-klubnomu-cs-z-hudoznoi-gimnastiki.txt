Українки здобули дві «срібні» нагороди.

«Школа Дерюгіних» посіла друге місце на клубному чемпіонаті світу з художньої гімнастики Aeon Cup - 2023, повідомляє пресслужба НОК України, передає Укрінформ.
У турнірі взяли участь три українські гімнастки. В особистому багатоборстві «срібло» здобула Вікторія Онопрієнко з сумою 131,900 бала. Поліна Каріка фінішувала 8-ю (121,700). У змаганнях юніорок «срібну» медаль отримала Таїсія Онофрійчук (119,100).
«Школа Дерюгіних» набрала 372.700 балів, поступившись лише німецькому «TSV Schidmen».
Як повідомляв Укрінформ, з 30 вересня по 8 жовтня у бельгійському Антверпені пройде ліцензійний чемпіонат світу зі спортивної гімнастики.

Фото: ugf.org.ua