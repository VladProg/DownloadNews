Капітан збірної України з футболу Андрій Ярмоленко був визнаний уболівальниками «Левом матчу» - найкращим гравцем поєдинку кваліфікації Євро-2024 проти Італії (1:2).

Граіець запевнив, що наша збірна зробить висновки з поразки, передає Укрінформ.
«По-перше, дякую за цей приз. Був важкий матч, на тлі того, що ми грали через два дні на третій після зустрічі з Англією. Важко протистояти такому супернику, як Італія. Десь вплинула втома. Результат по грі. У футболі бувають перемоги й поразки, найголовніше - рухатися далі й робити висновки. У нас нічого не закінчилося - починається найцікавіше. Зробимо висновки, розберемо цю гру вже на наступному зборі. Будемо працювати й рухатися далі. Звичайно, поєдинок міг скластися по-різному, але результат на табло. Потрібно змиритися із цим і в майбутніх матчах не припускатися помилок, які були у грі з Італією», - сказав Ярмоленко.
Турнірне становище у відбірковій групі С Євро-2024: Англія - 13 очок (після 5-ти ігор), Італія - 7 (4), Україна - 7 (5), Північна Македонія - 7 (5), Мальта - 0 (5).
Фото: uaf.ua.