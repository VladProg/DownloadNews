Юнацька збірна України U18 провела черговий контрольний матч на шляху підготовки до чемпіонату Європи (Дивізіон В).

Підопічні Олександра Ворони в латвійському місті Сігулда протистояли команді Грузії і здобули перемогу з рахунком 80:73 (25:9, 25:25, 10:25, 20:14), передає Укрінформ.
Наша команда мала перевагу за очками в трисекудній зоні, за очками другого шансу та у швидкому нападі.
Варто відзначити потужний дабл-дабл форварда Десмонда Яму, який набрав 14 очок та зробив 16 підбирань. 15 очок, 5 підбирань, 5 перехоплень та 4 передачі в активі у ще одного гравця передньої лінії збірної україни Данііла Сипала.
Чемпіонат Європи розпочнеться 21 липня у португальському місті Матозінюш. Суперниками нашої команди на груповому етапі будуть Нідерланди, Естонія, Румунія, Ірландія, Косово. Підвищення в класі - перехід до Дивізіону А отримують три найкращі команди за підсумку турніру.
Фото: fbu.ua.