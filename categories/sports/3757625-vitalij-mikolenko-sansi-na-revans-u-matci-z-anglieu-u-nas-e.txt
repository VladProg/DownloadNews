Захисник англійського «Евертоні» і збірної України Віталій Миколенко розповів національної команди до поєдинків кваліфікації Євро-2024 проти Англії та Італії.

Гравець, зокрема, зазначив, що у поєдинку з британцями найгоровніше для нашої збірної - дисципліна, передає Укрінформ.
«Щоразу, коли я приїжджаю до збірної, кажу: «Лише позитивні емоції». Радий усіх бачити - і хлопців, і тренерський штаб. Початок сезону видався для мене не найкращим. Було невелике пошкодження, але зараз я вже в строю, тому я тут. Відчуваю, що перебуваю в хорошій функціональній готовності. Але про клуб зараз не думаю - лише про збірну...
У збірної Англії набагато кращий підбір виконавців, ніж у нас. Тож останні два поєдинки з ними, коли і я грав, не склалися. Але я думаю, що колись має вийти. Головне - правильно підготуватися. Шанси на реванш з Англією в нас є. Думаю, з такими командами треба мати правильний план, який слід виконувати. Якщо на полі в нас буде дисципліна - усе буде добре. Скажу, що італійський футбол більш дисциплінований і тактичний, а англійський - міцний в обороні й трохи більше індивідуальний в атаці. Фактор уболівальників дуже важливий. Ми гратимемо на умовно домашній арені у Вроцлаві, де є чимало українців. Сподіваюся, що за нас палко вболіватимуть, а ми віддячимо прихильникам хорошою грою», - сказав Миколенко.
Матч відбору Євро-2024 між збірними України та Англії відбудеться 9 вересня (початок - о 19.00 за київським часом).
Фото: uaf.ua.