У Лізі Європи УЄФА проходять поєдинки першого туру групового етапу розіграшу.

Футболісти англійського «Арсенала», за який виступає українець Олександр Зінченко, на виїзді обіграли швейцарський «Цюрих» з рахунком 2:1, повідомляє Укрінформ.
Перемогу «канонірам» принесли голи Маркіньюса (16-та хвилина) та Едді Нкетіа (62).
Зінченко з'явився на полі у середині другого тайму, замінивши на 69-й хвилині Кірана Тірні.
У другому турі Ліги Європи 15 вересня «Арсенал» у Лондоні зустрінеться з нідерландським ПСВ «Ейндховен», який у першому матчі на своєму полі зіграв унічию з норвезьким «Буде-Глімтом» (1:1).
Фото: Getty images.