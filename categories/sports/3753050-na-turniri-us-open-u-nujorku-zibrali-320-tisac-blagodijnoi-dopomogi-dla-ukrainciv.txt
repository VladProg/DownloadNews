У Нью-Йорку під час турніру US Open відбувся благодійний тенісний вечір, головною метою якого був збір коштів для допомоги постраждалим від війни в Україні.

Усі квитки на 14-тисячну арену Луї Армстронга були продані, і організатори повідомили, що перерахують до фонду GlobalGiving 320 тисяч доларів, передає Укрінформ з посиланням на BTU.
Серед тенісних зірок, які брали участь у цьому вечорі, були перша «ракетка» світу іспанець Карлос Алькарас, американці Френсіс Тіафо і Джессіка Пегула, італієць Маттео Берреттіні, легенди тенісу Джон Макінрой і Габріела Сабатіні, а також зірка НБА Джиммі Батлер і колумбійський співак Себастьян Ятра.
Наприкінці вечора на корт вийшла українка Еліна Світоліна, яка зіграла в міксті зі своїм чоловіком Гаелем Монфісом проти американців Крістофера Юбенкса і Дженніфер Брейді.
Фото: usopen.org