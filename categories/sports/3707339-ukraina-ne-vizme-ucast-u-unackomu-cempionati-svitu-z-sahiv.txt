Все через заявку білоруських спортсменів.

Збірна України не візьме участь у юнацькому чемпіонаті світу з шахів по рапіду та бліцу, який пройде у Батумі, повідомляє пресслужба федерації шахів України, передає Укрінформ.

На турнір заявилися спортсмени з білорусі, які виступатимуть під прапором FIDE. Через це Федерація шахів України ухвалила рішення не подавати офіційну заявку на турнір.
Чемпіонат світу-2023 з бліцу та рапіду в Батумі пройде з 5 по 12 червня. На турнірі братимуть участь гравці віком від 8 до 18 років.
У 2022 році FIDE відсторонила збірні росії та білорусі від міжнародних змагань, а також відібрала у російської федерації Всесвітню шахову олімпіаду-2022. Пізніше FIDE дозволила спортсменам з росії та білорусі виступати на міжнародних турнірах під прапором організації.

Як повідомляв Укрінформ, виконком МОК рекомендував повернути російських та білоруських спортсменів до міжнародних змагань у нейтральному статусі.
Фото: Getty Images