«Ді Сі Юнайтед» оголосив, що припинив співпрацю з головним тренером Вейном Руні.


Як передає Укрінформ, про це повідомила пресслужба команди у Твіттері.
Клуб не зміг вийти в плей-оф МЛС цього сезону.
«Ми поговорили з Вейном і погодилися, що для нас найкраще розлучитися. Це взаємна домовленість», - сказав генеральний директор клубу Джейсон Левін.
Рішення команди підтримав і сам ексфутболіст.
«Це правильний момент для цього. Зробив усе можливе, щоб вивести клуб у плей-оф», - розповів Руні.
37-річний англієць очолював «Ді Сі Юнайтед» з липня 2022 року. Минулого сезону команда теж не вийшла у плей-оф, фінішувавши останньою у Східній конференції.
Фото: Getty Images