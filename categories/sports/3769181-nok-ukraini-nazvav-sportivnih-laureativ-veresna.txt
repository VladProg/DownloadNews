Важкоатлетка Каміла Конотоп та плавець Олександр Желтяков стали найкращими українськими спортсмени вересня-2023.

Експертна комісія НОК України розглянула досягнення атлетів під час найпрестижних міжнародних змагань в олімпійських видах програми, які проходили минулого місяця, передає Укрінформ.
Каміла Конотоп стала срібною призеркою чемпіонату світу з важкої атлетики за сумою двоборства у ваговій категорії до 59 кг (м. Ер-Ріяд, Саудівська Аравія). Зазначимо, що Каміла також стала срібною та бронзовою призеркою ЧС в окремих видах програми – ривку та поштовху.
Найкращим тренером вересня назвали Валерія Нікуліна - особистого наставника Каміли Конотоп.
За підготовку найкращої спортсменки вересня 2023 року Каміли Конотоп нагороду отримають Федерація важкої атлетики України та Фізкультурно-спортивне товариство «Динамо» України.
Уже вдруге нинішнього року у номінації «Найкращий юний спортсмен місяця» переміг плавець Олександр Желтяков! У вересні Олександр став чемпіоном світу з плавання серед юніорів на дистанції 100 м на спині - встановив дорослий та юніорський рекорди України, здобув олімпійську ліцензію та отримав звання «Найкращий спортсмен турніру серед чоловіків».
Крім того, дніпрянин виборов золото на дистанції 200 м, а також «срібло» на 50 м на спині, ставши першим українцем, якому вдалося виплисти на цій дистанції з 25-ти секунд.
Також удруге звання «Найкращий тренер юного спортсмена місяця» отримає особистий тренер Желтякова - Олександр Кулик.
Фото: facebook.com/olympicua.