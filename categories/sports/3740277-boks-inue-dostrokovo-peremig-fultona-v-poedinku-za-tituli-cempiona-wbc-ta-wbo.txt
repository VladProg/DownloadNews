Колишній абсолютний чемпіон світу в легшій вазі Наоя Інуе (25-0, 22 КО) здобув перемогу над чемпіоном WBC та WBO у другій легшій вазі Стівеном Фултоном (21-1, 8 КО).


Інуе переміг Фултона технічним нокаутом у 8-му раунді, повідомляє Укрінформ.
Бій відбувся на арені «Аріаке» в Токіо, Японія.
Спочатку поєдинок мав пройти 7 травня, але Інуе отримав травму на тренуванні.
Як повідомлялося, у грудні 2022 року Інуе став абсолютним чемпіоном у легшій вазі після того, як нокаутував Пола Батлера. Потім він зробив пояси вакантними та піднявся в дивізіон вище.
Фото: KYODO