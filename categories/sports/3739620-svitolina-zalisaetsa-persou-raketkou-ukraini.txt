Еліна Світоліна та Ангеліна Калініна посідають найвищі позиції серед українських тенісисток у рейтингу WTA.

Світоліна нинішнього тижня зберегла 27-е місце, Калініна 28-те, передає Укрінформ.
Марта Костюк піднялася на 34-ту сходинку (+1 місце), повторивши особистий рекорд, а Леся Цуренко залишилася на 46-й.
Значний прогрес продемонструвала Катерина Байндль, яка, завдяки виходу у фінал турніру в Будапешті, піднялася одразу на 23 місця і розпочинає тиждень на 77-му рядку світового рейтингу.
Чемпіонка турніру ITF W100 в Іспанії Дарія Снігур піднялася на 128-е місце (+27) і обійшла Даяну Ястремську, яка розташовується на 145-й позиції (+4).
Продовжує оновлювати свій рейтинговий рекорд Юлія Стародубцева. Минулого тижня вона зіграла у фіналі турніру ITF W60 у США і тепер піднялася на 260-те місце (+34). Це найкращий прогрес у рейтингу серед українських тенісисток за підсумками минулого ігрового тижня.
У парному рейтингу WTA Людмила Кіченок тижня посідає 16-те місце, Марта Костюк розташовується на 30-му рядку, а Надія Кіченок - на 63-у місці.
Фото: j48tennis.net.