На його рахунку 139 голів у Лізі 1.

Нападник «ПСЖ» Кіліан Мбаппе відзначився голом в матчі 31-го туру чемпіонату Франції проти «Ланса», повідомляє пресслужба клубу, передає Укрінформ.
Завдяки цьому 24-річний француз став найкращим бомбардиром клубу в історії Ліги 1 зі 139 голами.
До цього рекорд належав колишньому уругвайському форварду парижан Едінсону Кавані (138). На третьому місці Златан Ібрагімович – 113 голів.
Зараз триває 76 хвилина зустрічі «ПСЖ» - «Ланс», команда Мбаппе перемагає 3:1.
Як повідомляв Укрінформ, «ПСЖ» залишив Лігу чемпіонів – в 1/8 фіналу французький клуб поступився «Баварії».
Фото: Getty Image