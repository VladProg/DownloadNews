Поєдинок відбудеться 14 жовтня у Чехії.

Розпочався продаж квитків на матч кваліфікації до чемпіонату Європи-2024 між Україною та Північною Македонією, вартість тікетів стартує від 300 чеських крон (близько 480 гривень), повідомляє пресслужба УАФ, передає Укрінформ.
Один уболівальник може максимально купити до чотирьох квитків включно.

Матч між Україною та Північною Македонією пройде 14 жовтня у Чехії. Поєдинок відбудеться на стадіоні Epet Arena у Празі. Початок гри – о 16:00 за Києвом.
Збірна України із сімома очками після п’яти матчів посідає друге місце групи С у кваліфікації до Євро-2024.

Як повідомляв Укрінформ, після гри з Північною Македонією колектив Сергія Реброва 17 жовтня зіграє з Мальтою.
Фото: uaf.ua