Баскетбольний клуб української Суперліги «Черкаські Мавпи» підписав ще одного легіонера.


До черкаської команди приєднався американський атакуючий захисник Бі Джей Максвелл, передає Укрінформ. Баскетбольну кар’єру Максвелл розпочав 2015 року у команді християнського університету міста Абілін. У наступні роки Бі Джей виступав за «Детройт-Мерсі Тайтанз», «Сент-Едвардз Гіллтоперз» та «Індіанаполіс Ягуарз».
2022-й став дл Максвелла першим роком у професіональному баскетболі. Цей сезон він розпочав в азербайджанській баскетбольній команді «Нефтчі», де у середньому за 25,8 хвилини набирав 19,2 очка, робив 7 підбираннь, 3 передачі та 2.5 перехвати.
Як повідомлялося, першим американським легіореном сезону в українській Суперлізі став Деметріус Лейк, який раніше приєднався до складу «Мавп».
Фото: fbu.ua.