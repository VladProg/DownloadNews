Національна збірна України з футзалу у середу, 9 листопада, проведе третій поєдинок в основному раунді відбору на чемпіонат світу-2024.

Як повідомляє пресслужба Асоціації футзалу України, підопічні Олександра Косенка зіграють в Приштині проти команди Косова (початок - 18.00), передає Укрінформ.
У попередніх матчах основного раунду, які проходили в Латвії, «синьо-жовті» обіграли Косово (3:1) та Нідерланди (4:2).
Турнірне становище у групі 11: Україна - 6 очок, Нідерланди - 3, Косово - 0.
До елітного раунду кваліфікації ЧС-2024 вийдуть 12 переможців груп і чотири найкращі володарі других місць.
Фото: АФУ.