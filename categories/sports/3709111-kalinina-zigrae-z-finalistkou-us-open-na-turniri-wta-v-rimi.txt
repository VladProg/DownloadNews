Посіяна під 19-м номером американка Медісон Кіз стане суперницею другої «ракетки» України Ангеліни Калініної у четвертому колі престижного грунтового турніру Жіночої тенісної асоціації (WTA) - Internazionali BNL d’Italia - у Римі (Італія) з призовим фондом $3,5 млн.

У третьому раунді змагань Кіз здобула технічну перемогу над 14-м номером «посіву» білорускою Вікторією Азаренко, яка відмовилася продовжувати виступ в італійській столиці, передає Укрінформ.
Зазначимо, що Кіз 2017 року дійшла до фіналу домашнього US Open у Нью-Йорку.
Турнір у Римі триватиме до 21 травня.
На фото: Ангеліна Калініна (Getty Images).