Раніше клуб заявив домашньою ареною НСК «Олімпійський».

«Олександрія» гратиме наступні домашні матчі чемпіонату України сезону-2022/23 на своїй арені – КСК «Ніка», повідомляє прес-служба клубу, передає Укрінформ.

Клуб заявив, що тепер для цього не потрібна згода клубу-суперника, достатньо дозволу обласної військової адміністрації. Таке рішення прийнято на засіданні Виконавчого комітету Української асоціації футболу 28 жовтня.
У цьому сезоні «Олександрія» тричі приймала суперників у Києві на НСК «Олімпійський». При цьому один із домашніх поєдинків – у 8-му турі УПЛ проти «Кривбасу» (2:0), клуб за домовленістю з суперником зіграв на КСК «Ніка».
5 листопада у матчі 11-го туру УПЛ «Олександрія» зіграє з «Колосом» на КСК «Ніка». Початок – о 13:00.
Як повідомляв Укрінформ, «Олександрія» посідає 4-е місце у турнірній таблиці УПЛ.
Фото: fco.com.ua