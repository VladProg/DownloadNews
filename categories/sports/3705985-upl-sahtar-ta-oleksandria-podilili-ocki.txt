«Олександрія» забила у 8 з 11 матчів під керівництвом Ротаня

«Олександрія» відібрала очки в «Шахтаря» у 25-му турі Української Прем'єр-ліги – 1:1, передає Укрінформ.
Микола Михайленко на 9-й хвилині відкрив рахунок в зустрічі. Для 21-річного Михайленка це дебютний гол у 10 матчах за «Олександрію».
«Шахтар» зумів відігратись у другій половині другого тайму – Келсі зіграв на добиванні та зрівняв рахунок у матчі. Цей гол став останнім у зустрічі.
Ця нічия залишає «Шахтар» на першому місці в УПЛ, у них 60 очок та перевага у три пункти над «Дніпром-1», хоча у дніпрян на одну гру менше. «Олександрія» йде п’ятою, маючи в своєму активі 38 пунктів.
Як повідомляв Укрінформ, в інших матчах ігрового дня «Металіст» переміг «Львів», а «Дніпро-1» здолав «Чорноморець».
Фото: upl.ua