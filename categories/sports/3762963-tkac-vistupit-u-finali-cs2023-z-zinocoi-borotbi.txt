У Белграді (Сербія) триває чемпіонату світу зі спортивної боротьби.

У перший день жіночих змагань у фінал світової першості пробилася чемпіонка світу-2014 українка Юлія Ткач, передає Укрінформ.
19 вересня у сутичці за «золото» у ваговій категорії до 59 кг Ткач протистоятиме китаянці Ці Чжан.
Марія Винник (55 кг) боротиметься за «бронзу».
На борцівський килим у сербській столиці 19-20 вересня також вийдуть українки Оксана Лівач (50 кг), Ліля Горішна (53 кг), Аліна Грушина (57 кг), Ірина Коляденко (62 кг), Оксана Кухта (65 кг), Тетяна Сова (68 кг), Манола Скобельська (72 кг) та Анастасія Алпєєва (76 кг).
Завершиться ЧС-2023 турніром представників греко-римського стилю боротьби, які розіграють першість 21-24 вересня.
За Україну виступатимуть Корюн Саградян (55 кг), Віктор Петрик (60 кг), Олександр Грушин (63 кг), Парвіз Насібов (67 кг), Артур Політаєв (72 кг), Дмитро Васецький (77 кг), Ярослав Фільчаков (82 кг), олімпійський чемпіон Жан Беленюк (87 кг), Сергій Омелін (97 кг) та Олександр Чернецький (130 кг).
Окрім нагород на ЧС-2023 розіграються й олімпійські ліцензії на Ігри у Парижі-2024 (по п’ять у кожній ваговій категорії).
Фото: ukrwrestling.com.ua.