В Англійській прем'єр-лізі (АПЛ) відбулися чергові матчі 36-го туру футбольного чемпіонату.

«Манчестер Сіті» в гостях на «Гудісон Парк» з рахунком 3:0 розгромив ліверпульський «Евертон» і повернувся в одноосібні лідери першості, передає Укрінформ.
Перемогу «містянам» принесли дубль Ількая Гюндогана (37, 51-а хвилини) та гол Ерлінга Голанда (39).
Український захисник Віталій Миколенко не грав через травму внутрішньої поверхні стегна.
В активі «Манчестер Сіті» - 85 очок. Другим у турнірній таблиці АПЛ йде «Арсенал« (82), який сьогодні грає з «Брайтоном». «Евертон» (32 очки) - на 17-му місці.
Фото: AFP.