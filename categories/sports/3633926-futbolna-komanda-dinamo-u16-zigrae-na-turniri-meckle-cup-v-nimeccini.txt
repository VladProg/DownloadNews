17-18 грудня у німецькому місті Пірмазенс відбудеться престижний міжнародний дитячий футбольний турнір Meckle Cup серед футболістів 2006-го та 2007-го років народження (вікові категорії U17 та U16).

На ньому буде представлене й київське «Динамо». Зіграють два склади киян - під керівництвом тренерів Юрія Дмитруліна та Євгена Лозинського, передає Укрінформ.
Команди гратимуть у приміщені на паркетному майданчику у форматі 4 польові гравці + воротар.
У змаганнях візьмуть участь 60 команд, поділених на вісім груп по вісім та сім учасників у кожній. Серед учасників турніру такі відомі футбольні клуби, як «Борусія» (Менхенгладбах), «Шальке 04», «Кельн», «Фортуна» (Дюссельдорф), «Алеманія» (Аахен), «Кайзерслаутерн», «Фортуна» (Кельн) та академія французького «ПСЖ».
За регламентом турніру до наступного етапу виходять по дві найкращі команди з кожної групи. Стикові матчі та фінал відбудуться 18 грудня.
Фото: fcdynamo.com.