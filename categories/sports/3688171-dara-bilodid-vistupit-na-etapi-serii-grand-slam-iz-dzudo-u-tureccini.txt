В Анталії (Туреччина) 31 березня - 2 квітня пройде черговий етап серії Grand Slam із дзюдо.

Як інформує офіційний сайт Міжнародної федерації дзюдо (IJF), на турнірі виступлять 627 спортсменів із 86-ти країн, передає Укрінформ.
Збірну України представлятимуть 16 дзюдоїстів: Марія Буйок (вагова категорія до 48 кг), Дар'я Білодід (57 кг), Юлія Гребеножко (63 кг), Руслана Булавіна (понад 78 кг); Артем Лесюк, Дільшот Халматов (обидва - 60 кг), Богдан Ядов, Каро Марандян (обидва - 66 кг), Владислав Казіміров (73 кг), Геворг Манукян, Сергій Крівчач (обидва - 81 кг), Артем Бубир, Марат Крижанський (обидва - 90 кг), Антон Савицький (100 кг), Євгеній Балєвський та Андрій Колесник (обидва - понад 100 кг).
Зазначимо, що із 7 до 14 травня у Досі (Катар) відбудеться чемпіонат світу з дзюдо.
Нагадаємо, Дар'я Білодід двічі виграла чемпіонат світу (2018-2019) та здобула «бронзу» на Олімпіаді-2020 у ваговій категорії до 48 кг.
Фото: IJF.