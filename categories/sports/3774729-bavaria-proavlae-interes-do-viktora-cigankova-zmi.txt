Трансфер можливий наступного літа.

«Баварія» проявляє інтерес до вінгера «Жирони» і збірної України Віктора Циганкова, повідомляє іспанська As з посиланням на німецьку Bild, передає Укрінформ.
За їхньою інформацією, чемпіони Німеччини вже відправляли скаутів для того, щоб стежити за матчами Циганкова. Трансфер можливий наступного літа.
«Жирона» хоче отримати за Циганкова 30 мільйонів євро. 50% від суми наступного трансферу українця отримає його попередній клуб, «Динамо» Київ. «Жирона» заплатила за Циганкова киянам 5 мільйонів євро в січні поточного року.
У нинішньому сезоні на рахунку Циганкова 1 гол і 1 асист у 8 матчах за «Жирону» в усіх турнірах. Зараз 25-річний українець відновлюється після травми.
Фото: Getty Images