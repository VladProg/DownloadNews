У середу, 10 травня, юнацька збірна України U16 (футболісти не старші 2007 року народження) розпочне виступ на Турнірі розвитку УЄФА, що відбудеться у словацькому місті Сенець.

Про це повідомляє пресслужба Української асоціації футболу, передає Укрінформ.
«Збір у Словаччині та Турнір розвитку УЄФА, куди нас запросили, будуть селекційними, - розповідає головний тренер команди Володимир Єзерський. - Ми хочемо переглянути футболістів, які виступають за кордоном. Я вдячний керівництву УАФ, що нам пішли назустріч і дали кілька додаткових днів для тренувального процесу. На наступний збір, що відбудеться в Україні, запросимо гравців, які представляють вітчизняні колективи».
Склад юнацької збірної України U16:
воротарі - Олександр Петренко («Баєр», Німеччина), Ілля Волошин («Новелда Юніон», Іспанія);
захисники - Микита Шелікета («Шахтар», Донецьк), Олексій Рибак («Динамо», Київ), Кирило Дігтярь («Металіст», Харків), Ілля Мартюк («Дойц», Німеччина), Дмитро Стрельчук («Баварія», Німеччина), Дмитро Варивода («Адміра», Австрія), Дем’ян Третяк («Динамо», Хорватія), Данііл Добреля («Візела», Португалія);
півзахисники - Євген Гармаш («Шахтар», Донецьк), Володимир Озимай («Динамо», Київ), Олександр Сорока, Артур Ухань (обидва - «Гент», Бельгія), Іван Лихоліт («Дойц», Німеччина), Олександр Драган («Аталанта», Італія), Олександр Ільченко («Герта», Німеччина), Дмитро Богданов («Динамо», Німеччина);
нападники - Данило Пилипчук («УФК Карпати», Львів), Дем'ян Єсін («Гутнік», Польща).
Розклад Турніру розвитку УЄФА серед команд U16:
10.05.2023
Латвія - Ірландія (початок об 11.00 за київським часом)
Словаччина - Україна (18.00)
12.05.2023
Ірландія - Україна (11.00)
Словаччина - Латвія (18.00)
15.05.2023
Латвія - Україна (11.00)
Словаччина - Ірландія (12.00).
Нагадаємо, що збірна України U16 готується до кваліфікаційного раунду Євро-2024 (U17). У період із 15-го до 21 жовтня «синьо-жовті» зустрінуться з командами Німеччини, Фінляндії та Ліхтенштейну (господар змагань).
На фото: Володимир Єзерський/uaf.ua.