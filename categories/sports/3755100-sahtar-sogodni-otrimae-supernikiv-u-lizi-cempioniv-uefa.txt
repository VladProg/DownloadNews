Після трирічної паузи у Grimaldi Forum в Монако у четвер, 31 серпня, відбудеться жеребкування групового турніру Ліги чемпіонів УЄФА.

Як повідомляє офіційний сайт УЄФА, у жеребкуванні візьмуть участь 32 футбольні команди: 26 володарів прямих путівок та шість переможців раунду плей-офф, передає Укрінформ.
Учасників поділять на чотири кошики, склад яких буде затверджений вранці у день жеребкування.
В основній сітці Ліги чемпіонів УЄФА виступлять клуби 15-ти країн:
Англія - «Арсенал» , «Манчестер Сіті», «Манчестер Юнайтед» , «Ньюкасл»
Іспанія - «Атлетико», «Барселона» , «Реал», «Реал Сосьєдад» , «Севілья»
Італія - «Інтер», «Лаціо», «Мілан», «Наполі»
Німеччина - «Баварія», «Боруссія» (Дортмунд), «Лейпциг», «Уніон»
Франція - «Ланс», «Парі Сен-Жермен»
Португалія - «Бенфіка», «Брага», «Порту»
Нідерланди - «Феєноорд», ПСВ «Ейндховен»
Австрія - «Зальцбург»
Шотландія - «Селтік»
Сербія - «Црвена Звезда»
УКРАЇНА - «Шахтар»
Бельгія - «Антверпен»
Швейцарія - «Янг Бойз»
Данія - «Копенгаген»
Туреччина - «Галатасарай».
Фінал Ліги чемпіонів-2023/24 відбудеться 1 червня на лондонському «Вемблі».
Фото: УЄФА.