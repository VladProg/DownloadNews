В уругвайця є декілька пропозицій.

Форвард збірної Уругваю Луїс Суарес після завершення ЧС-2022 має низку пропозицій і незабаром має підписати контракт з новим клубом, повідомляє Goal.com, передає Укрінформ.
Повідомляється, що найбільш ймовірно, що екс-гравець «Барселони» та «Атлетико» вирушить виступати за бразильський «Греміо», який запропонував йому дворічний договір.
Раніше Луїс не грав у Бразилії. 35-річний нападник минулого сезону провів в уругвайському «Насьоналі». Його контракт із клубом розрахований до кінця 2022 року.
У поточному сезоні Луїс Суарес провів 16 матчів у складі команди, забив вісім голів і віддав три результативні передачі у всіх турнірах.

Як повідомляв Укрінформ, на чемпіонаті світу Суарес провів три матчі та зробив одну результативну передачу.
Фото: Getty Image