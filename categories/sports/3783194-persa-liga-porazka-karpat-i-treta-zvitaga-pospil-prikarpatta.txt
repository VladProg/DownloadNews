Завершився 15-й тур чемпіонату України з футболу серед команд Першої ліги.

Несподіваний результат був зафіксований у Кам’янці-Подільському «Епіцентр» здобув вольову перемогу над фаворитом групи «А» львівськими «Карпатами» - 3:2, передає Укрінформ.
Керманич львів’ян Мирон Маркевич останнім часом відзначав своїх захисників за надійність, проте цього разу вони підвели. І хоча «зелено-білі» продовжують упевнено лідирувати, їхня гра не справляєа цілісного враження.
У групі «Б» втратив чергові очки лідер - «Інгулець», який розійшовся миром із запорізьким «Металургом» - 0:0. Не було голів і у поєдинку сумської «Вікторії» та «Полтави», які також входять до чільної групи.
Загострилося суперництво й за потрапляння до «чемпіонської» групи у групі «А». «Буковина» завдяки дублю Василя Палагнюка вирвала перемогу в харківського «Металіста» - 3:2, а «Прикарпаття» також у гостях узяло гору над бузівською «Нивою» - 1:0 та знову помінялося місцями із чернівецькою командою.
Фото: ФК «Металіст».