Асоціація тенісистів професіоналів (ATP) представила рейтинг спортсменів станом на 29 серпня.

Перша «ракетка» України Олексій Крутих, вигравши напередодні турнір АТР серії Challenger у Празі, піднявся одразу на 45 рядків та оновив своє особисте досягнення - 226 місце, передає Укрінформ.
Віталій Сачко залишився на 272 позиції. Ілля Марченко посідає 307-е місце, Олег Приходько - 364-е, Георгій Кравченко - 404-е, Олександр Овчаренко - 414-е, Ерік Ваншельбойм - 482-е.
Нагадаємо, сьогодні, 29 серпня, у Нью-Йорку розпочинається заключний, четвертий у сезоні тенісний турнір серії Grand Slam Відкритий чемпіонат США (US Open).
Фото: atptour.com.