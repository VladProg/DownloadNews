Центровий національної збірної України з баскетболу Артем Пустовий знову став гравцем іспанського клубу «Обрадойро» з міста Сантьяго-де-Компостела.

Контракт з 31-річним бігменом розрахований на один рік із опцією продовження ще на рік, передає Укрінформ.
Пустовий вже виступав за «Обрадойро» у 2015-2018 роках.
Минулого сезону Артем грав за інший іспанський клуб - «Мурсію». У 34-х матчах українець у середньому проводив на майданчику 17,9 хвилини, набирав 7,7 очка, робив 4,6 підбирання та 1,2 болк-шота.
Крім тогго, нинішнього літа Пустовий виступив за клуб «Шабаб Аль Ахлі» з ОАЕ у Фіналі восьми Суперліги Західної Азії.
Фото: fbu.ua.