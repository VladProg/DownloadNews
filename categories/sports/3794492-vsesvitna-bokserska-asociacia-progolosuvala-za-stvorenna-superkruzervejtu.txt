Виконком Всесвітньої боксерської асоціації (WBA) одностайно проголосував за створення нового дивізіону у професіональному боксі - суперкрузервейту.

Тепер існуватиме дивізіон між крузервейтом (важка вага - до 90,7 кг) і хевівейтом (суперважка вага - понад 90,7 кг). У суперкрузервейті зможуть виступати боксери з вагою від 91,2 кг до 101,6 кг, передає Укрінформ.
Додамо, що 2020 року категорію між крузервейтом і хевівейтом вже створила Всесвітня боксерська рада (WBC). Вагова категорія тоді отримала назву бріджервейт.
Інші дві організації - Міжнародна боксерська федерація (IBF) та Всесвітня боксерська організація (WBO) - поки що не оголосили рішень з цього приводу.
Фото: wbaboxing.com.