Команда українця залишається в зоні вильоту із Серії А.

«Емполі» зіграв внічию з «Удінезе» у матчі 8-го туру Серії А – 0:0, передає Укрінформ.

На 39-й хвилині гравець «Емполі» Капуто домігся успіху, але його гол через офсайд зараховано не було.
Український півзахисник «Емполі» Віктор Коваленко вийшов на поле на заміну на 81-й хвилині. Це була його друга поява у лавах команди з Тоскани.
У таблиці Серії А «Емполі» посідає 18-те місце, маючи 4 очки. «Удінезе» йде однією позицією вище з 5 пунктами.
У наступному матчі команда Коваленка на виїзді зіграє із «Фіорентиною» 23 жовтня.
Фото: Getty Images