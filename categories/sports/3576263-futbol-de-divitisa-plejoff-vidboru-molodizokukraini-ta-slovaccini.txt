23-го та 27 вересня молодіжна збірна України гратимуть матчі плей-офф кваліфікації чемпіонату Європи-2023 (U21) з командою Словаччини.


Поєдинки, які вирішать, чи зуміють підопічні Руслана Ротаня потрапити на європейську першість, на території України можна буде побачити на регіональних каналах Суспільного мовлення, а також на YouTube-каналі Української асоціації футболу, передає Укрінформ.
Виїзний матч української збірної зі словаками відбудеться 23 вересня в Жиліні на стадіоні «Под Дубньом» і розпочнеться о 19.00 за київськом часом.
Домашня зустріч нашої команди відбудеться 27 вересня у польському місті Бельсько-Бяла на Муніципальному стадіоні і розпочнеться о 18.30.
Фото: uaf.ua.