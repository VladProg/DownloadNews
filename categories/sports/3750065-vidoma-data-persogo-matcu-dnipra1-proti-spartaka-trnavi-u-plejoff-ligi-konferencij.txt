Перший поєдинок відбудеться 23 серпня.

Перша гра між командами пройде 23 серпня та розпочнеться о 19:30 на стадіоні імені Антона Малатинського, повідомляє пресслужба українського клубу, передає Укрінформ.
Перенесення гри на день раніше обумовлене тим, що УЄФА розводить по різних днях матчі «Спартака» та «Слована», який грає у Лізі Європи.
Матч-відповідь відбудеться у словацькому Кошице на Кошице-Арена. Початок другого протистояння між «Дніпром-1» та «Спартаком» – о 21:00 за київським часом.
Колектив Олександра Кучера вилетів до Ліги конференцій після поразки за сумою двох протистоянь із празькою «Славією» у третьому кваліфікаційному етапі Ліги Європи 0:3 та 1:1.

Як повідомляв Укрінформ, у плей-офф Ліги конференцій також зіграє і київське «Динамо», суперником команди Мірчі Луческу стане турецький «Бешикташ».
Фото: scdnipro1.com.ua