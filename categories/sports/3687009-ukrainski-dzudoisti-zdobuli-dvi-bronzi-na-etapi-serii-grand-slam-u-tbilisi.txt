У Тбілісі (Грузія) розпочався черговий етап серії Grand Slam із дзюдо.

Перший день змагань приніс збірній України дві нагороди, передає Укрінформ.
Бронзовими призерами стали представники ФСТ «Динамо» кияни Артем Лесюк (вагова категорія до 60 кг) та Богдан Ядов (66 кг).
Лесюк у сутичці за 3-тє місце взяв гору над своїм співвітчизником Дільшотом Халматовим, а Ядов виграв поєдинок за «бронзу» у Гусмана Киргизбаєва з Казахстану.
25 та 26 березня на татамі у грузинській столиці вийдуть українці Геворг Манукян, Сергій Крівчач (обидва - 81 кг), Артем Бубир (90 кг), Антон Савицький (100 кг), Євгеній Балєвський (понад 100 кг), а також Юлія Гребеножко (63 кг), Єлизавета Литвиненко, Юлія Курченко (обидві - 78 кг) та Руслана Булавіна (понад 78 кг).
Наступний етап серії Grand Slam відбудеться 31 березня - 2 квітня в Анталії (Туреччина).
На фото: Богдан Ядов (IJF).