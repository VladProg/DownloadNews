У Дебрецені (Угорщина) продовжується чемпіонат Європи з баскетболу 3х3 серед команд вищих навчальних закладів.

У чоловічих змаганнях Україну представляє збірна Сумського державного університету, за яку виступають Ігор Стародуб, Ілля Кабацюра, Євген Балабан та Сергій Старцев, передає Укрінформ.
Команда продовжила переможну серію, обігравши університет Дубровніка (Хорватія) - 21:16.
Вигравши чотири матчі з чотирьох у групі, українці гарантували собі вихід до плей-офф з першого місця. Їй залишилось зіграти з командою Технічного університету Брно (Чехія).
У жіночій сітці змагань Україну представляє баскетбольний колектив Прикарпатського національного університету імені Василя Стефаника. У складі української команди грають Анжеліка Ляшко, Дарья Кононученко, Вероніка Космач та Вероніка Любінець.
Наші жівчата в групі В зіграли два матчі, здобувши дві перемоги, і також гарантували собі вихід до плей-офф з пергого місця.
Результати зустрічей:
Загребський університет (Хорватія) - Прикарпатський національний університет імені Василя Стефаника - 12:21;
Прикарпатський національний університет імені Василя Стефаника – Університет Іштвана Сечені (Угорщина) - 22:10.
ФІото: fbu.ua.