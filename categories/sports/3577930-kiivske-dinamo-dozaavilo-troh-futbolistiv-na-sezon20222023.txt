Київське «Динамо» оновило заявку на футбольних сезон-2022/2023 для участі у вітчизняних турнірах - українській Прем’єр-лізі та розіграші Кубка України.

Список гравців «біло-синіх» поповнили нідерландський півзахисник Джастін Лонвейк, нападник Владислав Кулач, який відновлювався після травми, а також нігерійський півзахисник Блессінг Муїва Олабіран (Беніто), котрий з літа минулого року виступав на правах оренди за хорватську «Горицю», передає Укрінформ.

Найближчий матч «Динамо» проведе 2 жовтня, коли у чемпіонаті України зіграє на виїзді із закарпатським «Минаєм».
На фото: Джастін Лонвейк/fcdynamo.com.