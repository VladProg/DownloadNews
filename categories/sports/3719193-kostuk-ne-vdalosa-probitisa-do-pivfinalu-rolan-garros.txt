Українсько-савальдорський дует Марта Костюк - Марсело Аревало завершив виступ на чвертьфінальній стадії змішаного розряду на другому у сезоні турнірі серії Grand Slam Відкритому чемпіонаті Франції з тенісу («Ролан Гаррос»).

За вихід до 1/2 фіналу змагань посіяні під 7-м номером Костюк та Аревало поступилися канадсько-новозеландському тандему Б'янка Ванесса Андреєску - Майкл Вінус - 5:7, 6:3, 6:10, передає Укрінформ.
Поєдинок тривав 1,5 години.
Путівку у фінал Андреєску та Вінус розіграють із Габріелою Дабровскі з Канади та американцем Натаніелем Леммонсом, які у свою чергу взяли гору над американсько-британським мікстом Ейжа Мухаммад - Ллойд Гласспул - 7:5, 6:7 (2:7), 11:9.
В іншому півфіналі японка Мію Като та німець Тім Пюц зустрінуться із індонезійсько-нідерландською змішаною парою Альділа Сутджіаді -Матве Мідделкооп.
«Ролан Гаррос» триватиме до 11 червня.
Фото: Getty Images/Global Images Ukraine.