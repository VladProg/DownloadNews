Ангеліна Калініна зберігає лідерство у національному рейтингу. Нинішнього тижня українська опустилася на один рядок і посідає 40-е місце у світовій класифікації.

У топ-60 рейтингу WTA піднялася киянка Марта Костюк. Після виходу до чвертьфіналу турніру в Аделаїді Марта займає тепер 57-й рядок (+12 позицій),передає Укрінформ.
На два рядки покращили своє становище Катерина Байндль та Даяна Ястремська, які тепер розташовуються на 97-у та 99-у місцях відповідно.
Катерина Володько завдяки перемозі на турнірі ITF W40 у Нонтхабурі (Таїланд) показала найкращий прогрес тижня серед українок, піднявшись одразу на 63 позиції. Вона розпочинає новий ігровий тиждень на 257-у рядку.
Лідирує в одиночному рейтингу найкращих тенісисток світу Іга Швентек з Польщі.
У парному рейтингу WTA українка Людмила Кіченок зберігає 9-те місце, Марта Костюк опустилася на 38-у позицію (-1), а Надія Кіченок - на 84-ту (-10).
Фото: btu.org.