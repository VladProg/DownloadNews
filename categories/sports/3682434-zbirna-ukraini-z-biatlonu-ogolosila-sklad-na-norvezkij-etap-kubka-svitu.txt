Тренерський штаб збірної України з біатлону назвав склад на заключний, 9-й етап Кубка світу, що пройде 16-19 березня у Голменколлені (Норвегія).

Як повідомляє Суспільне Спорт, до заявки «синьо-жовтих» увійшли десять спортсменів (по п'ять у чоловічій та жіночій командах), передає Укрінформ.
Чоловічу збірну України представлятимуть Антон Дудченко, Артем Прима, Богдан Цимбал, Денис Насико та Артем Тищенко, жіночу - Юлія Джима, Олена Білосюк, Анастасія Меркушина, Любов Кип'яченкова та Дар'я Блашко.
У програмі заключних змагань сезону-2022/23 - спринти, гонки переслідування та масстарти.
Фото: Getty Images.