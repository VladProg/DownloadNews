У Брюселі (Бельгія) 2 вересня відбудеться 12-й етап престижної серії легкоатлетичних змагань - «Діамантова ліга».

Як інформує офіційний сайт турніру, Україна буде представлена ​​у трьох дисциплінах, а загалом у турнірі візьмуть участь шість українських легкоатлеток, передає Укрінформ.
Стрибки у висоту - Ярослава Магучіх, Ірина Геращенко, Юлія Левченко, Катерина Табашник.
Біг на 3000 метрів із перешкодами - Наталія Стребкова.
Стрибки у довжину - Марія Горєлова.
Зазначимо, що Горєлова є дебютанткою змагань.
Фото: Getty Images.