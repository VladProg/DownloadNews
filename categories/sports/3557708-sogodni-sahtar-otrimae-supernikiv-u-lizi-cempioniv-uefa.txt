У Стамбулі (Туреччина) у четвер, 25 серпня, відбудеться жеребкування групового турніру футбольної Ліги чемпіонів.

32 учасники основної сітки розіграшу будуть поділені на 8 квартетів, передає Укрінформ.
Донецький «Шахтар» під час жеребкування буде у третьому кошику.
«Посів» групової стадії Ліги чемпіонів УЄФА.
Кошик 1: «Реал» (Іспанія, чинний переможець Ліги чемпіонів), «Айнтрахт» (Німеччина, чинний переможець Ліги Європи), «Манчестер Сіті» (Англія), «Мілан» (Італія), «Баварія» (Німеччина), «Парі Сен-Жермен» (Франція), «Порту» (Португалія), «Аякс» (Нідерланди).
Кошик 2: «Ліверпуль» (Англія), «Челсі» (Англія), «Барселона» (Іспанія), «Ювентус» (Італія), «Атлетико» (Іспанія), «Севілья» (Іспанія), «Лейпциг» (Німеччина), «Тоттенгем» (Англія).
Кошик 3: «Борусія» (Дортмунд, Німеччина), «Зальцбург" (Австрія), «Шахтар» (Донецьк, Україна), «Інтер» (Італія), «Наполі» (Італія), «Бенфіка» (Португалія), «Спортинг» (Португалія), «Баєр» (Німеччина).
Кошик 4: «Маккабі» (Хайфа, Ізраїль), «Вікторія» (Чехія), «Брюгге» (Бельгія), «Рейнджерс» (Шотландія), «Марсель» (Франція), «Селтік» (Шотландія), «Копенгаген» (Данія), «Динамо» (Загреб, Хорватія).
По дві найкращі команди кожної групи вийдуть до 1/8 фіналу.
Команди, які посядуть треті місця, перейдуть у стикові матчі Ліги Європи УЄФА. Вони посперечаються за путівки до 1/8 фіналу з командами, які посіли другі місця у групах Ліги Європи.
Фінал Ліги чемпіонів УЄФА-2022/23 пройде 10 червня на стадіоні «Ататюрк» у Стамбулі.