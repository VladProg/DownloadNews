Союз європейських футбольних асоціацій (УЄФА) призначив арбітрів на поєдинки четвертого туру групового етапу Ліги конференцій.

Зустріч між луганською «Зорею» та ізраїльським «Маккабі» (Тель-Авів) обслуговуватимуть рефері з Шотландії, передає Укрінформ.
Суддівську бригаду очолить 41-річний Джон Бітон, помічники на лінії - Деніель Макфарлейн та Дуглас Поттер, четвертий арбітр - Метью Макдермід.
Нагадаємо, зустріч «Зоря» - «Маккабі» відбудеться у четвер, 9 листопада на стадіоні «Арена Люблін» у Польщі та розпочнеться о 22.00 за київським часом.
В іншому поєдинку квартету В ісландський «Брейдаблік» зійдеться з бельгійським «Гентом».
Турнірне становище: «Гент» - 7 очок (після 3-х ігор), «Зоря» - 4 (2), «Маккабі» - 3 (2), «Брейдаблік» - 0 (3).
Нагадаємо, чинним переможцем Ліги конференцій УЄФА є англійський «Вест Гем».
Фото: Getty Images.