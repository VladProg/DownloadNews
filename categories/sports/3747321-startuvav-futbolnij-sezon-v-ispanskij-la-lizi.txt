Відбувся перший матч сезону у вищому дивізіоні чемпіонату Іспанії з футболу.

«Альмерія» на домашній Estadio de los Juegos Mediterraneos програла «Райо Вальєкано» - 0:2, передає Укрінформ.
Обидва голи гості забили з пенальті - Ісі Паласон (20-та хвилина) та Ренді Нтека (28).
Зазначимо, що «Жирона», за яку виступають українці Віктор Циганков та новобранець клубу Артем Довбик, розпочне чемпіонат 12 серпня виїзним матчем проти «Реал Сосьєдада».
Мадридський «Реал» стартує у новому сезоні Ла Ліги в Більбао протистоянням з місцевим «Атлетіком», а каталонська «Барселона» зійдеться у гостях із «Хетафе».