У ніч з 6 на 7 листопада українські легіонери у Національній баскетбольній асоціації Олексій Лень та Святослав Михайлюк отримали ігровий час у своїх командах.

Центровий «Сакраменто Кінгз» Олексій Лень у поєдинку регулярного чемпіонату НБА проти клубу «Г'юстон Рокетс» зіграв 7 хвилин, за які очок не набрав, зробив 3 підбирання, 1 передачу та 1 блок-шот, передає Укрінформ.
Команда українця поступилася - 97:112.
«Бостон Селтікс» програв уперше в сезоні. Бостонці в гостях програли «Міннесоті Тімбервулвз» - 114:109. Захисник «Селтікс» Святослав Михайлюк зіграв 4 хвилини.
Фото: fbu.ua.