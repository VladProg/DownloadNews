Союз європейських футбольних асоціацій визначив дату жеребкування фінального турніру чемпіонату Європи 2024 року в Німеччині.


Церемонія пройде 2 грудня в Ельбській філармонії у Гамбургу, передає Укрінформ.
24 найкращі європейські збірні будуть розподілені по шести групах.
Вже відомо, що збірна Німеччини посяде першу позицію у групі А і візьме участь у матчі-відкритті на «Арені Мюнхен» 14 червня 2024 року.
Продаж квитків на поєдинки фінальної стадії Євро-2024 розпочнеться у День німецької єдності - 3 жовтня 2023 року.
Футбольне Євро-2024 проходитиме в Німеччині у червні-липні 2024 року. Матчі фінальної стадії прийматимуть Берлін, Дортмунд, Дюссельдорф, Гамбург, Гельзенкірхен, Кельн, Лейпциг, Мюнхен, Франкфурт-на-Майні та Штутгарт.
Німеччина як країна-господар отримала ліцензію учасника автоматично. Ще 23 путівки 53 збірні розіграють у відбірковому груповому турнірі у період з березня до листопада 2023 року та в матчах плей-офі у березні 2024-го.
Фото: uefa.com.