Базовий день матчів - 1 листопада.

Відбулось жеребкування чвертьфіналів Кубка України з футболу 2023/24, своїх суперників дізнались вісім клубів, передає Укрінформ.
Загалом чвертьфіналістами Кубка України стали сім клубів Прем'єр-ліги та один представник Першої ліги: «Олександрія», «Шахтар», «Вікторія» (Перша ліга), «Полісся», «Чорноморець», «Оболонь», «Ворскла» та «Зоря».
Чвертьфінальні пари Кубка України:

«Чорноморець» (Одеса) — «Зоря» (Луганськ)
«Вікторія» (Суми) — «Шахтар» (Донецьк)
«Полісся» (Житомир) — «Олександрія»
«Оболонь» (Київ) — «Ворскла» (Полтава)

Базова дата проведення чвертьфінальних матчів — 1 листопада.
Фото: upl.ua