У Лізі конференцій УЄФА завершилися перші поєдинки 1/8 фіналу розіграшу сезону-2022/23.

Кривдник «Дніпра-1» на попередній стадії турніру кіпрський АЕК вдома програв колишньому клубу Андрія Ярмоленка англійському «Вест Гему» (0:2), польський «Лех» у Познані завдав поразки шведському «Юргордену» (2:0), передає Укрінформ.
Результати перших матчів 1/8 фіналу:
АЕК (Кіпр) - «Вест Гем» (Англія) - 0:2
«Шериф» (Молдова) - «Ніцца» (Франція) - 0:1
«Андерлехт» (Бельгія) - «Вільярреал» (Іспанія) - 1:1
«Фіорентина» (Італія) - «Сівасспор» (Туреччина) - 1:0
«Лех» (Польща) - «Юргорден» (Швеція) - 2:0
«Базель» (Швейцарія) - «Слован» (Словаччина) - 2:2
«Гент» (Бельгія) - «Істанбул Башакшехір» (Туреччина) - 1:1
«Лаціо» (Італія) - АЗ «Алкмаар» (Нідерланди) - 1:2.
Поєдинки у відповідь пройдуть 16 березня.
Переможці протистоянь за сумою двох матчів вийдуть до чвертьфіналу турніру.
Нагадаємо, фінал Ліги конференцій УЄФА пройде 7 червня на «Сінобо Стедіум» у Празі (Чехія).
На фото: «Лех» - «Юргорден» (AFP).