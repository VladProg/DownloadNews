Українському дзюдоїсту зробили операцію на коліні.

Український дзюдоїст Яків Хаммо пропустить залишок сезону-2023, повідомив головний тренер збірної України з дзюдо Віталій Дуброва у коментарі Суспільне Спорт, передає Укрінформ.

«Йому прооперували колінний суглоб, у нього був розрив зв'язок. Він уже розпочав відновлення. Сподіваємося, що у листопаді-грудні його побачимо на татамі. Але все ж у нього велика вага, багато буде залежати від його відновлення. Плануємо на кінець року, але поки без чогось конкретного. Операція досить складна і ушкодження було досить немаленьке», - сказав Дуброва.

Новий змагальний рік Хаммо розпочав у січні 2023 року зі змагань рівня Гран-прі у португальській Алмаді, там Яків посів сьоме місце.
Як повідомляв Укрінформ, після змагань у Португалії Яків Хаммо не виходив на татамі та пропустив чотири турніри рівня Грендслем.
Фото: ijf.org