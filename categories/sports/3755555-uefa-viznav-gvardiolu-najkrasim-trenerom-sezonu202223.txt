Союз європейських футбольних асоціацій (УЄФА) назвав найкращого тренера минулого сезону.

Як повідомляє пресслужба організації, титул дістався наставнику англійського клубу «Манчестер Сіті» Хосепу Гвардіолі, передає Укрінформ.
Іспанський фахівець в минулому сезоні взяв требл з манчестерським грандом, вигравши чемпіонат Англії, Кубок Англії та головний клубний турнір УЄФА - Лігу чемпіонів.
В Англійській Прем'єр-лізі (АПЛ) сезону «Манчестер Сіті» Гвардіоли набрав 89 очок, вигравши 28 поєдинків та зігравши 5 матчів внічию. В Лізі чемпіонів команда Пепа з 13 матчів не програла жодного.
На нагороду також претендували тренер італійського «Наполі» Лучано Спаллетті та суперник Пепа по фіналу ЛЧ - Сімоне Індзагі з італійського «Інтера».
Фото: Getty Images/Global Images Ukraine.