Україна бойкотує цей чемпіонат світу.

Міністр спорту РФ Олег Матицін був серед присутніх на церемонії відкриття жіночого чемпіонату світу під егідою Міжнародної боксерської асоціації (IBA) в Індії, повідомляє Іnside the games, передає Укрінформ.

Він прибув на захід незабаром після параду націй, привітав президента IBA Умара Кремльова і сів поруч із ним. З Матиціним на церемонії відкриття були офіційні особи Індії, зокрема міністр спорту країни Анураг Тхакур. Він відмовився коментувати присутність Матиціна.

В понеділок міністр спорту рф провів зустріч із президенткою Індійської олімпійської асоціації П.Т. Ушою. Вона назвала цю зустріч «візитом ввічливості».


Як повідомляв Укрінформ, чемпіонати світу з боксу бойкотуватимуть США, Ірландія, Швеція, Канада, Польща, Чехія, Велика Британія, Нідерланди, Швейцарія, Норвегія та Україна. Також німецькі боксери не братимуть участі у ЧС, щоб зосередитись на підготовці до Європейських ігор.

Фото: Getty Image