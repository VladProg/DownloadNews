Українська футбольна Прем'єр-ліга (УПЛ) оголосила імена найкращих гравця та тренера 17-го туру чемпіонату, які були визначені в опитуванні представників експертної ради.

Як інформує офіційних сайт УПЛ, найкращим гравцем минулого туру першості було визнано півзахисника «Інгульця» із Петрового Володимира Одарюка, який відзначився дублем у матчі проти харківського «Металіста» (2:1), передає Укрінформ.
Найкращим тренером туру став наставник київського «Динамо» Мірча Луческу. Команда 77-річного румунського фахівця здобула виїзну перемогу над «Дніпром-1» (1:0).
В опитування взяли участь Олег Венглинський, Іван Гецко, Сергій Нагорняк, Йожеф Сабо, Олександр Сопко, Олег Федорчук, Анатолій Чанцев, Степан Юрчишин та Ігор Яворський.
На фото: Мірча Луческу (fcdynamo.com).