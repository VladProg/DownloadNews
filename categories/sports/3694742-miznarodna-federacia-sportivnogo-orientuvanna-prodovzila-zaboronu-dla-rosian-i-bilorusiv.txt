Міжнародна федерація спортивного орієнтування (International Orienteering Federation - IOF) продовжила заборону на виступи у змаганнях предстакників рф і рб.

З цього приводу президент IOF Лехо Халдна та генеральний секретар Сондре Гуллорд написали відкритого листа до очільника МОК Томаса Баха, передає Укрінформ.
«Федервція спортивного орієнтування вирішила залишити своє рішення не формувати нейтральну команду для російських і білоруських спортсменів. Реакція IOF на війну в Україні та призупинення членства росії та білорусі була посилена дуже чітким повідомленням, отриманими від наших членів. Як міжнародна спортивна федерація, ми віримо у важливість підтримки цінностей поваги, доброчесності та солідарності, і ми підтримуємо Україну в її боротьбі за незалежність і суверенітет.
IOF визнає постійний процес, який розпочався після олімпійського саміту 2022 року і який очолює МОК, щоб оцінити, чи можна спортсменам з росії та білорусі дозволити брати участь у міжнародних спортивних змаганнях і як забезпечити, щоб спортсмени могли змагатися у справедливому та безпечному середовищі.
Крім того, ми підтримуємо акцент МОК на важливості незалежності та відповідальності кожної міжнародної федерації у прийнятті правильних рішень для свого виду спорту», - йдеться у листі.
Як повідомлялося, раніше МОК рекомендував допустити до змагань спортсменів з росії та білорусі у нейтральному статусі.
Фото: orienteering.sport.