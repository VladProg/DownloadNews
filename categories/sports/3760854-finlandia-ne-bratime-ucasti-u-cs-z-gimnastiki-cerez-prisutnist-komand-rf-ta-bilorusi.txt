Фінляндія не братиме участі в командному чемпіонаті світу з гімнастики в листопаді через те, що там будуть команди з Росії та Білорусі.

Про це повідомляє Yle, передає Укрінформ.
Як зазначається, Казахстан, де проходитимуть змагання, не ввів санкцій проти росіян і білорусів. Міжнародна федерація командної гімнастики (IFAGG) дозволила приймаючій країні вирішувати, хто може брати участь у чемпіонаті.
«У раді та членстві IFAGG наша позиція і точка зору, на жаль, у меншості», - сказала президент Асоціації гімнастики Фінляндії Кайса Віккула.
Як передає Укрінформ, у Німеччині скасували проведення етапу Кубка світу з фехтування на рапірах серед чоловіків після рішення Міжнародної федерації фехтування (FIE), яка проголосувала за повернення російських та білоруських спортсменів.
Фото: Getty Images