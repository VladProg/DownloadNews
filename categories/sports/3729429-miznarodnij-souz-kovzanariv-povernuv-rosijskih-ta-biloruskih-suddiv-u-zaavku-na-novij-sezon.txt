Міжнародний союз ковзанярів (ISU) включив росіян і білорусів до попередніх списків суддів та стартерів змагань на сезон-2023/24.

Про це повідомила пресслужба ISU, передає Укрінформ.
У документі вказані прізвища російських та білоруських фахівців із шорт-треку та ковзанярського спорту.
Також зазначається, що офіційні представники Союзів ковзанярів Росії та Білорусі досі не можуть брати участь у міжнародних змаганнях, чемпіонатах та інших подіях ISU.
Списки суддів на наступний сезон буде затверджено 1 серпня.
Як повідомлялося, 11 червня ISU залишив у силі відсторонення росіян і білорусів від участі у змаганнях під своєю егідою. При цьому союз повідомив, що планує дослідити можливість повернення спортсменів з РФ та Білорусі.
Фото: Getty Images