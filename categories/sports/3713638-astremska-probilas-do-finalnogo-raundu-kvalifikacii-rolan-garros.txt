У другому раунді кваліфікації українка перемогла американку Сачію Вікері.

Українська тенісистка Даяна Ястремська (№144 WTA) продовжила перемагати у кваліфікації Відкритого чемпіонату Франції з тенісу, передає Укрінформ.

У другому раунді відбору українка здолала Сачію Вікері зі США (№169 WTA) - 6:2, 5:7, 6:3.
Це була перша зустріч тенісисток.
У наступному раунді Ястремська зіграє проти Грет Міннен (№119 WTA). У 2020 році українка поступилася представниці Бельгії на хардовому турнірі WTA 250 у Лінці, а в попередньому сезоні вони зустрічалися на турнірі WTA 1000 у Мадриді, де Міннен не змогла дограти матч через травму плеча.


Як повідомляв Укрінформ, Рафаель Надаль пропустить «Вімблдон-2023» через травму.
Фото: btu.org.ua