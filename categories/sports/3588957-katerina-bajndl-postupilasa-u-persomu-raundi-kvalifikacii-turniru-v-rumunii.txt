Українка програла бельгійці Ісалін Бонавентюр.

Українська тенісистка Катерина Байндл (WTA 131) у першому раунді кваліфікації до турніру серії WTA 250 у Клуж-Напоці (Румунія) у трьох сетах поступилася Ісалін Бонавентюр (Бельгія, WTA 122) - 7:6 (7:3), 4:6, 4:6, передає Укрінформ.
У другому сеті українка програвала з двома брейками і практично повернулася в гру, коли мала 3 брейк-поїнти у 10 геймі, але не змогла перервати подачу суперниці та віддала сет, а незабаром і третю партію.

Як повідомляв Укрінформ, в основній сітці турніру точно зіграють Ангеліна Калініна, Марта Костюк та Даяна Ястремська. Побориться за основу Леся Цуренко.
Фото: Getty Images