Головний тренер національної збірної України з футболу Сергій Ребров оголосив склад команди, яка візьме участь у підготовчому зборі та кваліфікаційних матчах Євро-2024 проти Англії (9 вересня у Вроцлаві) та Італії (12 вересня у Мілані).

У переліку - 25 гравців. Ще п'ятеро виконавців увійшли до резервного списку, передає Укрінформ.
Склад національної збірної України:
воротарі - Георгій Бущан («Динамо», Київ), Анатолій Трубін («Бенфіка», Лісабон, Португалія), Андрій Лунін («Реал», Мадрид, Іспанія);
захисники - Микола Матвієнко, Юхим Конопля (обидва - «Шахтар», Донецьк), Денис Попов, Олександр Тимчик (обидва - «Динамо», Київ), Віталій Миколенко («Евертон», Ліверпуль, Англія), Ілля Забарний («Борнмут», Англія), Сергій Кривцов («Інтер», Маямі, США), Богдан Михайліченко («Динамо», Загреб, Хорватія);
півзахисники - Андрій Ярмоленко, Сергій Сидорчук, Віталій Буяльський, Микола Шапаренко (усі - «Динамо», Київ), Тарас Степаненко, Олександр Зубков, Георгій Судаков, Єгор Назарина (усі - «Шахтар», Донецьк), Олександр Зінченко («Арсенал», Лондон, Англія), Віктор Циганков («Жирона», Іспанія), Михайло Мудрик («Челсі», Лондон, Англія);
нападники - Роман Яремчук («Брюгге», Бельгія), Артем Довбик («Жирона», Іспанія), Владислав Ванат («Динамо», Київ).
Резервний список - Олександр Караваєв («Динамо», Київ), Олександр Сваток, Олександр Піхальонок (обидва - «Дніпро-1»), Арсеній Батагов («Зоря», Луганськ), Данило Сікан («Шахтар», Донецьк).
Національна команда розпочне збір 3 вересня у Тшебниці - передмісті Вроцлава. Саме в цьому польському місті «синьо-жовті» проведуть матч зі збірною Англії 9 вересня. За три дні після цього, 12 вересня, українці зіграють з Італією на «Сан-Сіро» в Мілані.
Фото: uaf.ua.