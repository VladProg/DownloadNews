В італійській футбольній Серії А завершився заключний поєдинок 26-го туру.

«Мілан» на «Сан-Сіро» з рахунком 1:1 розійшовся миром із «Салернітаною» і не зміг повернутися до першої трійки турнірної таблиці національної першості, передає Укрінформ.
До перерви успіх господарям приніс Олів'є Жиру, який відзначився у компенсований до першого тайму час після подачі з кутового Ісмаеля Беннасера. Відновив паритет гол Булає Діа на 61-й хвилині.
Турнірне становище лідерів: «Наполі» - 68 очок, «Інтер» - 50, «Лаціо» - 49, «Мілан» - 48, «Рома» - 47, «Аталанта» - 42.
Фото: AFP.