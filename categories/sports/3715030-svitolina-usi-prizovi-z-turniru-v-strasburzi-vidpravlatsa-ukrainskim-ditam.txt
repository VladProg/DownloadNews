У фіналі українка перемогла росіянку Блінкову.

Українська тенісистка Еліна Світоліна (№508 WTA) прокоментувала перемогу над росіянкою Анною Блінковою (№66 WTA) у фіналі турніру WTA 250 у Страсбурзі, передає Укрінформ.

«Я б хотіла розділити цю енергію з Україною, з моєю рідною країною. Я пожертвую на благодійність усі свої призові. Усі призові з цього турніру відправляться українським дітям, які потребують їх у ці важкі часи. Я б хотіла подякувати Франції за надзвичайну роботу - допомогу українцям, забезпеченням їх відчуття другого дому тут. Дуже дякую за те, що ви робите для нас. Разом ми побачимо світло та виграємо цю війну. Дуже дякую. Слава Україні», – сказала Світоліна.
Перемога у Страсбурзі принесла Світоліній 29,760 євро призових і 280 рейтингових очок. В оновленому рейтингу WTA вона підніметься на понад 300 позицій і повернеться до топ-200.




Як повідомляв Укрінформ, наступного тижня Світоліна стартує на Ролан Гаррос, де в першому колі зіграє проти 26-ї сіяної Мартіни Тревісан з Італії.
Фото: btu.org.ua