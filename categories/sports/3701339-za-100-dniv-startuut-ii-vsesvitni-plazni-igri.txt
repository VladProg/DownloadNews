Рівно за 100 днів, 5 серпня, на Балі (Індонезія) розпочнуться ІІ Всесвітні пляжні ігри.

Упродовж восьми днів їхні учасники розіграють нагороди у 14-ти видах спорту: баскетболі 3х3, пляжному футболі, волейболі 4x4, водному поло, пляжному гандболі, пляжній боротьбі, карате, серфінгу, пляжному тенісі, ейр-бадмінтоні, прибережному веслуванні, акватлоні, плаванні на відкритій воді, вінгфойлі, передає Укрінформ.
Додамо, що ці змагання були започатковані Асоціацією національних олімпійських комітетів (ANOC) і вперше пройшли у жовтні 2019 року у місті Доха.
Україна на дебютному мультиспортивному форумі, який зібрав атлетів з 97-ми країн світу, виборола три нагороди, усі у пляжній боротьбі. «Срібло» здобула Аліна Бережна, бронзовими призерами стали Ірина Пасічник та Василь Михайлов.
Фото: noc-ukr.org.