Юнацька збірна України з футзалу U19 перемогла на Visegrad Cup 2022 у Чехії, де обіграла господарів майданчика (4:2) та Угорщини (2:1).

Команда повернулися з-за кордону не з порожніми руками. Гравці на знак подяки ЗСУ передали на потреби армії військовий ретранслятор, який найближчим часом буде відправлений до одного з підрозділів, передає Укрінформ.
Як повідомляв Укрінформ, 3 листопада відбулося жеребкування попереднього й основного раундів відбору Євро-2023 (U19) з футзалу. За його підсумками юнацька збірна України потрапила до групи 2 основного раунду, де наступного року зустрінеться з Румунією, Сербією та переможцем групи В попереднього раунду (Чорногорія, Сан-Марино, Гібралтар).
Міні-турнір у березні прийматиме Сербія.
Фото: uaf.ua.