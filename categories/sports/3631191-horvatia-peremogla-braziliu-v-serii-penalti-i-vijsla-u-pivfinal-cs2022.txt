Хорвати в 1/2 фіналу зіграють з переможцем матчу Аргентина - Нідерланди.

Хорватія здолала Бразилію в серії пенальті 4:2(1:1 після 120 хвилин матчу) у чвертьфіналі чемпіонату світу-2022, передає Укрінформ.
У складі Бразилії відзначився Неймар на 106-й хвилині. Хорвати відповіли точним ударом Петковича на 117-й хвилині.
У серії пенальті збірна Хорватії реалізувала чотири удари, бразильці влучили лише двічі(не забили Родріго і Маркіньос).
Інший учасник півфіналу визначиться у матчі Аргентина - Нідерланди. Початок матчу - о 21:00 за Києвом.
Як повідомляв Укрінформ, чемпіонат світу в Катарі триватиме до 18-го грудня.
Фото: Getty Images