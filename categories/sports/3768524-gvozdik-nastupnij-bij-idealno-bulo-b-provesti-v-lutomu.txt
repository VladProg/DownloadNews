Український боксер Олександр Гвоздик розповів, коли буде готовий знову вийти в ринг після перемоги над Родрігесом.


Про це він сказав у коментарі Укрінформу.
«Після бою я почуваюся добре. Насправді ідеально було б провести бій у лютому, у грудні - ні», - сказав він.
Гвоздик також наголосив, що має на меті провести бій за чемпіонський титул.
«Моя мета - провести чемпіонський бій. Я відчуваю, що готовий до цього вже зараз і мені не потрібні проміжні бої. Більше б хотілося реваншу з Бетербієвим, але Бівол також у фокусі. Тому насправді не так важливо», - розповів боксер.
Він зауважив, що його команда працює над організацією цих поєдинків.
Як повідомлялося, колишній чемпіон світу у напівважкій вазі Олександр Гвоздик (20-1, 16 KO) у своєму останньому поєдинку нокаутував бразильського боксера Ісаака Родрігеса (28-5, 22 KO).
Фото: Getty Images