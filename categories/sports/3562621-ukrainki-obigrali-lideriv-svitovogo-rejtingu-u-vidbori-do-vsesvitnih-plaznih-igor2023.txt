Жіноча збірна України з пляжного футболу здобула першу перемогу у європейському відборі до Всесвітніх пляжних ігор 2023 року.

Як повідомляє пресслужба Української асоціації футболу (УАФ), після стартової поразки від збірної Швейцарії (3:5) підопічні Юрія Клименка взяли гору над найсильнішою за рейтингом командою світу - Іспанією - 2:1, передає Укрінформ.
В іншому матчі другого туру швейцарки з рахунком 2:4 поступилися шведкам, з якими українки зустрінуться 2 вересня.
Нагадаємо, що путівки на Всесвітні пляжні ігри отримають чотири найкращі команди відбору із семи, що беруть у ньому участь. Тобто у групі потрібно фінішувати не нижче другого місця. Для цього «синьо-жовтим» необхідно перемогти Швецію.
Фото beachsoccer.com.