Визначилися фіналістки XV чемпіонату Європи з гандболу серед жіночих команд, що проходить у Словенії (Любляна, Цельє), Північній Македонії (Скоп'є) та Чорногорії (Подгориця).

У вирішальному матчі 20 листопада зустрінуться чинний володар титулу збірна Норвегії та команда Данії, передає Укрінформ.
Норвежки у півфіналі обіграли Францію - 28:20 (12:11), а данки взяли гору над гандболістками Чорногорії - 27:23 (14:10).
Гандболістки збірної України не кваліфікувалися на Євро-2022.
Фото: eurohandball.com.