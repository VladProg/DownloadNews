Нападник Данило Сікан підписав із донецьким футбольним клубом «Шахтар» нову угоду.

Як інформує пресслужба «гірників», контракт гравця розрахований до середини 2028 року, передає Укрінформ.
22-річний Сікан виступає за команду з січня 2019 року. За цей час Данило провів 60 матчів та забив 12 м'ячів.
У складі «Шахтаря» Сікан двічі був чемпіоном України, а також виграв Суперкубок України.
Фото: ФК «Шахтар».