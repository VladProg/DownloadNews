Київська команда лідирує у національній першості.

Київський «Сокіл» впевнено переміг херсонський «Дніпро» в матчі регулярного сезону чемпіонату України з хокею – 4:1, передає Укрінформ.

В складі столичної команди дубль оформив Роман Благий, а також відзначились Василь-Юрій Качан та Денис Бородай. Єдину шайбу «Дніпра» закинув Сергій Пойманов.
«Сокіл» йде без поразок у чемпіонаті України та очолює турнірну таблицю. «Дніпро» зазнав другої поразки в сезоні.
Як повідомляв Укрінформ, «Сокіл» не зміг подолати другий раунд Континентального кубка.

Фото: facebook.com/hcsokil