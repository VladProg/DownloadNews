У понеділок, 27 березня, молодіжна футбольна збірна України U21 у гостях проведе товариський матч проти італійських однолітків.

Гра розпочнеться о 21.00 у місті Реджо-ді-Калабрія, передає Укрінформ.
Поєдинок транслюватиметься наживо на YouTube-каналі УАФ та регіональних телеканалах «Суспільного».
У першому спарингу проти Данії «синьо-жовті» здобули в Туреччині перемогу з рахунком 3:2.
Як повідомлялося, нинішнього року наша «молодіжка» візьме участь у фінальному турнірі Євро-2023 (U21). Загалом у форумі, що проходитиме в період із 21 червня до 8 липня в Грузії та Румунії, братимуть участь 16 команд.
Українці потрапили до групи В, де зустрінуться з Румунією, Іспанією та Хорватією.
Три найкращі команди Євро-2023 (окрім Франції та Англії) отримають путівки на Олімпійські ігри 2024 року.
https: uaf.ua.