Молодіжна збірна України з хокею провела останній контрольний матч перед стартом чемпіонату світу у Дивізіоні 1B.

Підопічні Олександра Бобкіна у польському місті Ополе обіграли господарів льоду з рахунком 2:1, передає Укрінформ.
Мінімальну перемогу «синьо-жовтим» забезпечили шайби Данили Трахта та Богдана Панасенка, а також надійна гра Савви Сердюка на останньому рубежі.
Українці взяли реванш у поляків за поразку напередодні (2:4).
Світовий молодіжний форум хокейний розпочнеться у польському місті Битом 11 грудня. Україна стартує поєдинком з Італією.
Фото: fhu.com.ua.