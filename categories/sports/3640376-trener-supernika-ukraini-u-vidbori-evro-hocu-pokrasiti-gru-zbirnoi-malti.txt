Новий головний тренер збірної Мальти з футболу Мікеле Марколіні на пресконференції розповів про своє бачення гри команди та визначив свою головну мету.

47-річний італійський фахівець хоче досягти максимуму від мальтійськиї гравців, передає Укріфнформ.
«Я дуже гордий тим, що мене призначили головним тренером збірної Мальти. Думаю досягти максимуму від гравців, які значно підвищили свій рівень останнім часом. Я спиратимуся на хорошу роботу, виконану моїм попередником, проте маю намір упровадити деякі свої ідеї, щоб, сподіваюся, ще покращити гру. За роки своєї футбольної кар'єри я набув досвіду, і він допоможе мені заробити визнання мальтійських уболівальників», - сказав Марколіні.
Як повідомлялося, за підсумками жеребкування кваліфікації чемпіонату Європи-2024 збірна України з футболу потрапила до групи С, де зустрінеться з Італією, Англією, Північною Македонією та Мальтою.
Вдома з Мальтою «синьо-жовті» зіграють 19 червня, а в гостях - 17 жовтня 2023 року.
Фото: mfa.com.mt.