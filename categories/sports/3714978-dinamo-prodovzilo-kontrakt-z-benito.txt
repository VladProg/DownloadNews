Футбольний клуб «Динамо» (Київ) підписав новий контракт із вінгером Беніто.

Як повідомляє офіційний сайт «біло-синіх», кияни оформили з півзахисником договір до середини 2026 року, передає Укрінформ.
24-річний нігерійський гравець цього сезону провів 10 матчів, забив один м'яч і зробив дві результативні передачі.
Серед потенційних вільних агентів «Динамо» залишаються воротар Денис Бойко та хавбек Олександр Караваєв.
Фото: fcdynamo.com.