«Моряки» проведуть матч на домашньому стадіоні.

Матч 11 туру Української Прем’єр-ліги між «Чорноморець» - «Динамо» відбудеться в Одесі, повідомляє прес-служба УПЛ, передає Укрінформ.

Для «Чорноморця» це буде лише другий домашній матч на рідній арені цього сезону. Раніше в Одесі вони зіграли матч 3-го туру проти «Інгульця» (1:1).
Двічі домашньою ареною одеситів був стадіон у Ковалівці, ще один домашній матч вони зіграли у Києві на НТК імені Баннікова.
Цей матч запланований на неділю, 6 листопада, та відбудеться на домашньому стадіоні «Чорноморця» в Одесі.
Початок гри – о 15:00.
Як повідомляв Укрінформ, у турнірній таблиці УПЛ «Динамо» посідає восьме місце. «Моряки» йдуть на останній сходинці, відстаючи від киян на 10 очок.
Фото: chornomorets.football