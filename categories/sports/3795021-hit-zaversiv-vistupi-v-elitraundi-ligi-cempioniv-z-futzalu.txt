Українська команда зіграла внічию з «Пальмою».

Чемпіони України зіграли внічию з чинним володарем ЛЧ «Пальмою» – 2:2, передає Укрінформ.
У першому таймі киян вперед вивів гольовий удар Даниїла Абакшина. У другому таймі разунок у грі зрівняв футзаліст іспанської команди Гордільйо. Через чотири хвилини «Пальма» вийшла вперед після гольового удару Муслема Оладгобада.
На 36-й хвилині Олег Лук'яненко зняв голкіпера та випустив на поле п'ятого польового – Сергія Журбу. Через дві хвилини гравцям «ХІТа» вдалося зрівняти рахунок у матчі, забив Володимир Поночовний. Цей гол став останнім у матчі та приніс киянам нічию.

Для виходу у Фінал чотирьох «ХІТу» у вирішальному поєдинку елітного раунду потрібно було перемогти лідера квартету – «Пальму».
Після нічиєї з «ХІТом» до Фіналу чотирьох вийшла саме іспанська команда. «Пальма» завершила елітраунд Ліги чемпіонів на першому місці, здобувши 7 очок.
Фото: fchit.kiev