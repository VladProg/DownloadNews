У вівторок, 25 жовтня, футболісти донецького «Шахтаря», проведуть у Глазго поєдинок 5-го туру Ліги чемпіонів проти шотландського «Селтіка».

У прямому ефірі матч на території України покаже (початок - о 22:00) медіасервіс MEGOGO, передає Укрінформ.
Дві попередні зустрічі команд з Глазго та Донецька на «Селтік Парк» теж пройшли у групових турнірах Ліги чемпіонів, і обидва рази успіху досягли британці (1:0 - у 2004 році та 2:1 - у 2007-у).
У нинішньому розіграші зустріч суперників у Варшаві завершилася внічию (1:1).
Становище команд у групі F Ліги чемпіонів: «Реал» (Іспанія) - 10 очок; «Лейпциг» (Німеччина) - 6; 3. «Шахтар» - 5; 4. «Селтік» - 1.
Зустріч у Глазго обслуговуватимуть рефері з Нідерландів. Суддівську бригаду очолить 36-річний Сердар Гезюбююк, помічники на лініях - Йоост ван Зуйлен та Йоган Балдер, четвертий арбітр - Йєрун Мансхот. Відеопомічник рефері - Денніс Гіглер.
У паралельному поєдинку квартету в Німеччині зіграють «Лейпциг» та «Реал».
Фото: Getty Images.