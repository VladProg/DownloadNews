Виконувач обов'язків головного тренера українського футбольного клубу «Дніпро-1» Валерій Городов поділився очікуваннями від повторної дуелі зі словацьким клубом «Спартак» (Трнава) за вихід до групового етапу Ліги конференцій.


Наставник зазначив, що матч буде важким, але дніпряни налаштовані на перемогу, передає Укрінформ.
Порівняно з першою грою, зміни будуть, бо двоє футболісти у нас не зіграють через дискваліфікацію. Крім того є двоє травмованих. Ми наполегливо готувалися до цієї зустрічі. Буде важка гра, але для нас цей матч стане, наче останній. Ми налаштовані на перемогу. Поєдинок знову пройде у Словаччині, але, гадаю, трибуни уболіватимуть і за нас, і за «Спартак», - сказав Голодов.
Додамо, що повторна зустріч плей-офф кваліфікації Ліги конференцій між українською та словацькою командою відбудеться у четвер, 31 серпня, у Кошице. Початок - о 21:00.
Перший матч у Трнаві завершився бойовою нічиєю 1:1.
Фото: scdnipro1.com.ua.