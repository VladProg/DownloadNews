Збірна України зі стрільби завоювала 9 медалей на чемпіонаті світу в Каїрі.

Президент федерації стрільби України Олег Волков підбив підсумки виступів збірної на чемпіонаті світу в Каїрі в ефірі щотижневої інформаційно-аналітичної програми «Насправді» від Укрінформ.

«З об'єктивний причин трошки підвела Олена Костевич. Думаю, що причина в тому, що вона тренувалася індивідуально, окремо від всієї команди, і це трошки зіграло. Ми впевнені, що вона реабілітується і завоює свою ліцензію. Ми готуємо вінницьку базу, доводимо її до міжнародних стандартів і плануємо готуватися там», - сказав Волков.
За його словами, збірна України виступила прекрасно, адже увійшла до десятки найкращих на змаганні.
«Збірна України зі стрільби показала прекрасний результат, враховуючи, що команда готувалася в незвичних воєнних умовах. Я вважаю, що ввійти в десятку кращих команд - це хороше досягнення, адже на змаганнях було 88 країн. Окрім того, ми отримали дві ліцензії на Олімпіаду-2022. Прекрасний результат показав Сергій Куліш. Він реабілітувався після своєї прикрої помилки на Оліміпаді(влучив в мішень суперника - ред.) і прекрасно виступив у своїй коронній дистанції. Павло Коростильов чудово виступив. Єдине, що не вистачило, так це індивідуальне «золото», на яке він заслуговував», - пояснив президент федерації стрільби України.
Про найважливіші події у політиці, економіці, культурі, медицині, спорті дивіться в ефірі щотижневої інформаційно-аналітичної програми «Насправді» від Укрінформ.
Фото: ФСУ