Стадіон буде вміщувати 70 тисяч вболівальників.

«Мілан» оголосив про здійснення першого формального кроку до будівництва нового стадіону, повідомляє пресслужба клубу, передає Укрінформ.
Клуб зробив пропозицію міській раді Мілана щодо містобудівного розвитку району Сан-Франческо. У своїй пропозиції «Мілан» представив концепцію нового стадіону, який зможе вмістити 70 тисяч глядачів.
Головна мета проєкту - побудувати найбільш екологічний стадіон в Італії за рахунок використання відновлювальних джерел енергії та впровадження системи рециркуляції води.
Окрім того, «Мілан» хоче зробити нову арену «еталоном доступності», щоб вболівальники з обмеженими можливостями могли безпечно дивитися матчі в будь-якому місці стадіону.
Разом із цим на новому стадіоні планується розмістити клубний музей «Мілана», нову штаб-квартиру, готель та розважальний центр.

Як повідомляв Укрінформ, після шести турів італійської серії А «Мілан» займає друге місце в таблиці, маючи в своєму активі 15 очок.

Фото: acmilan.com