Український плавець Михайло Романчук анонсував повернення до роботи під керівництвом тренера Петра Нагорного.


Про це повідомило Суспільне, передає Укрінформ.
«Наступний рік – олімпійський сезон, і все ж таки, я вирішив повернутися до свого другого батька, до Петра Нагорного, з яким ми пройшли дуже довгий шлях разом. Він мене знає, як ніхто інший, тому повертаюся в Україну та повертаюся до тренувань з ним. У принципі, Петро Нагорний – це все, що мені потрібно на цей момент. Я знаю, що мені треба робити, як мені треба робити. Петро Борисович знає це ще краще за мене. Наразі мені потрібно сфокусуватися на собі, на своїй роботі, на своєму ментальному здоров’ї. Це першочергові завдання. Наскільки я знаю, то з 22 жовтня у нас також планується гірський збір у Фон-Роме, це Франція. Петро Борисович їде з нами, все в нормі, це найголовніше для мене», - сказав Романчук.
Він також зауважив, що зараз робить акцент на своєму ментальному здоров'ї, щоб продемонструвати найкращий результат на Олімпіаді-2024.
Як повідомлялося, Романчук виконав норматив на Олімпіаду-2024
Фото: НОК України