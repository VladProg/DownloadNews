Перемогою українського дуету Марія Пінчук і Микита Погорєлов завершилися змагання у танцях на льоду на етапі юніорської серії Гран-прі ISU з фігурного катання у турецькому Стамбулі.

Як повідомляє пресслужба Національного олімпійського комітету (НОК), вихованці Галини Чурілової стали другими у ритм-танці, проте після довільної програми змогли піднятися на підсумкове перше місце з результатом 148,82 бала, випередивши на 2,45 бала срібних призерів американців Йолі Педерсен і Джефрі Чена, передає Укрінформ.
Відзначимо, що для України це перше «золото» у юніорській серії Гран-прі з 2015 року, а саме в танцях на льоду перша медаль найвищого гатунку за останні 12 років.
Фото: sportevents.kharkiv.ua.