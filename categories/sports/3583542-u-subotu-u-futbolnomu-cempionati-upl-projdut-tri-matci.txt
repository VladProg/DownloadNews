Трьома поєдинками продовжиться у суботу, 1 жовтня, 5-й тур чемпіонату України з футболу серед клубів Прем'єр-ліги.

О 13.00 розпочнеться гра між «Інгульцем» з Петрового та полтавською «Ворсклою», передає Укрінформ.
Після цього «Львів» зустрінеться з «Дніпром-1» (початок матчу о 15.00), а харківський «Металіст» - з донецьким «Шахтарем» (17.00).
Завершиться тур у неділю, 2 жовтня, поєдинками між закарпатським «Минаєм» та київським «Динамо» (13.00), одеським «Чорноморцем» та «Олександрією» (15.00), луганською «Зорею» та криворізьким «Кривбасом» (17.00).
Результати зустрічей, які відбулися у п'ятницю:
«Верес» (Рівне) - «Рух» (Львів) - 2:2
«Металіст 1925» (Харків» - «Колос» (Ковалівка) - 2:0.
У турнірній таблиці УПЛ лідирують «Шахтар», «Колос» та «Верес», в активі яких по 10 очок.
Фото: upl.ua.