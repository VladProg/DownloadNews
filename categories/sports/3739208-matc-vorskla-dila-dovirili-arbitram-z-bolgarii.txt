У Лізі конференцій УЄФА 27 липня відбудуться перші матчі другого відбіркового раунду сезону-2023/24.

Гру футболістів полтавської «Ворскли» з грузинською «Ділою» обслуговуватиме суддівська бригада з Болгарії, передає Укрінформ.
Головному арбітру Ніколі Попову на лінії асистуватимуть Георгій Тодоров та Мартін Венев, четвертий рефері - Івайло Стоянов.
Поєдинок відбудеться у польському Тихи, початок о 20.30 за київським часом.
На зустрічі у відповідь, яка пройде 3 серпня на арені «Тенгіз Бурджанадзе» в Горі (20.00), працюватимуть арбітри з Італії, бригаду очолить Сімоне Соцца.
Переможець протистояння за сумою двох матчів вийде до третього відбіркого раунду Ліги конференцій УЄФА. Жеребкування - 24 липня.