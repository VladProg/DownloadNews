Голкіпер «Реала» Кепа Аррісабалага, який виступає у клубі на правах оренди з «Челсі», розповів, що почувається щасливим у Мадриді.


Він сказав про це для футбольного інсайдера Фабріціо Романо, передає Укрінформ.
«Звичайно, я хотів би залишитися в «Реалі» в майбутньому. Хто не хотів би залишитися в цьому клубі? Я дуже щасливий тут», - сказав Аррісабалага.
Як повідомлялося, «вершкові» орендували Кепу у «Челсі» в серпні після того, як травму отримав Тібо Куртуа. Іспанець провів 9 матчів за мадридський клуб цього сезону, в яких пропустив 7 голів, 5 ігор зіграв на нуль.
За місце у воротах «Реала» з іспанцем конкурує українець Андрій Лунін.
Фото: Getty Images