Канада стала останнім півфіналістом чемпіонату світу.

На чемпіонаті світу з баскетболу 2023, який проходить в Японії, Філіппінах та Індонезії визначились усі півфінальні пари, передає Укрінформ.
За підсумками чвертьфіналів у півфінал вийшли збірні Німеччини, Канади, Сербії та США.

Сьогодні, 6 вересня, збірна Німеччини у напруженому матчі обіграла команду Латвії. Під час гри німецькі баскетболісти вели з різницею «+14» очок, але, зрештою, ледве втримали свою перевагу – 81:79.
В іншому матчі дня збірна Канади набагато впевненіше обіграла команду Словенії – 100:89.
Напередодні збірна Сербії розгромила команду Литви – 87:68, а команда США декласувала команду Італії – 100:63.
Півфінали Сербія – Канада та США – Німеччина відбудуться у п'ятницю, 8 вересня.
Фото: Getty Images