За підсумками відбіркового циклу молодіжного чемпіонату Європи з футболу (гравці до 21-го року) визначилися учасники фінального турніру.

Як повідомляв Укрінформ, українська «молодіжка» за сумою двох матчів у плей-офф переграла команду Словаччини (2:3, 3:0) і виступить на Євро-2023, який прийматимуть Румунія та Грузія та з 21 червня до 8 липня.
Зазначимо, що під час молодіжної першості Європи будуть визначені команди чоловічого футбольного турніру Олімпійських ігор-2024 у Парижі (Франція). Європу представлятимуть чотири «молодіжки», у тому числі господарі турніру французи.
Тож, як мінімум, третє місце на молодіжному Євро-2023, гарантуватиме українським футболістам участь в олімпійському Парижі-2024.
У фінальну стадію Євро-2023 вийшли: Англія, Бельгія, Німеччина (чемпіон), Грузія (господарі), Данія, Ізраїль, Італія, Іспанія, Нідерланди, Норвегія, Португалія, Румунія (господарі), Франція, Швейцарія, Україна та Чехія.
Фінал Євро-2023 пройде на «Батумі Арені» в Грузії.
Фото: uaf.ua.