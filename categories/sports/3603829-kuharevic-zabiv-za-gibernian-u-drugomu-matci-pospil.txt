Микола виступає у шотландському Прем'єршипі.

«Гіберніан» вдома переміг «Сент-Міррен» у 13-му турі чемпіонату Шотландії (3:0), повідомляє Укрінформ.
Другий гол у матчі на рахунку українського нападника Миколи Кухаревича. Він забив з передачі Евана Гендерсона на 63-й хвилині. Також українець відзначився на 7-й хвилині, але взяття воріт не зарахували через офсайд.
Завдяки сьогоднішній перемозі «Гіберніан» вийшов на третє місце в шотландському Прем'єршипі.
Цього сезону Кухаревич зіграв 6 матчів у чемпіонаті, забив 2 голи та зробив 1 асист.
Фото: Getty Images