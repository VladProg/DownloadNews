Долю матчу вирішив дубль Ельшана.

Збірна України U-19 з поразки одноліткам із Люксембургу – 1:2 – розпочала елітний раунд відбору на чемпіонат Європи-2023, передає Укрінформ.
Команди обмінялися голами у першому таймі – відзначилися Горбач та Ельшан. У другому таймі форварду «Айнтрахта» вдалося провести другий і, як виявилося, переможний м’яч.
Другий матч групи завершився внічию – 1:1. Найсильнішого у очному протистоянні не змогли виявити Данія та Іспанія.
У наступному турі Люксембург зіграє з Іспанією, а Україна – з Данією. Обидва матчі відбудуться 25 березня.
Як повідомляв Укрінформ, Євро-2023 U-19 пройде на Мальті з 3 до 16 липня. До фінальної стадії турніру потраплять переможці семи груп еліт-раунду.
Фото: uaf.ua