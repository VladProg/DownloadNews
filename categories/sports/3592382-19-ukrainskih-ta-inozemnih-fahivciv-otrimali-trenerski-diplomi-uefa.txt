У січні минулого року навчання на курсах Центру ліцензування УАФ розпочали 19 претендентів на тренерські дипломи найвищого гатунку.

Усі вони успішно пройшли повний курс і тепер у Львові отримали дипломи УЄФА категорії PRO, передає Укрінформ.
Відзначимо, що через повномасштабне вторгнення росії в Україну курси затрималися на два місяці. Окрім вітчизняних фахівців, навчання пройшли слухачі з-за кордону, зокрема з Бразилії, Австрії, Сербії та Ліхтенштейну. Завершальний етап лізензування пройшов на базі львівського футбольного клубу «Рух». Завершення навчання в Україні в ці надзвичайно важкі часи привітали в УЄФА.
Цікаво, що тренерський диплом УЄФА категорії PRO серед інших отримав і наставник молодіжної збірної України Руслан Ротань.
Наступна група з 20-ти претендентів на отримання тренерських дипломів УЄФА категорії PRO вже пройшла співбесіду, і їхні документи відправлені на розгляд УЄФА. Перші заняття мають пройти перед початком ЧС-2022.
Фото: uaf.ua.