Польський футбольний союз звільнив наставника національної збірної країни португальця Фернанду Сантуша.

Як інформує офіційний сайт організації, вже розпочато пошук нового тренера, передає Укрінформ.
Збірна Польщі невдало проводить відбір чемпіонату Європи-2024, набравши шість очок після п'яти матчів - четверте місце у групі Е.
Як повідомляв Укрінформ, поляки напередоні в гостях програли албанцям (0:2).
Наступний матч збірна Польщі проведе 12 жовтня проти Фарерських островів.
Нагадаємо, Сантуш тренував команду з січня після того, як його звільнили зі збірної Португалії за підсумками чемпіонату світу-2022. На чолі польської збірної фахівець провів шість матчів (три перемоги та три поразки).
Фото: pzpn.pl.