У четвер, 8 вересня, чоловіча збірна України з баскетболу зіграє свій останній матч групового раунду чемпіонату Європи, в якому протистоятиме команді Хорватії.

Це буде шоста офіційна зустріч збірних в історії, в яких п'ять перемог мають наші суперники, передає Укрінформ.
Євробаскет-1997
Україна - Хорватія - 95:88 (47:39, 48:49)
Це був перший чемпіонат Європи, на який відібралась україгська збірна. Попри відсутність досвіду подібних турнірів і непростий жереб, команда билася до останнього, в третьому турі здобула перемогу над Хорватією. Втім, українці стали останніми у групі.
Євробаскет-2003
Хорватія - Україна - 93:71 (15:15, 27:18, 26:14, 25:24)
Не надто вдалий чемпіонат Європи для обох збірних. Команди зіграли в одній групі і програли решту матчів - Греції і Туреччині. В очному матчі хорвати перемогли Україну і вийшли до наступного раунду, де одразу поступилися. Українці вилетіли вже після групового етапу.
Відбір на Євробаскет-2013
Україна - Хорватія 79:80-овертайм (22:18, 16:18, 15:16, 16:17, 10:11)
Хорватія – Україна - 84:80 (20:25, 28:10, 15:20, 21:25)
Інших суперників по групі Україна та Хорватія переграли і разом пробились у фінальну частину з перших двох місць.
Євробаскет-2013
Хорватія - Україна - 84:72 (22:22, 29:13, 19:26, 14:11)
Під час найуспішнішого в нашій історії чемпіонату Європи команди зустрілися у чвертьфіналі. І знову перемога була за хорватами, які потужно провели другу чверть, що й визначило підсумковий результат. Хорватія у підсумку стала на Євробаскеті четвертою, Україна - шостою.
Фото: fbu.ua.