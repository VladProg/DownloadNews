У Лондоні (Велика Британія) визначився другий фіналіст Вімблдонського турніру - третього у сезоні із серії Grand Slam.

Суперником чинного переможця змагань серба Новака Джоковича у фіналі чоловічого одиночного розряду став перша «ракетка» світу іспанець Карлос Алькарас Гарфія, передає Укрінформ.
У півфіналі Алькарас упевнено обіграв росіянина Данила Медведєва - 6:3, 6:3, 6:3.
Як повідомлялося, 7-разовий чемпіон Вімблдона Джокович у півфіналі також у трьох сетах взяв гору над італійцем Янніком Сіннером - 6:3, 6:4, 7:6 (7:4).
Вімблдонський турнір завершиться 16 липня.
Фото: Getty Images.