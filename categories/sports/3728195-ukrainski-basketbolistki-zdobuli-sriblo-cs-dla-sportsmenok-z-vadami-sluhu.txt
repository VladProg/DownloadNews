Жіноча збірна України завоювала срібні нагороди на чемпіонаті світу для спортсменок з вадами слуху у Греції.

На груповому раунді наша команда перемогла Грецію (66:45), США (73:71) та Польщу (67:40), передає Укрінформ.
У чвертьфіналі українські баскетболістки упевнено здолали Кенію (63:23), у напруженому півфіналі дотисли збірну Греції (55:54).
У фінальному матчі збірна України зазнала єдиної поразки, поступившись команді США - 62:88.
Лідерками команди на світовій першості стали Ксенія Афансьєва (13,8 очка, 9,5 підбирання, 6,8 передачі у середньому за матч), Олена Огороднікова (9,8 очка, 11,2 підбирання, 5,2 передачі) та Олена Хороших (16,0 очка, 8,0 підбирання).
Срібними призерками світової першості також стали Поліна Солодивник, Софія Ісенко, Анна Сівакова, Софія Швайка, Анастасія Бородіна, Юлія Броницька, Катерина Черниш та Валерія Калмикова.
Фото: fbu.ua.