Другий раунд шахового Кубку світу, який проходить у Баку, був просто неймовірним. Утім, це стосувалося лише українських чоловіків. Щодо жінок, то вони досить легко розібралася зі своїми суперницями.

То ж почннаемо з українок. Дві з них зустрічалися між собою. Це Анастасія Рахмангулова та Марія Музичук. Досвід Музичук зіграв свою роль - вона перемогла - 1,5:0,5. З таким же рахунком взяли гору її сестра Анна, яка обіграла литовську шахістку Дейманте Дауліте, а також Юлія Осьмак (перемога над Ставроїдою Цолакіду з Греції) та Анна Ушеніна, яка взяла гору над досвідченою грузинкою Саломе Мелія.
З чоловіків у першій зустрічі другого коло лише Антон Коробов здолав білими суперника - іспанця Бонеллі Ітуризагу. У другий наш земляк чорними теж не мав проблем, проте розслабився припустився фатальної помилки і програв.
Проте, наступного дня на перебої Коробов все ж таки довів, що його клас є набагато вищим за суперника. Він здобув перемогу з рахунком - 1,5:0,5 (остаточний результат – 2,5:1,5).
Василь Іванчук дозволив собі вельми стриману гру. І дві основні партії спокійно звів унічию проти чилійця Кристобаля Енрикеса Вильягри. Також неквапливо грав Василь і в третьому двобої. Та в ендшпілі не витримали нерви у молодшого чилійця, і він поступився. Ветеран на додачу виграв ще одну партію. Загальний рахунок 4:2 на його користь.
Здавалося, не уникнути біди Руслану Пономарьову. У двох перших партіях проти німця Дмитра Колларса він досяг мирних угод. Але вже першу додаткову - програв. Тепер він ішов по краю прірви. Треба було будь що відіграватися білими. Проте досвідчений Руслан не кинувся із шашками наголо, він обрав досить спокійний каталонський захист. І поступово захопив ініціативу. Хоча партія перейшла до закінчення, але перевага все ж була на боці Пономарьова. І він дуже елегантно її реалізував. Рахунок зрівнявся.
Потім сталися дві нічиї. Проте, на фініші тай-брейку українець посилив тиск і закінчив матч переможним акордом з двох партій. Остаточний рахунок - 5:3.
На жаль, вибули з боротьби Юрій Кузубов, який програв ще в основний час Сунлідусу Нараньяну (Індія) - 0,5:1,5, а також Андрій Волокитін. Львівянин поступився італійцю Даніелю Вокатуро на тай-брейку - 1:3.
У другому колі сталося кілька сенсацій. Наприклад, вилетілі азербайджанець Шахріяр Мамедьяров, Олександр Гришук (під нейтральним прапором), а також один з найкращих юних гравців світу Нодірбек Абусаттаров з Узбекистану.
Петро Марусенко, міжнародний майстер.
Фото: fide.com.