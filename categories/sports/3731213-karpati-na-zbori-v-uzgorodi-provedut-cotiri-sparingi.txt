Львівський футбольний клуб «Карпати» визначився зі спарингами на закарпатському зборі.

4 липня підопічні Mирона Mаркевича поміряються силами з аматорами з команди «Севлюш» з Виноградова, де граючим тренером є 40-річний експівзахисник національної збірної України Адріан Пуканич, передає Укрінформ.
6 липня «зелено-білі» зіграють з «Хустом», 8 - з криворізьким «Кривбасом», 11 - з харківським«Металістом».
Перед від'їздом додому львів'яни 14 липня зустрінуться зі ще однією аматорською командою із Закарпаття – «Вільхівці», що в новому сезоні дебютує в першості Асоціації аматорського футболу України (ААФУ).
Як повідомлялося, минулого сезону «Карпати» не змогли вийти до Прем'єр-ліги, оскільки посіли лише п'яте місце у зведеній турнірній таблиці Першої ліги України.
На фото: Мирон Маркевич/facebook.com/karpaty.lviv.