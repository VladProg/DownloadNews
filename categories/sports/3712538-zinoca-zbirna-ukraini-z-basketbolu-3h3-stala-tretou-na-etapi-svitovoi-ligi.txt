Жіноча збірна України 3х3 зайняла підсумкове третє місце на етапі жіночої Світової ліги.


Матчі пройшли в азербайджанському місті Астара, передає Укрінформ.
Наша команда у складі Кристини Філевич, Оксани Моллової, Вероніки Космач та Міріам Уро-Ніле стартувала на змаганнях з перемоги над першою сіяною збірною Німеччиною, а потім переграла Єгипет, вийшовши до плей-офф з першого місця.
У чвертьфіналі збірна України у рівному матчі перемогла баскетболісток Польщі, а ось у півфіналі не втримала перемогу над Китаєм.
У підсумку саме Китай став переможцем етапу, обігравши у фіналі Єгипет.
Фото: fbu.ua.