Завершилися чергові поєдинки 12-го туру чемпіонату України з футболу серед команд Прем'єр-ліги (УПЛ).

Аутсайдери першості закарпатський «Минай» та рівненський «Верес» зіграли внічию - 0:0, а черкаський «ЛНЗ» завдяки голам Максима Ковальова (30-та хвилина), Сергія Шестакова (56) та Владислава Наумця (89) завдав поразки київській «Оболоні» - 3:0, передає Укрінформ.
О 15.00 полтавська «Ворскла» розпочала зустріч із харківським «Маталістом 1925».
Результати попередніх поєдинків туру:
«Кривбас» (Кривий Ріг) - «Дніпро-1» - 3:0
«Колос» (Ковалівка) - «Динамо» (Київ) - 1:1
«Зоря» (Луганськ) - «Полісся» (Житомир) - 0:1
«Рух» (Львів) - «Олександрія» - 0:0.
Матч одеського «Чорноморця» з донецьким «Шахтарем» перенесено через участь «гірників» у Лізі чемпіонів УЄФА.
У турнірній таблиці УПЛ лідирує «Кривбас», який набрав 26 очок (після 12-ти ігор). Далі йдуть «Полісся» - 25 (12), «Шахтар» 21 (10), «Дніпро-1» - 21 (11), «Рух» - 20 (11) та «Чорноморець» - 19 (11).
Фото: ФК «ЛНЗ».