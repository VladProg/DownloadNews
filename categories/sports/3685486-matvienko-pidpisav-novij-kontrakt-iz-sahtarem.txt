Захисник підписав нову угоду терміном на 5 років.

Микола Матвієнко продовжив контракт із «Шахтарем», повідомляє пресслужба клубу, передає Укрінформ.
Контракт 26-річного гравця розрахований на 5 років - до 31 грудня 2027 року.
Нову угоду із гравцем прокоментував спортивний директор «Шахтаря» Даріо Срна.
«Матвієнко мав серйозну пропозицію з Англії, але ми його не відпустили: по-перше, вважаємо, що він коштує більше, а по-друге, він є лідером «Шахтаря» та збірної України, він – майбутнє нашого клубу та національної команди. Тому ми поважатимемо кожну пропозицію, що надходить щодо футболіста, й розглядатимемо або трансфер гравця, або підписання нового контракту. Можливо, у майбутньому надійде краща пропозиція і він опиниться в одному з топ-чемпіонатів Європи, а сьогодні Микола Матвієнко багато дає «Шахтарю», поводиться дуже професійно. Він є прикладом для молодих футболістів: за всі роки виступів у клубі в нього немає жодного вилучення. І цей контракт є нагородою йому як футболісту, як людині, як професіоналу», - сказав Срна.
Матвієнко – вихованець «Шахтаря».
На рахунку 26-річного захисника 157 матчів та 7 голів за «оранжево-чорних».
Разом з «гірниками» Микола Матвієнко вже виграв 8 трофеїв: тричі ставав чемпіоном України (2018, 2019, 2020), завоював 4 національні Кубки (2016, 2017, 2018, 2019) та 1 Суперкубок країни (2021).

Як повідомляв Укрінформ, у січні цього року «Брайтон» пропонував за Матвієнка 16 мільйонів євро, однак «Шахтар» така пропозиція не задовільнила.
Фото: Getty Image