Гравець грає на позиції форварда.


«Ворскла» оголосила про підписання англійського нападника Роделя Річардса, повідомляє прес-служба полтавців, передає Укрінформ.
Футболіст – вихованець «Тоттенгема». У стані «шпор» Родель пройшов шлях молодіжних команд від U-18 до U-23.
У полтавському клубі 22-річний форвард виступатиме під 89-м номером. Його контракт з «Ворсклою» розрахований на три роки.
Як повідомляв Укрінформ, команда Віктора Скрипника посідає 12-те місце в УПЛ. 8 жовтня полтавці у чемпіонаті України зіграють з «Чорноморцем».
Фото: vorskla.com.ua