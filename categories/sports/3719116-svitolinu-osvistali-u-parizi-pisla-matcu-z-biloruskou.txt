Українська тенісистка Еліна Світоліна достроково завершила виступ на Відкритому чемпіонаті Франції з тенісу.

Як повідомляв Укрінформ, у чвертьфіналі «Ролан Гаррос-2023» Світоліна поступилася другій «ракетці» світу Аріні Соболенко з Білорусі.
Після завершення зустрічі Соболенко демонстративно чекала Еліну біля сітки для рукостискання, але Світоліна навіть не подивилася в її бік.
«Не знаю, чому Соболенко чекала мене біля сітки. Мені здається, що я досить чітко висловлювала свою позицію. Чи накалила вона цим ситуацію на трибунах? На жаль, думаю, що так», - сказала українка.
Зазначимо, що після цього вболівальники на трибунах корту Філіпа Шатріє у Парижі освистали українку.
Світоліна раніше дала чітко зрозуміти, що рукостискань із тенісистками з Росії та Білорусі не буде.
Фото: Getty Images/Global Images Ukraine.