Українка Катаріна Завацька виграла п'ятий матч поспіль на турнірі Міжнародної тенісної федерації (ITF) у Мариборі (Словенія) із призовим фондом $40 тис.

У чвертьфіналі змагань Завацька (№267 світового рейтингу) за майже 3 години здобула вольову перемогу над швейцаркою Лулу Радовчич (№237) - 3:6, 6:4, 6:4, передає Укрінформ.
У своєму першому цього сезону півфіналі Завацька зіграє з посіяною під 8-м номаром представницею Японії Май Хонтама.
Як повідомляв Укрінформ, Завацька виступить у складі збірної України, яка 14-15 квітня в Кубку Біллі Джин Кінг зіграє проти команди Чехії.
Фото: BTU.