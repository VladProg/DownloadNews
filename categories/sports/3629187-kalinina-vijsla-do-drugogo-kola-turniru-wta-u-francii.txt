Перша «ракетка» України Ангеліна Калініна впевнено стартувала на турнірі Жіночої тенісної асоціації (WTA) Open Angers Arena Loire в Анже (Франція) із призовим фондом $115 тис.

У першому колі змагань посіяна під 2-м номером Калініна завдала поразки американці Катріні Скотт - 6:1, 6:2, передає Укрінформ.
Тенісистки провели на корті 1 годину 10 хвилин.
За вихід до чвертьфіналу Калініна зустрінеться з американкою Софією Кенін, яка обіграла четверту «ракетку» України Даяну Ястремську (6:4, 6:2).
Хардовий турнір в Анже пройде до 11 грудня.
Фото: Transylvania Open.