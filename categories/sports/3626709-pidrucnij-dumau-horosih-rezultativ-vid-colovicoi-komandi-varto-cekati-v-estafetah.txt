У першій естафеті сезону чоловіча команда посіла 9-те місце.

Біатлоніст Дмитро Підручний поділився очікуваннями від виступів чоловічої збірної України у сезоні 2022/23, повідомляє Суспільне Спорт, передає Укрінформ.

«Важко сказати так конкретно. Ви знаєте, що біатлон — це дуже непередбачуваний вид спорту, тому про якісь місця говорити дуже важко, але я думаю, що будемо стабільно хороші результати показувати в естафетах. Зараз дуже хороша, рівна команда, підтягнулася молодь, той же Антон Дудченко дуже сильно додав, Богдан Цимбал теж прогресує, той же Тарас Лесюк, Денис Насико — вони всі за літо додали і плюс-мінус дотягнулись вже і, можливо, десь перевершують дехто мене і Артема Приму.Тому я думаю, в естафетах варто чекати хороших результатів від нашої команди, ну і в інших гонках, я думаю, будуть також непогані місця», - сказав Підручний.
Підручний пропустить заключні гонки на першому етапі Кубка світу через травму коліна.


Як повідомляв Укрінформ, у першій естафеті сезону чоловіча команда посіла 9-те місце.

Фото: Getty Image