«Шахтар» зіграє із «Селтіком» у Лізі чемпіонів.

Головний тренер «Шахтаря» Ігор Йовичевич розповів, чого він очікує від матчу Ліги чемпіонів проти «Селтіка», повідомляє Tribuna.com, передає Укрінформ.
«Повна концентрація на завтрашньому матчі. Знаємо, що нас чекає на легендарному стадіоні. Ми не займаємось тим на що не можемо впливати. Ми підходимо до матчу в гарній формі. Швед не приїхав через травму. А Назарина не приїхав, бо не заявлений на Лігу чемпіонів», - сказав Йовичевич.
За словами тренера, «Шахтар» достатньо сильний, щоб витримати матч ментально.
«Віримо, що завтра зможемо створити чергове диво. Зараз ми вже не та команда, яка була на старті сезону. Ми сильні ментально, щоб витримати завтра цей матч. «Селтік» - фаворит завтрашнього матчу з «Шахтарем», - пояснив тренер «гірників».
Як повідомляв Укрінформ, матч «Селтік» - «Шахтар» відбудеться 25 жовтня. Початок о 22.00.
Фото: shakhtar.com