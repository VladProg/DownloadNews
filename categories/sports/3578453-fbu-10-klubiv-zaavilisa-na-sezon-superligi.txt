Серед них - «Говерла», «Прометей» та «Миколаїв».

23 вересня завершився термін для подачі заявок на участь у чоловічій Суперлізі сезону 2022/23, повідомляє прес-служба Федерації баскетболу України, передає Укрінформ.
Свою участь у наступному чемпіонаті України попередньо підтвердили 10 клубів: «Прометей» (Слобожанське), «Будівельник» (Київ), «Дніпро» (Дніпро), «Київ-Баскет» (Київ), «Запоріжжя» (Запоріжжя), МБК «Миколаїв» (Миколаїв), «Черкаські Мавпи» (Черкаси), «БІПА-Одеська область», «Старий Луцьк» (Луцьк), «Говерла» (Івано-Франківськ)
Єдиним клубом, який відкликав свою заявку на участь у Суперлізі став «Кривбас». Фактично його місце у головному баскетбольному дивізіоні України займе франківська «Говерла». Клуб з Іван-Франківська нещодавно подав заявку на участь у змаганнях, директорат ФБУ її задовільнив. Місце южненського «Хіміка» у Суперлізі займе представник Одещини - «БІПА-Одеська область».

Тепер командам, які подали заявки на участь у чемпіонаті України, потрібно до 10 жовтня сплатити заявочні внески та до 15 жовтня подати заявки своїх команд.

Наразі розпочата робота з формуванням календаря чемпіонату України та проведення атестації ігрових залів на предмет безпеки та відповідності до статусу змагань.

Як повідомляв Укрінформ, старт сезону 2022/23 запланований на кінець жовтня, а завершення чемпіонату – наприкінці квітня. Баскетбольні змагання цьогоріч пройдуть в умовах «баблів» та без глядачів.

Фото: fbu.ua