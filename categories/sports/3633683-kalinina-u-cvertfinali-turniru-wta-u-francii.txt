Перша «ракетка» України Ангеліна Калініна впевнено вийшла до 1/4 фіналу турніру Жіночої тенісної асоціації (WTA) Open BLS de Limoges у Ліможі (Франція) із призовим фондом $115 тис.

У другому колі змагань посіяна під 5-м номером Калініна за 45 хвилин розгромила француженку Дженні Лім - 6:0, 6:0, передає Укрінформ.
За вихід до півфіналу Калініна зустрінеться з переможницею поєдинку між лідером посіву Чжан Шуай з Китаю та росіянкою Катериною Рейнгольд.
Хардовий турнір у Ліможі завершиться 17 грудня.
Фото: Open BLS de Limoges.