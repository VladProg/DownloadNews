Зірковий футболіст збірної Аргентини Ліонель Мессі назвав головних фаворитів чемпіонату світу-2022 з футболу у Катарі після початку поєдинків плей-офф.

За словами Мессі найбільші шанси на успіх мають Бразилія, Франція, Іспанія та Аргентина, передає Укрінформ.
«Як я говорив на старті чемпіонату, Бразилія грає дуже добре. Попри поразку від Камеруну, вона залишається одним із головних фаворитів. Те ж саме можна сказати і про Францію. Іспанські футболіісти меють дуже чітке розуміння того, що вони хочуть зробити на полі, коли володіють м'ячем протягом тривалого часу. Звичайно, і Аргентина є дуже сильною командою. Вона завжди серед найкращих. Перед початком турніру ми знали, що є одними з претендентів на перемогу. Потрібно було довести це на полі. На щастя, ми це робимо і, сподіваюся, продовжимо робити маленькі кроки до успіху», - сказав Ліонель.
В 1/4 фіналу Аргентина зустрінеться зі збірною Нідерландів. Матч відбудеться 9 грудня і стартує о 21.00.
Фото: goal.com.