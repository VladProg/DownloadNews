У середу, 15 листопада, український «Прометей» проведе другий матч у груповому турнірі жіночої волейбольної Ліги чемпіонів.

Цього разу суперником українок стане польський клуб «Лодзь», передає Укрінформ.
Стартовий тур у квартеті виявився невтішним для обох команд. «Прометей» поступився французькому «Ле-Канне» - 0:3 (20:25, 22:25, 20:25), а «Лодзь» зазнав поразки від румунської «Альба Блаж» - 1:3 (23:25, 25:19, 29:31, 17:25).
В іншому поєдинку групи Е «Альба Блаж» завтра зустрінеться з «Ле-Канне».
До плей-офф Ліги чемпіонів вийдуть перші дві команди з кожної групи, а також найкращий серед клубів, що пояде третє місце.
На фото: Дар'я Шаргородська (cev.eu).