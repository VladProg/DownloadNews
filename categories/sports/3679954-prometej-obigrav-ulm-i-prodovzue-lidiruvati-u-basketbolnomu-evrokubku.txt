Баскетболісти «Прометея» виграли дев'ятий поспіль поєдинок у груповому раунді Єврокубку.

Клуб зі Слобожанського (Дніпропетровська область) у виїзному матчі другого кола турніру на арені Ratiopharm Arena взяв гору над німецьким «Ульмом» - 83:78 (20:21, 20:18, 24:17, 19:22), передає Укрінформ.
У наступному турі українська команда на «Арені Рига» у Латвії прийматиме французький «Бур».
«Прометей» продовжує лідирувати серед 10-ти команд групи А (11 перемог при 4-х поразках), достроково забезпечивши собі вихід у плей-офф Єврокубка.
Фото: prometeybc.com.