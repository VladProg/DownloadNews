Футзалісти юнацької збірної України U19 з упевненої перемоги розпочала виступ в основному раунді відбору чемпіонату Європи.

У першому турі міні-турніру, який приймає сербське місто Врнячка-Баня, наша команда декласувала ровесників з Чорногорії - 12:1, передає Укрінформ.
Голи: Сужневич (4, автогол, 35, автогол), Скибчик (5), Малиновський (10, 11), Єлішев (16, 17), Четкович (19, автогол), Пелецький (22, 27), Ткаченко (28, 29) - Гопцевич (6).
І іншому матчі групи 2 Румунія програла Сербії - 1:6.
Розклад наступних поєдинків:
23.03.2023
Сербія - Чорногорія (початок о 17.00)
Румунія - Україна (20.00)
25.03.2023
Чорногорія - Румунія (17.00)
Сербія - Україна (20.00).
Місцем проведення фінального турніру Євро-2022/2023 з футзалу серед юнаків до 19-ти років був визначений Пореч (Хорватія). Окрім господарів, хорватів, у фінальній стадії з 3-го до 10 вересня гратимуть сім збірних, які стануть відомі після другого раунду кваліфікації, що завершиться до 26 березня.
Фото: facebook.com/uafukraine.