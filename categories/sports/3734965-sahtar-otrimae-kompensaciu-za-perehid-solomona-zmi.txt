Виплату між собою розділять «Тоттенгем» та ФІФА.

«Шахтар» отримає певну компенсацію за трансфер вінгера Манора Соломона в «Тоттенгем» попри те, що 23-річний ізраїльтянин перейшов вільним агентом, повідомляє The Guardian, передає Укрінформ.

За даними джерела, угода відбулася завдяки правилам ФІФА про призупинення контрактів легіонерів, однак «гірники» виручать за футболіста кошти – сума не називається.

При цьому кошти поступлять не лише від «Тоттенгема» – частину виплатить сама ФІФА.
В липні минулого року Манор на правах оренди перейшов у «Фулгем». У складі цієї команди забив 4 голи в чемпіонаті Англії, а також став найкращим гравцем АПЛ у лютому.
Як повідомляв Укрінформ, у складі «Шахтаря» Соломон виступав з 2019 по 2022 рік, за цей час ізраїльтянин провів за донеччан 106 матчів усіх турнірах, у яких забив 22 голи та віддав 9 асистів. Український клуб придбав його за 6 мільйонів євро.
Фото: tottenhamhotspur.com