Український вінгер Євген Коноплянка прокоментував свій відхід з «Краковії» вільним агентом.

Як передає Укрінформ, з посиланням на слова українця для Fakt.
«Минуло лише півтора року, але я відчуваю, що був у «Краковії» 5 років. Я хотів залишитися в клубі, мені дуже подобалися всі тренери і гравці, які є в команді. Але це життя. Я повинен щось змінити. Навіть з нагоди останньої гри чемпіонату я спілкувався з тренерами. Вони хотіли, щоб мій контракт з «Краковією» був продовжений. Але інше рішення ухвалив президент клубу Януш Філіп‘як. Не знаю чому. Весь цей час мені дуже подобалося і грати на цьому стадіоні, і отримувати підтримку вболівальників. У нас була відмінна тренувальна база, і я дуже добре оцінюю період, проведений у клубі». - сказав він.
Коноплянка також наголосив на тому, що відкритий до пропозицій з усіх країн.
Як повідомлялося, Коноплянка відіграв за «Краковію» 38 матчів, у яких відзначився 4 голами та 2 асистами. У поточному сезоні Євген провів 28 поєдинків.
Контракт Коноплянки з «Краковією» дійсний до кінця червня 2023 року. 1 липня Євген стане вільним агентом.
Фото: ФК Краковія