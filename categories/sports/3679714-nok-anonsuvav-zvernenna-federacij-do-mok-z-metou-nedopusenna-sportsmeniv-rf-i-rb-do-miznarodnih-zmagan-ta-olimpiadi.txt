Українські національні федерації з олімпійських видів спорту об’єднуютьcя для недопущення російських і білоруських спортсменів до міжнародних змагань та Олімпійських ігор-2024.

9 березня керівники українських федерацій з олімпійських видів спорту підпишуть спільне звернення до Міжнародного олімпійського комітету з вимогою залишити чинною рекомендацію виконкому Міжнародного олімпійського комітету від 28.02.2022 щодо недопуску спортсменів росії та білорусі до міжнародних змагань до завершення збройної агресії в Україні, передає Укрінформ.
Крім того, президент Національного олімпійського комітету України, міністр молоді та спорту України Вадим Гутцайт повідомить про прийняті рішення щодо уникнення випадків участі українських спортсменів у змаганнях, до яких допускаються представники країн-агресорок.
Фото: facebook.com.