Наступного вівторка, 3 жовтня, завершиться міжсезоння в українському баскетболі.

Сезон стартує матчами регулярного чемпіонату чоловічої Суперліги, передає Укрінформ.
Перший бабл 3-5 жовтня пройде у Києві. Гратимуть клуби «Будівельник» (Київ), «Дніпро», БІПА-Збірна Олеської області, «Запоріжжя» та «Кривбас» (Кривий Ріг).
У перші два ігрові дні початок матчів заплановано на 16.00 та 19.00, а в останній день поєдинки розпочнуться на годину раніше.
Розклад ігор:
Вівторок, 3 жовтня
«Запоріжжя» - «Кривбас»
«Будівельник» - «Дніпро»
Середа, 4 жовтня
БІПА-Збірна Одеської області - «Кривбас»
«Запоріжжя» – «Дніпро»
Четвер, 5 жовтня
«Будівельник» – «Кривбас»
БІПА-Збірна Одеської області - «Дніпро».
Другий бабл пройде 6-8 жовтня. Його прийматиме Івано-Франківськ. Зіграють «Прикарпаття-Говерла» (Івано-Франківськ), «Рівне-ОШВСМ», «Старий Луцьк-Університет», «Політехніка-Галичина» (Львів), «Черкаські Мавпи» та «Київ-Баскет».
Додамо, що регулярний чемпіонат Суперліги пройде у три кола. Кожна команда проведе по 30 поєдинків, загалом буде зіграно 165 матчів. Після завершення регулярної першості відбудуться матчі плей-офф, які визначать чемпіона України.
Фото: fbu.ua.