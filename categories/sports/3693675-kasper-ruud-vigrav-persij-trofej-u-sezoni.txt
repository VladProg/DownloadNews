У фіналі норвежець здолав серба Міомира Кецмановича.

П'ята ракетка світу Каспер Рууд (Норвегія) здобув перемогу на грунтовому турнірі серії АТР 250 в Ешторілі (Португалія), передає Укрінформ.

У фіналі змагань 24-річний норвежець у двох сетах обіграв Міомира Кецмановича (Сербія, ATP 40) - 6:2, 7:6 (7:3). Матч тривав 1 годину та 49 хвилин.

Для Каспера цей титул став першим у 2023 році та 10-й у кар'єрі.

Рахунок особистих зустрічей між Руудом та Кецмановичем став рівним – 2:2.

Як повідомляв Укрінформ, перша «ракетка» України Ангеліна Калініна (№30 світового рейтингу) взяла участь у фотосесії для Жіночої тенісної асоціації (WTA) на турнірі у Чарльстоні (США).
Фото: btu.org.ua