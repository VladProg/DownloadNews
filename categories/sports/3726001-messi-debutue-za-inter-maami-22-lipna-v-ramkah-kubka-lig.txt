Аргентинський футболіст Ліонель Мессі дебютує за нову команду 22 липня.

Про це повідомив президент «Інтер Маямі» Хорхе Мас для Guardian, передає Укрінформ.
«Ми вже уклали контракт на збільшення кількості місць у кутах стадіону, і місткість має зрости на 3 або 3,2 тисячі, приблизно до 22 тисяч. Ми готуємося виконати ці роботи протягом найближчих чотирьох тижнів. На кожній грі буде аншлаг. Попит на квитки в 10 разів перевищив той обсяг, який ми можемо запропонувати як абонементи», - заявив Мас.
21 липня «Інтер Маямі» проведе матч проти «Крус Асуль» у рамках Кубка ліг.
Як повідомлялося, Ліонель Мессі приєднався до «Інтера Маямі» в якості вільного агента після завершення контракту з «ПСЖ».
Фото: Getty Images