15 липня команда розпочне тренувальний збір у Ризі.

Чоловіча збірна України з баскетболу в рамках підготовки до Олімпійської пре-кваліфікації влітку проведе низку контрольних матчів, повідомляє пресслужба ФБУ, передає Укрінформ.

Наразі розклад контрольних матчів виглядає таким чином:

Суперник визначається (26 липня. Рига, Латвія);

Литва — Україна (29 липня. Паневежис, Литва);

Суперник визначається (1 серпня. Рига, Латвія);

Україна — Ізраїль (5 серпня. Рига, Латвія);

Україна — Нідерланди (7 серпня. Рига, Латвія).

Збірна України у групі пре-кваліфікації олімпійського турніру зіграє з Туреччиною, Болгарією та Ісландією. Для виходу до основного кваліфікаційного турніру Україні потрібно стати однією з двох найкращих на груповому етапі, а потім виграти плей-офф, який стартує з півфіналу.
Як повідомляв Укрінформ, усі матчі пре-кваліфікації олімпійського турніру відбудуться у Стамбулі з 12 по 20 серпня 2023 року.
Фото: fbu.ua