У Хаені (Іспанія) триває юнацький чемпіонат Європи з футзалу (гравці до 19-ти років).

Юнацька збірна України посіла друге місце у групі А і виступить у півфіналі турніру, де у четвер, 8 вересня, зійдеться з переможцем квартету В Португалією, передає Укрінформ.
На груповій стадії змагань підопічні Віталія Одегова здобули перемоги над однолітками з Хорватії (6:4) та Румунії (5:2) та зіграли внічию (2:2) з Іспанією, яка випередила «синьо-жовтих» за різницею м'ячів.
В іншому півфіналі іспанці зустрінуться з командою Польщі.
Фінал Євро-2022 (U19) відбудеться 10 вересня.
Фото uefa.com.