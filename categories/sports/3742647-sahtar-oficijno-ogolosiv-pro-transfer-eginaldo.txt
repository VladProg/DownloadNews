Лівий вінгер «Васко да Гама» Егінальдо офіційно перейшов в «Шахтар».

Про це повідомила пресслужба «гірників», передає Укрінформ.
Контракт з 18-річним гравцем молодіжної збірної Бразилії розрахований до 30 червня 2028 року.
Новачок гірників починав професійні виступи в бразильському клубі «Артсул». 2022 року він перейшов до «Васко да Гама», за головну команду якого провів 29 матчів і забив 3 м’ячі. У сезоні 2023 взяв участь у 11 зустрічах у всіх турнірах (4 гри в чемпіонаті Бразилії, 1 – у Кубку Бразилії, 6 – у чемпіонаті й Кубку Каріока).
Виступає за молодіжну збірну Бразилії U-20, у складі якої дебютував 10 вересня 2022 року в товариській зустрічі з Узбекистаном U-19 і на сьогодні провів 3 матчі. Учасник молодіжного чемпіонату світу 2023 року.
Як повідомлялося, що «Шахтар» заплатить «Васко да Гама» від 4 до 4,5 мільйона євро.
Фото: shakhtar.com