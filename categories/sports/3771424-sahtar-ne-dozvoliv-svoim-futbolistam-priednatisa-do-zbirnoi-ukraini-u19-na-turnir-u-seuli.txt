Стало відомо, чому гравців «Шахтаря» немає в списку викликаних в юнацьку збірну України U-19 для участі в міжнародному турнірі в Сеулі.


Про це повідомив Sport.ua, передає Укрінформ.
Клуб не відпустив своїх футболістів через щільний календар матчів юнацької команди, яка виступає не тільки в чемпіонаті U-19, а й в Юнацькій Лізі УЄФА.
У попередньому списку Олега Кузнецова були воротар Владислав Кравець, захисники Микола Огарков, Антон Дрозд, півзахисник Євген Янович та форвард Антон Демченко, але в «Шахтарі» вирішили, що довгий переліт, інший часовий пояс та важка адаптація не підуть на користь молодим футболістам.
В результаті в збірну викликали кількох гравців 2006 року народження, а не 2005-го.
Як повідомлялося, на турнірі українці зіграють з Південною Кореєю (10 жовтня), В’єтнамом (12-го) та Марокко (15-го).
Підготовчий збір пройде 7-15 жовтня.
Фото: shakhtar.com