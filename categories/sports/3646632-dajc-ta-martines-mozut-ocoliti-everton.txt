Команда не перемагає у чемпіонаті впродовж 10 матчів.

Колишній тренер «Бернлі» Шон Дайч та екс-тренер збірної Бельгії Роберто Мартінес можуть очолити «Евертон», повідомляє журналіст Домінік Кінг, передає Укрінформ.

Дайч вже був кандидатом на цю посаду у 2017 році, коли керівництво «ірисок» звільнило Рональда Кумана.

Раніше стало відомо, що головний тренер «Евертона» Френк Лемпард близький до звільнення з посади після поразки 1:4 від «Брайтона» у 19-му турі АПЛ.

«Евертон» не перемагає у чемпіонаті впродовж 10 матчів.
Лемпард очолив «Евертон» у січні 2022 року, зумівши залишити команду в АПЛ за підсумками минулого сезону.

Як повідомляв Укрінформ, у матчі 19-го туру АПЛ «Евертон» зазнав розгромної поразки від «Брайтона» (1:4), пропустивши три голи за шість хвилин у другому таймі.
Фото: Getty Image