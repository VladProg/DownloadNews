«Звягель» одноосібно очолив турнірну таблицю чемпіонату України з футболу серед команд другої ліги.

У пропущеному матчі 13-го туру «Звягель» вдома завдав поразки львівському «Руху-2» - 1:0, передає Укрінформ.
Успіх господарям із Житомирщини приніс влучний удар форварда Максима Андрущенка на 38-й хвилині.
Із середини другого тайму «Звягель» догравав поєдинок у меншості - на 69-й хвилині червону картку отримав нападник Ілля Чередниченко.
Турнірне становище лідерів: «Звягель» - 37 очок (після 15-ти ігор), ЮКСА - 36 (15), «Дружба» - 32 (14), «Чайка» - 31 (15).
Фото: ПФК «Звягель».