Визначилася вісімка тенісистів, які зіграють на Підсумковому турнірі ATP у Турині (Італія).

Матчі пройдуть з 12-го по 19 листопада, передає Укрінформ.
За підсумками сезону на АТР Finals зіграють:
1. Новак Джокович (Сербія)
2. Карлос Алькарас (Іспанія)
3. Данило Медведєв (нейтральний статус)
4. Яннік Сіннер (Італія)
5. Андрій Рубльов (нейтральний статус)
6. Стефанос Ціціпас (Греція)
7. Олександр Зверєв (Німеччина)
8. Гольгер Руне (Данія).
Уперше з 2000 року на Підсумковому турнірі виступлять два тенісисти у віці 20 років і молодші - Карлос Алькарас і Хольгер Руне.
Четверо тенісистів раніше вже перемагали на Підсумкових турнірах АТР: Новак Джокович - 6 разів (ділить рекорд із Роджером Федерером), Олександр Зверєв - 2, Стефанос Циципас і Данило Медведєв - по 1.
Нинішнього року на ATP Finals розіграють рекордний призовий фонд у розмірі 15 млн дол. Тенісист, який зможе здобути титул, не програвши жодного матчу, заробить понад 4,8 млн. доларів. Це буде найбільший призовий чек в історії тенісу для гравця одиночного розряду.
Жеребкування Підсумкового турніру ATP відбудеться 9 листопада.
Фото: btu.org.ua.