Логан Серджант повинен посісти п’яте місце за підсумками сезону «Формули-2».

Гонщик «Формули-2» Логан Серджант може замінити Ніколаса Латіфі у «Вільямсі», повідомляє Autosport, передає Укрінформ.

Серджант поки не заробив необхідної кількості балів для отримання суперліцензії. Пілоту програми «Вільямса» потрібно посісти п’яте місце за підсумками сезону «Формули-2».

За етап до кінця сезону Логан займає третій рядок зі 135 очками.

Якщо Серджант не отримає суперліцензію, «Вільямс»буде змушений шукати інші варіанти. Серед кандидатів Autosport називає ексгонщика «Альфа Ромео» Антоніо Джовінацці та юніора «Альпін» Джека Двейна.

Як повідомляв Укрінформ, наступний етап Формули-1 пройде в Сінгапурі, 2 жовтня.

Фото: formula1.com