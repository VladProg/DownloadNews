Українська тенісистка Ангеліна Калініна вийшла до 2-го раунду змагань WTA 1000 Western & Southern Open в американському місті Цинциннаті із призовим фондом $2,788,468.

У стартовому поєдинку Ангеліна (№28 WTA) у двох сетах обіграла китаянку Чжу Лінь (47) - 6:3, 7:5, передає Укрінформ.
Зустріч тривала 1 годину 38 хвилин.
Наступною суперницею Калініної буде п'ята «ракетка» світу Онс Жабер з Тунісу.
Фото: Getty Images.