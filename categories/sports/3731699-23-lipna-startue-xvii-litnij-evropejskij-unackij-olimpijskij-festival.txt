ІІІ Європейські ігри вже стали історією, але це літо надзвичайно насичене яскравими спортивними подіями.

Вже за 18 днів, а саме 23 липня, у словенському місті Марибор розпочнеться XVІІ літній Європейський юнацький олімпійський фестиваль (ЄЮОФ), передає Укрінформ.
Участь у змаганнях візьмуть понад 3600 спортсменів віком від 14-ти до 18 років з 48-ми країн.
Логотип ЄЮОФ-2023 уособлює Марибор як динамічне та спортивне місто, яке ще називають футбольним серцем Словенії. У формі серця виконана у логотипі велика літера М.
Різноманітністю кольорів логотип підкреслює єднання європейських країн у мультиспортивній події в олімпійському дусі, а краплі символізують зусилля, необхідні для досягнення найвищих результатів.
Фото: facebook.com/olympicua.