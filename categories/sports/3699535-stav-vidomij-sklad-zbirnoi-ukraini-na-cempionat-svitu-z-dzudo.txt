Збірна України з дзюдо визначила склад команди на чемпіонат світу, який пройде 7-13 травня у Досі (Катар).

Як повідомляє Суспільне Спорт, до заявки команди на турнір потрапили 14 дзюдоїстів: вісім чоловіків та шість жінок, передає Укрінформ.
Склад збірної України:
чоловіки - Артем Лесюк, Дільшот Халматов (обидва - до 60 кг), Богдан Ядов (66 кг), Владислав Казіміров (73 кг), Геворг Манукян (81 кг), Артем Бубир (90 кг), Антон Савицький (100 кг), Євгеній Балевський (понад 100 кг);
жінки - Марія Буйок (48 кг), Дар'я Білодід (57 кг), Юлія Гребеножко (63 кг), Єлизавета Литвиненко, Юлія Курченко (обидві - 78 кг), Руслана Булавіна (понад 78 кг).
Збірна України не змагатиметься у командному турнірі на ЧС-2023. Це рішення тренерського штабу команди: дзюдоїсти готуватимуться до командного старту на Європейських іграх-2023.
На фото: Дар'я Білодід (ijf.org).