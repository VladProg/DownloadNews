Перші номери українського жіночого тенісу Еліна Світоліна та Ангеліна Калініна зберегли місця у світовій класифікації.

Світоліна розпочинає тиждень на 24-у місці рейтингу WTA, а Калініна посідає 28-ту сходинку, передає Укрінформ.
Марта Костюк піднялася на 44-ту позицію (+1 місце), а Леся Цуренко - на 49-ту (+1). Один рядок рейтингу втратила Катерина Байндль - 89-те місце. Даяна Ястремська продовжує замикати першу сотню найсильніших тенісисток світу.
У парному рейтингу Людмила Кіченок зберегла за собою 28-у сходинку. Марта Костюк йде 33-ю, а Надія Кіченок опустилася на 49-ту позицію (-1).
На фото: Марта Костюк/btu.org.ua.