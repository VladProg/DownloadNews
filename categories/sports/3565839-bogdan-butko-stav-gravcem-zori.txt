Футболіста підписали на сезон 2022/23.

Правий захисник Богдан Бутко підписав контракт із «Зорею», повідомляє прес-служба команди, передає Укрінформ.
Трудовий договір 31-річного футболіста розрахований до кінця сезону 2022/23. Раніше українець перебував у розташуванні «Зорі» та тренувався разом із командою.
Останнім клубом Бутко був турецький «Ерзурумспор», за який він провів 10 матчів. В Україні фулбек виступав за «Шахтар», залишивши «гірників» наприкінці кампанії 20/21.
Як повідомляв Укрінформ, «Зоря» лідирує у чемпіонаті України, маючи в активі 9 очок після 3-х зіграних матчів.
Фото: zarya-lugansk.com