Виконавчий комітет Союзу європейських футбольних асоціацій (УЄФА) на сьогоднішньому засіданні в Лісабоні (Португалія) визначив організатора чемпіонату Європи 2025 року серед жіночих команд.

Як інформує офіційний сайт організації, за підсумками трьох етапів голосування господаркою жіночого Євро-2025 стала Швейцарія, передає Укрінформ.
Турнір, у якому візьмуть участь 16 збірних, відбудеться влітку 2025 року у восьми містах цієї альпійської країни.
Зазначимо, що за право прийняти жіноче Євро-2025 також боролися Франція, Польща та спільна заявка Данії, Фінляндії, Норвегії та Швеції.
Фото: uefa.com.