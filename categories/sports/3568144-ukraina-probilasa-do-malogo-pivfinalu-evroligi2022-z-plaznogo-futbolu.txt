Збірна України з пляжного футболу зіграє у «малому» півфіналі Євроліги-2022 в італійському Кальярі у відборі до Суперфіналу Євроліги-2022.

Як повідомляє пресслужба Української асоціації футболу (УАФ), після вчорашньої перемоги над Азербайджаном (2:1) підопічні Миколи Костенка у заключному матчі групового раунду змагань обіграли суперників з Німеччини - 3:2, передає Укрінформ.
Таким чином, «синьо-жовті» набрали шість очок і посіли третє місце у групі В. Це дало їм змогу вийти до так званого «малого» півфіналу й поборотися за 5-8 місця та перепустку на Європейські ігри 2023 року.
Турнірна таблиця Євро-2022 у дивізіоні А: Італія - 9 очок, Іспанія - 9, Україна - 6, Азербайджан - 3, Німеччина - 0.
Фото: beachsoccer.com.