Лондонський клуб збирався заплатити за українця 16-18 мільйонів євро.

«Тоттенгем» зупинив переговори з «Аталантою» щодо трансферу українського півзахисника Руслана Маліновського, повідомляє Il Giorno, передає Укрінформ.

За перехід українця лондонський клуб збирався заплатити 16-18 мільйонів євро.
Переговори були фактично зірвані через те, що прокуратура Туріна розпочала розслідування діяльність спортивного директора «Тоттенгема» Фабіо Паратічі, який у 2010-2021 роках працював у менеджменті «Ювентуса».
У цьому сезоні 29-річний українець зіграв за «Аталанту» 14 матчів, у яких забив один гол і відзначився двома результативними передачами.
Як повідомляв Укрінформ, Руслан є пріоритетною метою «Марселя» у зимове трансферне вікно. Крім цього, в послугах українського хавбека були зацікавлені інші європейські клуби — «Вест Гем», «Ноттінгем Форест», «Інтер» та «Мілан».

Фото: Getty Image