Футбольний хавбек київського «Динамо» Олександр Андрієвський поділився очікуваннями від старту нового сезону.

Гравець зазначив, що команда спробує повергути собі чемпіонство, передає Укрінформ.
«Відпочинок я провів весь у Києві, у спокійній сімейній атмосфері, нічого особливого не було. Які сподівання на новий сезон? Лише одні - на перше місце та повернення чемпіонства. Особисто я ставив перед собою питання, що робив не так. Потрібно буде виправляти власні помилки, які були протягом минулого сезону. Так само, думаю, кожен гравець має зробити висновки для себе та не повторювати помилок у майбутньому.», - сказав Андрієвський.
Як повідомляв Укрінформ, минулого сезону динамівці у чемпіонаті Прем'єр-ліги фінішували лише четвертими.
Фото: fcdynamo.com.