12 жовтня в польському місті Мендзиздроє розпочався тренувальний збір національної жіночої збірної України з футзалу напередодні поєдинків групи 2 основного раунду відбору чемпіонату Європи-2023.

Наша команда впродовж найближчого часу працюватиме в режимі дворазових тренувань, передає Укрінформ.
Склад жіночої збірної України з футзалу:
воротарі - Анастасія Терех («Інтернасьйонал», Португалія), Вікторія Кислова («Торребланка», Іспанія), Наталія Митрофанська («Депортиво Кордоба», Іспанія);
польові гравці - Софія Рубан, Ірина Дубицька, Таїсія Бабенко (усі - «Інтернасьйонал», Португалія), Поліна Дрозд («Гуадалькасін», Іспанія), Юлія Титова («Італкаве Реал Статте», Італія), Христина Степаненко («Віасес Амарель», Іспанія), Юлія Форсюк, Ксенія Гриценко (обидві - «Мостолес», Іспанія), Марія Васковець, Олександра Скибіна (обидві - «Ховентут», Іспанія), Сніжана Воловенко («Атлетико Навалкарнеро-В», Іспанія), Альона Кирильчук (без клубу).
Фінальну частину Євро-2023 з футзалу серед жінок за участю чотирьох збірних заплановано на березень 2023 року. Відбірковий цикл, як і раніше, складатиметься з двох стадій. Попередній раунд проходив 10-14 травня, а основний за участю 16-ти найсильніших команд відбудеться 19-22 жовтня. Чотири переможці груп вийдуть до фінальної частини.
Євро-2023 з футзалу серед жінок. Основний раунд. Група 2
19.10.2022
Хорватія - Польща (початок о 17.00)
Україна - Нідерланди (20.00)
20.10.2022
Хорватія - Україна (17.00)
Польща - Нідерланди (20.00)
22.10.2022
Нідерланди - Хорватія (17.00)
Польща - Україна (20.00).
Фото: futsal.com.ua.