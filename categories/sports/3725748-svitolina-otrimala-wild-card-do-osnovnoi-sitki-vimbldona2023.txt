Організатори Вімблдонського тенісного турніру опублікували список тенісисток, які зіграють у кваліфікації та основі турніру завдяки wild card.

Серед володарок wild card є й експерша «ракетка» України Еліна Світоліна, передає Укрінформ.
Еліна візьме участь на британському «мейджорі» удев'яте. Її найкращим результатом на цьому турнірі є півфінал 2019 року, коли вона поступилася майбутній чемпіонці румунці Сімоні Халеп.
В «основі» Вімблдона також виступлять українки Ангеліна Калініна, Марта Костюк, Леся Цуренко та Катерина Байндль.
Наші Даяна Ястремська, Дар'я Снігур та Катаріна Завацька розпочнуть з матчів кваліфікації.
Поєдинки відбіркової сітки розпочнуться наступного тижня, а основний турнір стартує 3 липня.
Фото: Getty Images.