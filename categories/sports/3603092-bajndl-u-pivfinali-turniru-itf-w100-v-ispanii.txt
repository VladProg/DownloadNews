Українка розгромила іспанку Ласаро Гарсію.

Українська тенісистка Катерина Байндль пробилася до півфіналу турніру ITF W100 в іспанському місті Лас-Франкезас-дель-Вальєс, передає Укрінформ.
У чвертьфіналі Байндль обіграла у двох сетах іспанку Андреа Ласаро Гарсію - 2:0 (6:3, 6:0).
Для виходу у півфіналі українській тенісистці знадобилося трохи більше години. Байндль зробила п’ять брейків і не програла жодного гейму на власній подачі.
Катерина проведе другий півфінал у сезоні на рівні ITF. У липні вона дійшла до фіналу на турнірі W60 у Монпельє.

Як повідомляв Укрінформ, українська тенісистка Надія Кіченок та її партнерка Анна-Лена Фрідзам із Німеччини пройшли до парного півфіналу турніру WTA у Мексиці.
Фото: btu.org.ua