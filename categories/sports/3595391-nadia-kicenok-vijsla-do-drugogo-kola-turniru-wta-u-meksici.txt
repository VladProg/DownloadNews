Українка Надія Кіченок успішно стартувала на турнірі Жіночої тенісної асоціації (WTA) у Гвадалахарі (Мексика) - Guadalajara Open Akron - із призовим фондом $2,527 млн.

У першому колі парного розряду Надія Кіченок та бельгійка Кімберлі Ціммерманн обіграли американський тандем Шелбі Роджерс - Сабріна Сантамарія - 7:5, 6:2, передає Укрінформ.
За вихід до чвертьфіналу українсько-бельгійський дует зустрінеться з посіяними під 4-м номером Габріелою Дабровські (Канада) та Джуліані Олмос (Мексика).
Guadalajara Open Akron пройде до 23 жовтня.
Фото: BTU.