Контрольно-дисциплінарний комітет УАФ покарав «ЛНЗ», «Оболонь» та «Полісся» за присутність вболівальників на матчах УПЛ, попри заборону через воєнний стан на присутність глядачів на стадіонах.


Як передає Укрінформ, про це повідомили на сайті УАФ.
«ЛНЗ» за присутність вболівальників на матчі з «Динамо» оштрафовано на 150 000 гривень. Також черкаському клубу заборонили використовувати домашній стадіон на два матчі умовно.
«Оболонь» за повторне подібне порушення (цього разу у грі з «Вересом») сплатить 15 000 гривень.
«Полісся» в матчі з «Минаєм» також порушило вимоги вже вдруге. Штраф - 25 000 гривень.
Отримані кошти УАФ перерахує на платформу United24.
Фото: zhzh.com.ua