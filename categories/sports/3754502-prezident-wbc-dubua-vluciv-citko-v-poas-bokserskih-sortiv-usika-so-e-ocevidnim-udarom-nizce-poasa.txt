Маурісіо Сулейман виніс вердикт щодо суперечливого епізоду в п’ятому раунді.

Президент WBC Маурісіо Сулейман виступив із заявою щодо суперечливого удару нижче пояса в поєдинку між чемпіоном WBA, WBO, IBO та IBF у надважкій вазі Олександром Усиком (21-0, 14 КО) і британцем Даніелем Дюбуа (19-2, 18 KO), передає Укрінформ.

«У Польщі Олександр Усик, який є чемпіоном світу за версіями WBO, IBF та WBA у надважкій ваговій категорії, захищав свої титули проти британця Даніеля Дюбуа. У пʼятому раунді Дюбуа завдав Усику удару, який влучив чітко в пояс його боксерських шортів, що є очевидним ударом нижче пояса, після чого Усик упав на настил рингу.
На жаль, лише WBC використовує правило миттєвого відеоповтору, яке не було застосовано у цьому випадку», – сказав Сулейман.
Відзначимо, що поясом WBC володіє Тайсон Ф'юрі (33-0-1, 24 KO).
Як повідомляв Укрінформ, WBA визнала забороненим удар, яким Дюбуа відправив Усика на канвас у п'ятому раунді.
Фото: Getty Images