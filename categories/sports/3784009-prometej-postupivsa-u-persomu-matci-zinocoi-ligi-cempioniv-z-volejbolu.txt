Слобожанки програли чемпіонкам Франції.

«Прометей» з поразки розпочав виступи в основній сітці жіночої Ліги чемпіонів з волейболу, передає Укрінформ.
Слобожанки програли французькому «Ле-Канне» - 20:25, 22:25, 20:25.
«Ле-Канне» домінував у перших двох сетах. Українська команда вела в рахунку у третій партії, однак француженки вчергове перебрали ініціативу і здобули «суху» перемогу в матчі.
У турнірній таблиці групи Е «Прометей» посідає останнє місце. Інші дві команди квартету, «Альба Блаж» та «ЛКС Лодзь», проведуть очний матч у середу, 8 листопада.

Наступний матч у Лізі чемпіонів «Прометей» проведе 15 листопада, суперником українок буде «ЛКС Лодзь».
Фото: prometeyvc.com