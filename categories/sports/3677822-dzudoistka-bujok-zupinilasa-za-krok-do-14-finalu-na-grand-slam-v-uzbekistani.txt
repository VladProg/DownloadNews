У Ташкенті (Узбекистан) розіграли перші нагороди турніру із дзюдо серії Grand Slam.

У стартовий день змагань Україну представляла Марія Буйок (вагова категорія до 48 кг), передає Укрінформ.
Чернігівська спортсменка розпочала виступ перемогою над Тхі Тінь Хоанг з В'єтнаму, але в 1/8 фіналу поступилася майбутній бронзовій призерці китаянці Цзон Ін Го.
Переможницями ташкентського етапу серії Grand Slam сьогодні стали сербка Андреа Стоядінова (48 кг), Маша Баллхаус з Німеччини (52 кг) та японка Момо Тамаокі (57 кг).
У чоловіків «золото» здобули кореєць Кім Вон Джин (60 кг) та Нуралі Емомалі з Таджикистану (66 кг).
У суботу, 4 березня, на татамі вийдуть українці Наталія Чистякова (70 кг), Владислав Казіміров (73 кг) та Сергій Крівчач (81 кг).
Заключний день турніру пройде за участю Артема Бубиря (90 кг) та Антона Савицького (100 кг).
Фото: ukrainejudo.com.