23-річний український хокейний форвард Олександр Пересунько демонструє вражаючу результативність на старті регулярного чемпіонату в другому словацькому дивізіоні.


Олександр спромігся записати до активу два хет-трики протягом доби. Щоправда, його команда «Аква-Сіті Пайкс» в обох випадках поступилася, передає Укрінформ.
Скажімо, у недільному матчі проти «Трнава Гладіаторс» команда з міста Попрад після швидкого дубля Пересунька вела - 2:0, але потім розгубила перевагу. У підсумку третя шайба українця перевела гру в овертайм, у якому суперники оформили перемогу - 4:3.
Після трьох турів Пересунько має в активі 7 голів та 1 асист. З 8-ма очками він очолює бомбардирські перегони. Ліга включила Олександра до символічної збірної другого вікенду.
Інші двоє українських форвардів «Пайкс» - Олексій Ворона і Михайло Красножон - результативними діями в недільному матчі не відзначалися.
З чотирма очками в активі «Аква-Сіті» посідає четверте місце у турнірній таблиці.
Фото: facebook.com/fhu.com.ua.