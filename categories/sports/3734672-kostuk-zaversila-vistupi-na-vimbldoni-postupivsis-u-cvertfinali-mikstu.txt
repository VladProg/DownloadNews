Українсько-сальвадорський дует Марта Костюк - Марсело Аревало вибув з боротьби на Вімблдонському тенісному турнірі.

У чвертьфіналі змагань змішаних пар Марта і Марсело поступилися тандему Алділа Сутджіаді/Матве Мідделкоп (Індонезія/Нідерланди) - 5:7, 6:7 (5:7), передає Укрінформ.
Суперники провели на лондонському корті 1 годину 36 хвилин.
Костюк та Аревало провели другий спільний турнір. У червні тенісисти змогли дійти до чвертьфіналу «Ролан Гаррос» у Парижі.
Марта завершила виступи на Вімблдоні-2023. В одиночному розряді вона дійшла до третього кола, уперше у кар'єрі обігравши суперницю з ТОП-10, а у парній сітці разом із румункою Єленою Габріелою Русе зіграла у другому раунді.
Фото: Getty Images.