Футболісти київського «Динамо» зазнали четвертої поразки поспіль на груповій стадії Ліги Європи УЄФА.

«Біло-сині» на стадіоні імені Юзефа Пілсудського у Кракові (Польща) поступилися французькому «Ренну» - 0:1, передає Укрінформ.
Успіх гостям приніс камерунський захисник Крістофер Ву, який на 48-й хвилині замкнув подачу з кутового, направивши м'яч під праву стійку воріт Руслана Нещерета.
В іншому матчі квартету В кіпрський АЕК програв турецькому «Фенербахче» - 1:2.
Турнірна таблиця: «Фенербахче» - 10 очок, «Ренн» - 10, АЕК - 3, «Динамо» - 0.
У наступному турі 27 жовтня зіграють: АЕК - «Динамо», «Фенербахче» - «Ренн».
«Динамо» достроково втратило шанси продовжити виступ у плей-офф Ліги Європи, проте зберігає можливість завершити сезон у Лізі конференцій УЄФА.

Фото: ФК «Динамо» (Київ).