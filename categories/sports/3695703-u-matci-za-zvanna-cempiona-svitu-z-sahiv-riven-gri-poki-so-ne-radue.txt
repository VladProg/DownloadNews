Матч за світову шахову корону, який триває в казахстанській Астані, між Яном Непомнящим (під прапором ФІДЕ) та китайцем Діном Ліженем почався майже без розвідки. Проте, рівень гри двох претендентів на найвищий шаховий титул не справляє приємного враження.

Але почнемо з початку. У першій партії Ян захопив ініціативу і міг розраховувати на те, щоб відкрити рахунок. Проте, сприяв цьому сам китайський гросмейстер. Він припустився великої стратегічної помилки, і Непомнящий мав можливість «забити м'яч». Та він обрав не найсильніше продовження, а далі Дін захищався найкращим чином і звів партію унічию.
Проте, наступного дня китаєць грав відверто слабо. Можливо, не всю партію, але певні серії ходів. А от Непомнящий чітко провів стадію реалізації і чорними взяв гору. Він вийшов уперед.
Третій двобій пройшов назовні у спокійній боротьбі і майже без проблем закінчився внічию. Та насправді все було не так безхмарно. Ян міг обрати сильніше продовження, після чого китайцю було б потрібно ще доводити безпечність своєї позиції.
Ну а четверта партія пішла шляхом синусоїди до низу. Непомнящий, який чорними досить легко зрівняв гру, далі почав творити дива. Спочатку він пройшов повз чудовий хід ферзем, а потім допустив жертву якості, яка одразу призвела до виграшної позиції білих.
Ян ще трохи опирався, але змушений був зупинити годинник. Рахунок зрівнявся - 2:2.
Що можна сказати про старт матчу? На жаль, обидва претенденти демонструють рівень гри не лише гросмейстерський, а просто інколи слабкий. Тому будувати якісь прогнози дуже важко. Можливо, усе вирішуватимуть нерви. Багато хто надає перевагу в цьому факторі Дін Ліженю, але я б не поспішав стверджувати це абсолютно точно.
Попри досить низьку якість гри (як для шахістів такого рівня), спортивний бік справи є дуже цікавим для пересічних уболівальників.
Сьогодні, 14 квітня в матчі - вихідний день.
Петро Марусенко, міжнародний майстер.