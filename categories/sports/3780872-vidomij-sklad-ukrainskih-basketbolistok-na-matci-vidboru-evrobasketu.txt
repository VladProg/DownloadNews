Жіноча національна збірна України з баскетболу стартує у відбірковому турнірі на Євробаскет-2025.

Наша національна команда перший матч кваліфікації зіграє 9 листопада в Белграді проти збірної Сербії (початок о 19.00), а 12 листопада на майданчику Олімпійського центру в Ризі прийматиме Португалію (18.00), передає Укрінформ.
Склад команди: Дар’я Дубнюк («Славія», Чехія), Єлизавета Мітіна («Томіріс», Казахстан), Вікторія Балабан («Нептунас», Литва), Аліна Ягупова («Мерсін», Туреччина), Уляна Дацько («Нептунас», Литва), Олена Бойко («Торунь», Польща), Міріам Уро-Нілє («Фрібург», Швейцарія), Тетяна Юркевічус («Мілан», Італія), Вероніка Любінець («Клуж», Румунія), Євгенія Путра («Каледонія», Велика Британія), Ольга Мазніченко («Орлі», Франція), Владислава Волошина («Туран», Казахстан).
Головний тренер команди - Євген Мурзін.
Збірна України розпочне підготовку до перших матчів відбору на Євробаскет-2025 в Ризі 5 листопада, де збереться на короткий тренувальний табір. Вже 8 листопада наша команда вирушить до Сербії, де 9 числа зіграє перший матч кваліфікації, а 10 листопада повернеться до Риги, де продовжить підготовку до зустрічі із португальською командою.
Також, нагадаємо, в нашій групі G представлена збірна Північної Македонії. На Євробаскет-2025 вийдуть 8 переможців груп, а також 4 кращих других місця кваліфікації, для визначення яких будуть враховані всі матчі у групі.
Фото: fbu.ua.