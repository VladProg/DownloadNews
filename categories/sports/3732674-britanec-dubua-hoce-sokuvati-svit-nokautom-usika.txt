Боксер суперважкої ваги Даніель Дюбуа дав прогноз на його бій з українцем Олександром Усиком

Британець заявив, що хоче шокувати світ, завершивши поєдинок нокаутом, передає Укрінформ,
«Хочу шокувати світ! Хочу побити Усика, перервати його правління у дивізіоні. Щоб побити його, треба боксувати, як божевільному. Немов ти одержимий демонами. Однозначно планую завершити бій нокаутом. Він точно впаде. І буде новий чемпіон світу!» - сказав Дюбуа.
Бій Усик - Дюбуа пройде наприкінці серпня у Польщі.
Додамо, що на профі-рингу 25-річний британець провів 20 поєдинків (19 перемог - 18 нокаутом, 1 поразка). 36-річний Усик виграв усі свої 20 боїв (13 - нокаутом).
Фото: fightnews.info.