На третю сходинку п’єдесталу пошани зійшла сьогодні за підсумками змагань турніру серії Гран-прі у Сеулі (Республіка Корея) українська шаблістка Ольга Харлан.

Наша олімпійська чемпіонка на шляху до нагороди здолала француженку Сір’єль Рю (15:10), медалістку Кубків світу і Гран-прі китаянку Шао Яци (15:6), господарку доріжки Чон Ин Хе (15:8) та призерку чемпіонату світу і Європи Анну Мартон з Угорщини (15:7), передає Укрінформ.
Перемога над угоркою гарантувала Ользі нагороду. Зупинити українську фехтувальницю вдалося лише в 1/2 фіналу п'ятому номеру світового рейтингу француженці Сарі Бальцер (10:15).
Додамо, що «бронза», яку виборола Ольга Харлан у Сеулі, стала для неї 27-ю на турнірах серії Гран-прі!
Фото: facebook.com/olympicua.