Українка зустрінеться з представницею Австралії Ерін Раутліфф (№858 WTA)

Українська тенісистка Еліна Світоліна (№508 WTA) дізналася ім'я своєї суперниці в другому раунді (1/8 фіналу) турніру серії WTA250 у Страсбурзі, Франція, передає Укрінформ.

Українка зустрінеться з представницею Австралії Ерін Раутліфф (№858 WTA), яка в 1/16-й фіналу обіграла Шувей Се з Тайваню – 7:6 (7:2), 1:6, 6:1.
Перед тим австралійка програла в останньому раунді кваліфікації, однак потрапила в основну сітку як «лакі-лузер».
Зустріч відбудеться завтра, 23 травня, об 11:00 за Києвом.
Як повідомляв Укрінформ, Світоліна, яка отримала wild card від організаторів, у першому колі пройшла американку Луїзу Чіріко (№242 WTA) – 6:4, 7:6.
Фото: btu.org.ua