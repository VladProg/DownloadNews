Лідер чемпіонату України у Першій лізи - житомирське «Полісся» налаштоване підписати у зимове трансферне вікно двох футболістів Прем'єр-ліги.


Як повідомляє Sport Arena, вже до нового року житомиряни можуть оформити перехід захисника «Львова» Бориса Крушинського, передає Укрінформ.
Крім того, «Полісся» розглядає можливість підписання захисника ковалівського «Колоса» Сергія Чоботенка.
Крушинський нинішнього сезону провів 14 матчів і відзначився одним голом, а Чоботенко взяв участь у 12 поєдинках і двічі відзначився взяттям воріт.
Додамо, ди «Полісся» завершило осінню частину сезону у Першій лізі у групі А на першому місці у турнірній таблиці.
На фото: Борис Крушинский/lvivfc.com.