Головний тренер іспанського «Реала» Карло Анчелотті підсумував нічийний матч із «Шахтарем» (1:1) у Лізі чемпіонів УЄФА.

Наставник мадридців зазначив, що футболісти українського клубу діяли злагоджено, передає Укрінформ.
»Якщо говорити загалом, цього разу ми зіграли погано. У футболі трапляється таке, але добре, що наша команда боролася до кінця, щоб вийти до плей-офф Ліги чемпіонів. Азар освіжив гру, однак «Шахтар» потужно зіграв у середній лінії. Суперник виглядав злагоджено і закрив центр поля. Нам було важко. «Шахтар» добре зіграв у захисті, нам було важко знайти їхні слабкі місця. З одного боку, ми показали погану гру, а з іншого - вийшли до 1/8 фіналу Ліги чемпіонів. Це чудовий результат, адже ми маємо шанс знову виграти турнір, - сказав Анчелотті.
Турнірне становище у квартеті F ЛЧ: «Реал» - 10 очок, «Лейпциг» - 6, «Шахтар» - 5, «Селтік» - 1.
У наступних матчах 25 жовтня «Шахтар» на виїзді зіграє із «Селтіком», а «Реал» у гостях зійдеться з «Лейпцигом».
Фото: facebook.com/fcshakhtar.