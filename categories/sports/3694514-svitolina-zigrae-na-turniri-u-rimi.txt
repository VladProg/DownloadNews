Українка скористається захищеним рейтингом.

28-річна українська тенісистка Еліна Світоліна зможе взяти участь у турнірі WTA 1000 у Римі, повідомляє пресслужба турніру, передає Укрінформ.
Будучи дворазовою переможницею цього турніру (2017, 2018), Світоліна зможе скористатися захищеним рейтингом.
Турнір у Римі відбудеться з 9 по 20 травня.
Цього тижня Еліна Світоліна виступає на турнірі ITF у Кьяссо (Швейцарія).

Як повідомляв Укрінформ, Еліна Світоліна зіграє із сьомою сіяною румункою Єленою-Габріелою Русе у першому колі турніру ITF60 у швейцарському К’яссо.
Фото: Getty Image