Змусивши зійти з дистанції боснійський ФК «Сараєво», футболісти юнавцької команди (U19) львівського «Руха» в наступному раунді Юнацької ліги УЄФА змагатимуться з «Мідтьюлландом» (Данія).


Як повідомляє Sport.ua, у першому матчі український клуб прийматиме суперників 8 листопада у польському місті Стальова Воля, передає Укрінформ.
Готуючись до протистояння, підопічні Сергія Задорожного проведуть 4 листопада черговий календарний поєдинок на внутрішній арені - з київською «Оболонню», а через день вирушать до Польщі.
Тішить, що в матчі з данцями вже зможе зіграти капітан «Руха» Андрій Кітела, який відбув дискваліфікацію.
Матч-відповідь між «Рухом» та «Мідтьюлландом» пройде 29 листопада у данському місті Гернінг.
Фото: fcruhlviv.com.