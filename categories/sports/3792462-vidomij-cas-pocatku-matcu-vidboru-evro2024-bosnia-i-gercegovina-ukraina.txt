За результатами жеребкування плей-офф Ліги націй/відбору Євро-2024 футболісти збірної України у півфіналі на виїзді 21 березня зустрінуться з командою Боснії і Герцеговини.

Поєдинок розпочнеться о 21.45 за київським часом. Місце проведення матчу стане відоме згодом, передає Укрінформ.
У разі успіху українці у фіналі відбору Євро 26 березня будуть господарями матчу з переможцем дуелі Ізраїль - Ісландія.
Станом на зараз відомий 21 учасник фінальної стадії чемпіонату Європи. Кошик 1: Німеччина (господар), Португалія, Франція, Іспанія, Бельгія, Англія, кошик 2: Угорщина, Туреччина, Румунія, Данія, Албанія, Австрія, кошик 3: Нідерланди, Шотландія, Хорватія, Словенія, Словаччина, Чехія, кошик 4: Італія, Сербія, Швейцарія.
Ще три збірні (потраплять до кошика 4) визначатьсяпісля ігор плей-офф.
Формування груп фінального турніру Євро відбудеться 2 грудня (19.00), а сам чемпіонат триватиме у Німеччині з 14 червня до 14 липня 2024 року.
Фото: uefa.com.