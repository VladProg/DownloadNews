12 липня молодіжна збірна України U20 зіграє свій заключний матч групового раунду чемпіонату Європи у Дивізіоні В.

Команда Дмитра Забірченка протистоятиме у Скоп’є (Північна Македонія) збірній Косова, передає Укрінформ.
Після трьох матчів українська «молодіжка» має дві перемоги, ззбірна Косова має одну. В нашій групі С Швеція вже гарантувала собі місце у плей-офф європейської першості. Збірній України для виходу до плей-офф достатньо здобути перемогу з будь-якою різницею.
Лідером косоварів є захиснтк Вісар Ежупі, у якого в середньому на турнірі 19,7 очка, 6,3 підбирання та 2,7 передачі.
Для продовження боротьби за підвищення у класі треба посісти перше або друге місце у групі. За підсумком європейської першості у Дивізіоні В три найкращі збірні турніру - фіналісти та переможець матчу за третє місце - піднімуться до Дивізіону А.
Фото: fbu.ua.