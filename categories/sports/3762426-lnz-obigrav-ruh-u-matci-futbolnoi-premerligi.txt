Футболісти черкаського «ЛНЗ» завдали поразки львівському «Руху» у поєдинку 7-го туру чемпіонату України серед команд Прем'єр-ліги (УПЛ).

Зустріч на Центральному стадіоні Черкас завершилася на користь господарів з рахунком 2:1, передає Укрінформ.
Авторами голів стали Денис Норенков (36-та хвилина) та Максим Прядун (86) - у складі «ЛНЗ»; Ілля Квасниця (63) - у «Руха».
Недільну програму продовжать матчі «Дніпра-1» з ковалівським «Колосом» (15.00), та криворізького «Кривбаса» та рівненським «Вересом» (17.00).
У понеділок, 18 вересня, тур підсумує матч «Динамо» (Київ) - «Ворскла» (Полтава), який розпочнеться о 17.00 на столичному стадіоні «Динамо» імені Валерія Лобановського.
Результати попередніх ігор туру:
«Металіст 1925» (Харків) - «Зоря» (Луганськ) - 2:1
«Чорноморець» (Одеса) - «Полісся» (Житомир) - 1:0
«Шахтар» (Донецьк) - «Оболонь» (Київ) - 1:0
«Олександрія» - «Минай» - 1:1.
У турнірній таблиці УПЛ лідирує «Шахтар», який після семи турів набрав 17 очок. По 12 очок в активі «Чорноморця» та «Полісся».
Фото: «ЛНЗ».