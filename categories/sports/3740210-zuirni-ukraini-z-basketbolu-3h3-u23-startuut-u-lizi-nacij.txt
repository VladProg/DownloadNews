З 26-го по 28 липня пройдуть перші три етапи Ліги націй з баскетболу 3х3, в яких візьмуть участь збірні U23 (вік гравців - до 23-х років).

Змагання відбудуться у польському Кракові. За перемогу боротимуться команди Польщі, Латвії, Чехії, Хорватії та Ірландії та України, передає Укрінформ.
Під час групового раунду етапу у Кракові збірні розподілилися так:
Чоловіки
26 липня (група А): Польща, Україна, Хорватія
27 липня (група А): Латвія, Україна, Хорватія
28 липня (група В): Латвія, Україна, Ірландія
Жінки
14 липня (група В): Україна, Латвія, Хорватія
15 липня (група А): Україна, Польща, Ірландія
16 липня (група В): Україна, Польща, Хорватія.
У складі чоловічої збірної до Кракова вирушили шестеро баскетболістів - Віталій Шорсткий, Ігор Сергеєв, Євгеній Сорочан, Сергій Скіра, Владислав Мустяца та Артем Лопухов.
За жіночу українську команду гратимуть Анна Сугак, Вероніка Космач, Дар'я Кононученко та Юлія Гутевич.
Після виступу на турнірі у Польщі наші збірні переїдуть до Румунії, де зіграють ще три етапи другого туру Ліги націй, який прийматиме Бухарест 11-13 серпня.
Фінал Ліги націй 3х3 відбудеться в Улан-Баторі (Монголія) 13-15 вересня.
Фото: fbu.ua.