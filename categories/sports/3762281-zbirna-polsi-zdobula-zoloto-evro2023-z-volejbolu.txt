У Римі (Італія) відбувся фінальний матч чоловічого чемпіонату Європи з волейболу.

Переможцями континентальної першості-2023 стали представники Польщі, передає Укрінформ.
У фіналі поляки з рахунком 3:0 (25:20, 25:21, 25:23) обіграли чинного володаря титулу команду Італії, якій дісталося «срібло».
Бронзовими призерами ЧЄ-2023 стали волейболісти Словенії, які у матчі за 3-тє місце перемогли на тай-брейку суперників із Франції - 3:2 (25:22, 25:16, 21:25, 16:25, 15:11).
Зазначимо, що у півфіналах Польща обіграла Словенію (3:1), а Італія взяла гору над Францією (3:0).
Як повідомляв Укрінформ, збірна України дійшла до 1/4 фіналу, де поступилася Словенії (1:3).
Фото: CEV.