Футзалисти юнацької збірної України U19 розпочала виступи на турнірі у чеській Остраві Visegrad Cup 2022.

Підопічні Ігоря Москвичова обіграли господарів майданчика - 4:2, передає Укрінформ.
Голи: Рибіцький, Малиновський, Єлішев, Скибчик - Запотоцький, Шилер.
Наступний поєдинок у межах Visegrad Cup 2022 українці проведуть 11 грудня проти Угорщини.
Як повідомлялося, на початку грудня відбулося жеребкування попереднього й основного раундів відбору Євро-2023 (U19) з футзалу. За його підсумками юнацька збірна України потрапила до групи 2 основного раунду, де зустрінеться з Румунією, Сербією та переможцем групи В попереднього раунду (Чорногорія, Сан-Марино, Гібралтар). Міні-турнір прийматиме Сербія.
Місцем проведення фінального турніру Євро-2022/2023 з футзалу серед юнаків до 19-ти років був визначений Пореч (Хорватія).
Фото: futsal.com.ua.