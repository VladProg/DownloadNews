Сьогодні у штаб-квартирі УЄФА відбулося жеребкування другого кваліфікаційного раунду Ліги чемпіонів-2023/2024.

Віцечемпіони України футболісти «Дніпра-1» потрапили до другого кваліфікаційного раунду турніру. Для потрапляння до групи ЛЧ їм необхідно здолати опір трьох суперників, передає Укрінформ.
Згідно з результатами жеребкування, у другому кваліфікаційному раунді дніпряни зустрінуться з грецьким «Панатінаїкосом». Перший матч українська команда проведе вдома 25/26 липня, другий - на виїзді 1/2 серпня.
У разі невдачі на будь-якій стадії кваліфікації Ліги чемпіонів «Дніпро-1» перейде до Ліги Європи, але до групи - лише в тому випадку, якщо в ЛЧ здолає хоча б одного суперника. Інакше доведеться проходити кваліфікацію й у ЛЄ.
Додамо, що донецький «Шахтар» стартує у груповому раунді Ліги чемпіонів сезону-2023/2024.
Жеребкування пройде 31 серпня.
Фото: uefa.com.