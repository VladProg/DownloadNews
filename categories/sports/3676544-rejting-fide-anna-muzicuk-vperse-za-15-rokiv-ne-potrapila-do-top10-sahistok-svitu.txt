Міжнародна федерація шахів (ФІДЕ) представила рейтинг-лист станом на 1 березня.

До першої десятки списку у жінок, як і раніше, входить ексчемпіонка світу українка Марія Музичук (коефіцієнт 2515), передає Укрінформ.
Старша сестра Марії - Анна Музичук (2504) уперше з жовтня 2008 року не увійшла до топ-10 світової класифікації, тепер у неї - 12-та позиція.
Жіночий рейтинг продовжує очолювати китаянка Хоу Іфань (2628).
У першій сотні найсильніших шахісток світу, окрім сестер Музичук, ще три представниці України: 24. Анна Ушеніна (2454), 27. Юлія Осьмак (2445), 49. Наталія Букса (2405).
У чоловіків впевнено лідирує чемпіон світу норвежець Магнус Карлсен (2852).
У світову сотню входять вісім шахістів України: 35. Павло Ельянов (2704), 65. Ігор Коваленко (2674), 75. Андрій Волокітін (2665), 77. Василь Іванчук (2664), 87. Антон Коробов (2658), 85 Юрій Криворучко (2656), 91. Руслан Пономарьов (2655), 92. Ілля Нижник (2654).
Фото: fide.com.