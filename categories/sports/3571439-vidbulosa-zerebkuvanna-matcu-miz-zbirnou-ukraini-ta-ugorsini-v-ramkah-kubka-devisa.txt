Протистояння відкриє гра між В’ячеславом Бєлінським та Мартоном Фучовичем.

Бєлінський зіграє у стартовому матчі України та Угорщини у Кубку Девіса, повідомляє Великий Теніс України, передає Укрінформ.
У другому матчі ігрового дня змагатимуться Владислав Орлов та Жомбор Пірош.
16 вересня відбудеться ще дві гри. У одиночному розряді зіграють Орлов та Фучович, а у парному – Владислав Манафов з Іллею Білобородько протистоятимуть Фучовичу та Фабіану Марожану.
На кону – путівка до кваліфікації фіналу Кубка Девіса.
Як повідомляв Укрінформ, матч збірних України та Угорщини у рамках Першої світової групи Кубка Девіса відбудеться 15-16 вересня у Вільнюсі у клубі «SEB Arena».
Фото: btu.org.ua