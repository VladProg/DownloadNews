Українсько-казахстанський дует Денис Молчанов - Андрій Голубєв зіграє у вирішальному поєдинку турніру Асоціації тенісистів професіоналів (ATP) серії Challenger у Баня-Лука (Боснія та Герцеговина).

У півфіналі парних змагань Молчанов і Голубєв за 1 годину завдали поразки німецько-чеському тандему Константін Францен - Петр Ноуза - 6:3, 6:2, передає Укрінформ.
Титул балканського турніру посіяні під 2-м номером Молчанов і Голубєв розіграють з лідерами «посіву» румуном Владом Віктором Корня та австрійцем Філіпп Освальдом.
Фінал парного розряду у Баня-Лука відбудеться 12 серпня.
Фото: btu.org.ua.