Тренерський штаб київського «Динамо» взяв у Францію 26 футболістів на поєдинок 3-го туру групового етапу Ліги Європи УЄФА проти місцевого «Ренна».

Зустріч «Ренн» - «Динамо» пройде у четвер, 6 жовтня, на стадіоні «Роажон Парк» у Ренні, початок о 22.00 за київським часом, передає Укрінформ.
Заявка «Динамо» на виїзний матч проти «Ренна»:
воротарі - Денис Бойко, Руслан Нещерет, Денис Ігнатенко;
захисники - Костянтин Вівчаренко, Денис Попов, Микита Бурда, Микита Кравченко, Олександр Тимчик, Ілля Забарний, Олександр Сирота, Владислав Дубінчак, Томаш Кенджора;
півзахисники - Сергій Сидорчук, Владислав Кабаєв, Володимир Шепелєв, Віктор Циганков, Олександр Андрієвський, Денис Гармаш, Олександр Караваєв, Віталій Буяльський, Джастін Лонвейк, Кахім Перріс, Самба Діалло;
нападаючі - Владислав Ванат, Артем Бєсєдін, Владислав Кулач.
Нагадаємо, груповий раунд Ліги Європи УЄФА команда Мірчі Луческу розпочала з двох поразок. У першому турі «Динамо» поступилося турецькому «Фенербахче» (1:2), у другому - кіпрському АЕКу з Ларнаки (0:1).
Турнірна таблиця у групі В після двох турів: «Ренн» - 4 очки, «Фенербахче» - 4, АЕК - 3, «Динамо» - 0.
Фото: ФК «Динамо» (Київ).