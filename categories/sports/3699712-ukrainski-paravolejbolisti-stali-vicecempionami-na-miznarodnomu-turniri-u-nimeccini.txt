Українські параволейболісти стали віцечемпіонами міжнародного турніру з волейболу сидячи серед чоловічих команд.


Як передає Укрінформ, про це на своїй сторінці у Фейсбуці повідомляє Національний паралімпійський комітет України.
За найвищий титул континенту в європейському волейболі сидячи змагалися загалом 9 команд.
Україну представила параволейбольна команда у складі 11 спортсменів з інвалідністю, які здобули почесне друге місце, поступившись лише команді з Боснії та Герцеговини.
У паралімпійському комітеті України також оприлюднили прізвища спортсменів:

Битченко Денис - Київська обл.,
Ковальчук Юрій - Рівненська обл.,
Прищепа Роман - Київська обл.,
Сікальський Андрій - Рівненська обл.,
Харламов Олексій - Дніпропетровська обл.,
Драпак Олександр - Полтавська обл.,
Забігайло Андрій - Житомирська обл.,
Подік Іван - Житомирська обл.,
Петренчук Максим - Харківська обл.,
Приймаков Марк - Донецька/Дніпропетровська обл.,
Прищепа Андрій - Київська обл.

Як повідомляв Укрінформ, національна паралімпійська збірна України зі спортивних танців на візках стала переможницею престижного турніру, що відбувся у місті Амстелвен (Нідерланди).
Фото: Національний паралімпійський комітет України, Фейсбук