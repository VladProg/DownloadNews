Українка Марта Костюк достроково завершила виступ на турнірі Жіночої тенісної асоціації (WTA) у Таллінні із призовим фондом $251,75 тис.

У матчі другого кола Костюк поступилася путівкою до чвертьфіналу змагань посіяній під 7-м номером чешці Барборі Крейчиковій - 5:7, 3:6, передає Укрінформ.
Поєдинок тривав 1 годину 45 хвилин.
За вихід до півфіналу Крейчикова зустрінеться із 3-м номером «посіву» Беатріс Хаддад Мая з Бразилії, яка у свою чергу обіграла чешку Лінду Носкову - 6:1, 7:5.
Турнір в естонській столиці триватиме до 2 жовтня.
Фото: Eesti Tennise Liit.