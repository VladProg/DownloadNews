Колишньому тренеру «Говерли», «Металіста» та «Маріуполя» Олександру Севідову довічно заборонено здійснювати будь-яку футбольну діяльність.

Як передає Укрінформ, з посиланням на сайт УАФ.
СAS (Спортивний арбітражний суд у Лозанні) залишив без змін рішення Апеляційного комітету УАФ стосовно довічної дискваліфікації наставника через справу з договірними матчами «Сум».
Спочатку Севідова дискваліфікували на 5 років + 5 років умовно із встановленням випробувального строку 2 роки, облік якого починався після відбуття основної санкції, але 13 травня 2021-го Апеляційний комітет УАФ вирішив задовольнити апеляційну скаргу Комітету з етики та чесної гри УАФ та змінити рішення КДК УАФ, заборонивши тренеру довічно здійснювати будь-яку футбольну діяльність.
Фото: Getty Images