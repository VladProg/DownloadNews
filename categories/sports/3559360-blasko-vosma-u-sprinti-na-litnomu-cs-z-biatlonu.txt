Золоту медаль виграла італійка Ліза Віттоцці.

У німецькому Рупольдінгу в рамках літнього чемпіонату світу 2022 відбувся жіночий спринт, передає Укрінформ.

Найкращою у складі збірної України стала Дар'я Блашко, яка із чистою стрільбою посіла 8 місце.
Також без помилок трасу пройшли Анастасія Меркушина (16 місце) та Олена Білосюк (23 місце). Юлія Джима з одним промахом фінішувала 34-ою. По дві хиби на дистанції допустили Валентина Семеренко та Анна Кривонос. Біатлоністки прийшли до фінішу 40-а та 41-а відповідно.
Золоту медаль виграла італійка Ліза Віттоцці, срібло у чешки Маркети Давідової, а замкнула трійку призерок швейцарка Лєна Хеккі.

Як повідомляв Укрінформ, сьогодні відбулась також чоловіча спринтерська гонка. Найкращий результат серед українців показав Антон Дудченко. Він допустив одну помилку і фінішував на восьмій позиції.
Фото: Український біатлон