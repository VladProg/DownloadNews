У Лізі чемпіонів УЄФА 11-12 жовтня відбудуться поєдинки четвертого туру групового етапу сезону-2022/23.

Футболісти донецького «Шахтаря» після стартової перемоги над німецьким «Лейпцигом» (4:1), нічиєї з шотландським «Селтіком» (1:1) та мінімальної поразки в Іспанії мадридському «Реалу» (1:2) знову зустрінуться з чинним володарем титулу, передає Укрінформ.
У майбутній грі букмекери, зокрема, Parimatch, віддають перевагу суперникам української команди.
Успіх «Шахтаря» оцінюється коефіцієнтом 8,00, нічия - 5,20, перемога «Реала» - 1,39.
Матч «Шахтар» - «Реал» пройде у вівторок, 11 жовтня, у Варшаві (Польща), початок о 22.00 за київським часом.
В іншому поєдинку квартету F «Селтік» у Глазго зійдеться із «Лейпцигом».
Турнірна таблиця: «Реал» - 9 очок, «Шахтар» - 4, «Лейпциг» - 3, «Селтік» - 1.
Нагадаємо, фінал Ліги чемпіонів УЄФА пройде 10 червня 2023 року на стадіоні «Ататюрк» у Стамбулі (Туреччина).