Ромео став одноклубником українця Ярмолюка.

Один із синів легенди збірної Англії підписав контракт із «Брентфордом», повідомляє прес-служба клубу, передає Укрінформ.

20-річний Ромео Бекхем проведе в Англії другу частину сезону на правах оренди з «Інтер» Маямі. При цьому Ромео виступатиме за дубль «Брентфорда».

Зазначимо, що Бекхем-молодший став одноклубником українця Єгора Ярмолюка. На рахунку українського хавбека – один матч за першу команду «Брентфорда» та два попадання до заявки на матчі АПЛ. Здебільшого Ярмолюк виступає за молодіжку «Бджіл».
У турнірній таблиці АПЛ «Брентфорд» посідає дев’яте місце.

Як повідомляв Укрінформ, Бекхем-молодший минулий сезон провів у резервній команді «Інтера» Маямі, яка виступає в MLS Next Pro. Там Ромео став найкращим асистентом турніру, віддавши 10 результативних передач за 20 матчів. Також у його активі 2 голи.
Фото: brentfordfc.com