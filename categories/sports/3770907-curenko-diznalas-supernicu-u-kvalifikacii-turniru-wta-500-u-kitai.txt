Українка зустрінеться з Ульрікке Ейкері з Норвегії.

Українська тенісистка Леся Цуренко (WTA 49) дізналась першу суперницю у відборі хардового турніру серії WTA 500 у Чженчжоу (Китай), передає Укрінформ.
У 1-му раунді відбору Цуренко зустрінеться з Ульрікке Ейкері (Норвегія, WTA 656). Це буде друга зустріч тенісисток. У 2021 роціі українка програла норвежці на грунті в Белграді.

Ще одна українка Катерина Володько на старті змагань зіграє проти Лючії Бронцетті (Італія, WTA 64). Раніше дівчата провели між собою один поєдинок. У 2022 році Володько поступилася італійці у кваліфікації турніру в Аделаїді.

Турнір у Чженчжоу пройде з 9 до 15 жовтня. Призовий фонд – 780,387 доларів.
Фото: btu.org.ua