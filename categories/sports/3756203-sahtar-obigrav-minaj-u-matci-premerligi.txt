У суботу продовжився шостий тур чемпіонату України з футболу серед клубів Прем'єр-ліги.

Футболісти «Миная» поступилился вдома донецькому «Шахтарю» - 1:4, передає Укрінформ.
Голи: Єгор Гунічев (72-а хвилина) - Микола Матвієнко (37), Олексій Кащук (60) та Георгій Судаков (63), Богдан В'юнник (78).
Сьогодні житомирське «Полісся» протистоятиме київській «Оболоні» (15.00) а полтавська «Ворскла» зіграє з «Олександрією» (17.00).
У неділю, 3 вересня, «Дніпро-1» зустрінеться з черкаським ЛНЗ (13.00), ковалівський «Колос» - з криворізьким «Кривбасом» (17.00), а львівський «Рух» - з харківським «Маталістом 1925» (19.00).
Матч «Зоря» (Луганськ) - «Динамо» (Київ) перенесли через участь команд у єврокубках.
У стартовому поєдинку туру рівненський «Верес» виявився сильнішим за одеський «Чорноморець» - 3:1.
У турнірній таблиці УПЛ лідирує «Шахтар», який набрав 14 очок у 6-ти іграх. 10 очок в активі «Руха» (після 4-х матчів), по 9 - у «Полісся» (5) та «Чорноморця» (6).
Фото: Getty Images.