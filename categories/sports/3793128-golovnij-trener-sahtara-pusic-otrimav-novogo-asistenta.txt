Ним став 30-річний Єрун Схепенс.

Нідерландський спеціаліст Єрун Схепенс призначений асистентом головного тренера донецького «Шахтаря», повідомляє пресслужба «гірників», передає Укрінформ.

Тренерську кар’єру нідерландець розпочав у 2015 році в Академії нідерландського «ВВВ-Венло», де очолював команди вікових груп від U17 до U21. У сезоні-2021/22 був помічником у тренерському штабі першої команди «ВВВ-Венло». Від липня 2022 року до теперішнього часу працював асистентом головного тренера команди Ередивізі «Фортуна» (Сіттард).
Єрун Схепенс уже приєднався до команди й допомагатиме наставникові «гірників» Маріно Пушичу у сьогоднішньому матчі Ліги чемпіонів проти «Антверпена».


Як повідомляв Укрінформ, матч «Шахтар» - «Антверпен» пройде сьогодні, 28 листопада, початок зустрічі о 19:45 за Києвом.
Фото: shakhtar.com