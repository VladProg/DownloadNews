Збірна України здобула 34-ту медаль на III Європейських іграх у Кракові (Польща).

Володаркою «срібла» в новому олімпійському виді спорту стала 27-річна Анна Пономаренко, яка виступає на змаганнях під нікнеймом Stefani, передає Укрінформ.
Матч за «золото» Stefani проводила проти 17-річної нідерландки India. На кону було не лише звання чемпіонки Європейських ігор, але й ліцензія на Олімпіаду-2024 - її отримувала лише переможниця змагань.
Stefani програла усі три раунди India. Вона набрала лише два очки у першому, поступившись у двох наступних - 2:7, 0:9, 0:9. Таким чином, олімпійську ліцензію здобула нідерландська бі-гьорл.
Як інформує Суспільне Спорт, брейкінг або ж брейкдансінг - це різновид танцю, який зародився у 1970-х в нью-йоркському районі Бронкс. Він поєднує в собі елементи хіп-хопу й акробатичні рухи, а також потребує неабиякого атлетизму.