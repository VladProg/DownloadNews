Українець у двох сетах переміг Башича.

Український тенісист Ілля Марченко пробився до другого раунду Челленджера в Литві, передає Укрінформ.

На старті основної сітки українець у двох сетах переграв представника Боснії та Герцеговини Мірзу Башича. Матч тривав одну годину та 12 хвилин.
У ході поєдинку Марченко зробив п’ять ейсів та взяв три подачі Башича. Крім того, українець не припустився жодної подвійної помилки за гру.
Наступним суперником Марченка стане переможець пари Томаш Махач (Чехія) – Віктор Дурасович (Норвегія).
Як повідомляв Укрінформ, сьогодні Дар'я Снігур поступилася Гарріет Дарт на старті турніру WTA 125.

Фото: btu.org.ua