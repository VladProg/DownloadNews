Сестри Людмила та Надія Кіченок зачоїлили ракетки після стартового кола парної сітки турніру WTA 250 в американському місті Клівленд із призовим фондом $271,363.

Українки у трьох сетах поступилися посіяному під першим номером чеському тандему Барбора Крейчикова/Катержина Синякова - 7:5, 3:6, 7:10, передає Укрінформ.
Суперниці провели на корті 1 годину 45 хвилин.
Людмила та Надія провели другий спільний турнір нинішнього сезону. На початку серпня українки змогли дійти до півфіналу змагань WTA 500 у Вашингтоні.
Нинішні змагання Tennis in the Land триватимуть у Клівленді до 26 серпня.
Фото: Eesti Tennise Liit.