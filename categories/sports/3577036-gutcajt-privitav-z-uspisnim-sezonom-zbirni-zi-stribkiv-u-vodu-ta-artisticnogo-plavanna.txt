Міністр молоді та спорту України Вадим Гутцайт разом із президентом федерацій зі стрибків у воду та аристичного плавання Ігорем Лисовим, а також директоркою департаменту молоді та спорту КМДА Юлією Хан вручив нагороди спортсменам та тренерам.

Гутцайт подякував представникам стрибків у воду та артистичного плавання за високі досягнення на міжнародних аренах у непростий для всіх українців час, передає Укрінформ.
Збірна України з артистичного плавання нинішнього сезону здобула 15 медалей. 7 нагород (2 золоті, 5 срібних) українки виграли на чемпіонаті світу в Будапешті та 8 золотих медалей - на чемпіонаті Європи у Римі. Це найкращі за всю історію виступи наших русалоньок на змаганнях такого рівня.
У доробку збірної України зі стрибків у воду 8 нагород: 1 «срібло» чемпіонату світу та 7 (1 «золото», 5 срібних, 1 бронзова) медалей чемпіонату Європи. 16-річний Олексій Середа утретє став чемпіоном континенту.
Фото: mms.gov.ua.