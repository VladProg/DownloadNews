Міжнародний союз ковзанярів (ISU) повідомив про перенесення двох чемпіонатів Європи 2024 року - з ковзанярського спорту та шорт‑треку - з території країни-терориста.

Такі санкційні заходи ІSU ухвалив у зв’язку з військовою агресією рф проти України, передає Укрінформ.
«Після підтвердження конгресом ISU 2022 року збереження дії положень комюніке ISU №2469 рада ISU вирішила негайно відкликати попередні домовленості Із союзом ковзанярів росії», - зазначили в ІSU.
На підвердження безповоротності такого рішення Міжнародний союз ковзанярів зазначив про розгляд нових заявок країн на проведення чемпіонатів із ковзанярського спорту та шорт-треку.
Фото: facebook.com/minmolodsport.