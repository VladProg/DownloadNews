Олімпійський чемпіон з фристайлу Олександр Абраменко розповів про травму, яку отримав в Америці під час підготовки до змагань.

Він розповів про це в інтерв’ю телеканалу «Дім», передає Укрінформ.
«Була надія, що це просто розтягнення. Але коли я після двох тижнів став на лижі й спробував поїздити, то зрозумів, що щось не так. Колінний суглоб був нестабільний, тому ми вирішили зробити знімок. Так ми дізналися, що в мене розрив передньої хрестоподібної зв’язки. Така ж травма в мене була перед Олімпійськими іграми в Кореї. Відновлення займе мінімум пів року. Майже з першого дня після операції вже робляться мінімальні вправи, які треба виконувати. Поступово навантаження зростає й так минає пів року.Після пів року ніяких обмежень по навантаженню не буде», – сказав Абраменко.
Як повідомляв Укрінформ, Абраменко переніс операцію на початку квітня.
Фото: Getty Image