У Голменколлені (Норвегія) у п'ятницю, 17 березня, відбудеться черговий старт заключного, дев'ятого етапу Кубка світу з біатлону сезону-2022/23.

У другий день змагань пройде жіноча спринтерська гонка на 7,5 км із двома вогневими рубежами, передає Уукрінформ.
О 16.20 Україну представлятимуть Олена Білосюк (12-й стартовий номер), Юлія Джима (38), Анастасія Меркушина (48), Дар'я Блашко (75) та Любов Кип'яченкова (103).
Як повідомляв Укрінформ, чоловічий спринт виграв норвежець Йоганнес Бьо.
У програмі норвезького етапу Кубка світу також - гонки переслідування (18 березня) та масстарти (19 березня).
На фото: Юлія Джима (Getty Images).