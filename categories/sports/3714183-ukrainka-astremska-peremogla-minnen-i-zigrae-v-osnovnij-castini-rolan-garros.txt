Українська тенісистка Даяна Ястремська (№144 WTA) перемогла представницю Бельгії Грет Міннен (№119 WTA) у фінальній частині кваліфікації до Відкритого чемпіонату Франції з тенісу.

Ястремська перемогла Міннет з рахунком 6:2, 2:6, 6:4, передає Укрінформ.
Це була третя зустріч тенісисток, Ястремська виграла вдруге.
Перемога дозволила українці кваліфікуватися до основної частини Відкритого чемпіонату Франції.
Як повідомлялося, в основній частині турніру стартують одразу 6 українок, зокрема Катерина Байндль, Даяна Ястремська, Марта Костюк, Леся Цуренко, Еліна Світоліна і Ангеліна Калініна.
Фото: btu.org.ua