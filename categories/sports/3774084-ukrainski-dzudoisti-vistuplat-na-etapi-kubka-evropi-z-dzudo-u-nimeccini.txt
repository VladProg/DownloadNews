У Берліні (Німеччина) 15 жовтня завершиться черговий етап Кубка Європи з дзюдо серед кадетів за участю 386 спортсмена із 25 країн.

Як інформує офіційний сайт Міжнародної федерації дзюдо (IJF), збірну України представлятимуть чотири дзюдоїсти, передає Укрінформ.
За нагороди боротимуться Гліб Надєжда, Ілля Прибишеня (обидва - до 81 кг), Даниїл Спиридонов (90 кг) та Богдан Рісухін (понад 90 кг).
Наступні змагання Кубка Європи серед кадетів відбудуться 21-22 жовтня у Ризі (Латвія) та 28-29 жовтня у словенському місті Копер.
Фото: ukrainejudo.com.