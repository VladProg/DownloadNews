Перша «ракетка» України Віталій Сачко подолав перше коло на турнірі Асоціації тенісистів професіоналів (АТР) серії Challenger - Citta di Trieste Challenger - у Трієсті (Італія) із призовим фондом €118 тис.

У матчі за вихід до 1/8 фіналу змагань Сачко у трьох сетах завдав поразки австрійцю Лукасу Ноймаєру - 6:4, 4:6, 6:4, передає Укрінформ.
Тенісисти провели на корті майже 3 години.
Путівку до чвертьфіналу Сачко розіграє з французом Кіріаном Жаке, який у свою чергу змусив капітулювати іспанця Карлоса Табернера - 6:3, 7:6 (11:9).
Турнір у Трієсті пройде до 23 липня.
Фото: BTU.