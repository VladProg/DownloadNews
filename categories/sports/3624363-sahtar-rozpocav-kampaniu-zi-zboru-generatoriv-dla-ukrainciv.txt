У планах «гірників» закупити щонайменше 160 генераторів.

Донецький «Шахтар» оголосив про запуск проєкту European Football Powers Up Ukraine – кампанії зі збору генераторів для жителів України, повідомляє прес-служба клубу, передає Укрінформ.

«Гірники» закликали приєднатися до акції й інші клуби. Мета кампанії – зібрати щонайменше 160 генераторів.
Акція проводиться спільно з The European Football for Development Network (EFDN). Ініціативу «Шахтаря» вже підтримала «Легія», яка готова передати генератори з Польщі.
Як повідомляв Укрінформ, проведення благодійних матчів «Шахтаря» з «Ромою» та «Аяксом» принесло 18,4 мільйона гривень.
Фото: shakhtar.com