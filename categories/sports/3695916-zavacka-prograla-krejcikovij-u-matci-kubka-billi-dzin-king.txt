Тенісистки збірної України із загальним рахунком 0:2 поступаються команді Чехії після першого ігрового дня матчу кваліфікації Світового фіналу Кубка Біллі Джин Кінг.


У другому поєдинку Катаріна Завацька (№261 WTA) програла 12-й «ракетці» світу Барборі Крейчиковій - 4:6, 3:6, передаї Укрінформ.
Суперниці провели на корті 1 годину 47 хвилин.
Як повідомляв Укрінформ, у першій грі Марта Костюк (№38 WTA) програла Маркеті Вондроушовій (82) - 2:6, 1:6.
У завтрашній першій зустрічі другого ігорового дня Костюк зіграє з Крейчиковою.
Команда-переможниця матчевої зустрічі на початку листопада зіграє у Світовому фіналі Кубка Біллі Джин Кінг. Збірна, що програє, вирушить до плей-офф турніру.
Фото: btu.org.