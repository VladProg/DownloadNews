7 червня Сергія Реброва було представлено як головного тренера національної збірної України з футболу.

Стали відомі фахівці, які увійшли до тренерського штабу нового насчтавника, передає Укрінформ.
Асистентами Реброва стали:
Вісенте Гомес (відповідатиме за фізичну й тактичну підготовку гравців збірної);
Альберто Босх (відповідатиме за збір інформації щодо гравців збірної та її суперників, аналіз матчів збірної та матчів інших команд);
Унаї Мельгоса (відповідатиме за збір інформації щодо потенційних гравців збірної, аналіз матчів молодіжної та юнацьких збірних);
Гліб Платов (тренер-аналітик);
Рустам Худжамов (тренер воротарів).
Контракти з головним тренером і його штабом укладено до 30 липня 2026 року. Фахівці готуватимуть «синьо-жовтих» до найближчих матчів - контрольного з Німеччиною, який має статус благодійного й відбудеться в Бремені 12 червня, а також відбіркових поєдинків Євро-2024 з командами Північної Македонії та Мальти, що пройдуть 16-го та 19 червня у Скоп’є та словацькій Трнаві відповідно.
Фото: uaf.ua.