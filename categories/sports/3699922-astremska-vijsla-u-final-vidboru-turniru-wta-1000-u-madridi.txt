Українська тенісистка Даяна Ястремська зіграє у фіналі кваліфікації турніру WTA 1000 у столиці Іспанії із призовим фондом $7,652,174.

У півфіналі відбору українка (№149 WTA) зустрічалася з Евою Лис з Німеччини (134). За рахунку першого сету 5:1 на користь Даяни суперниця відмовилася від продовження боротьби, передає Укрінформ.
У фіналі кваліфікації Ястремська зустрінеться з переможницею матчу між Юлією Грабер (92) з Австрії та хорваткою Аною Конюх (164).
Основна сітка змагань Mutua Madrid Open пройде 25 квітня - 6 травня.
Фото: twitter.com/WTA.