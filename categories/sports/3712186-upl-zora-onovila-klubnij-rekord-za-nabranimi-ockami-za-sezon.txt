Луганська «Зоря», обігравши «Інгульець» із Петрового (2:0) у матчі 27 туру футбольної Прем'єр-ліги України (УПЛ), встановила новий клубний рекорд за набраними очками у сезоні.

Як повідомляє пресслужба клубу, зараз у луганчан 61 очко у турнірній таблиці. Попередній рекорд був у «Зорі» був за Віктора Скрипника, передає Укрінформ.
У сезоні 2019/20 команда набрала 58 очок, посівши третє місце.
За три тури до завершення національної першості «Зоря» посідає третє місце, зберігаючи шанси на чемпіонство. Луганці відстають на 5 очок від лідера донецького «Шахтаря», з яким зустрінуться 24 травня.
Фото: ФК «Зоря».