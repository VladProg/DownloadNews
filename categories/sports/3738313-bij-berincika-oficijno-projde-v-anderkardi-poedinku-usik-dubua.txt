Стало офіційно відомо, що український чемпіон WBO International з боксу у легкій вазі Денис Берінчик проведе бій нід час вечора боксу за участю звого земляка Олександра Усика та британця Даніеля Дюбуа.

Станеться це 26 серпня на «Тарчинські Арена» у Вроцлаві (Польща), передає Укінформ.
35-річний Берінчик зустрінеться зі шведським боксером Ентоні Їгітом.
Останній поєдинок Денис провів у грудні 2022 року. У травні Берінчик відмовився від бою з італійцем Еміліано Марсілі та зробив пояс EBU вакантним.
Цікаво, що на Олімпійських іграх-2012 у Лондлоні Берінчик переміг Їгіта в 1/8 фіналу (24:23). Українець тоді став срібним призером.
Фото: K2 Promotions Ukraine.