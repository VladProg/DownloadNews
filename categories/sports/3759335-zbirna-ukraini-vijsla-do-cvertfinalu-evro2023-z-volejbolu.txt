Чоловіча збірна Уккраїни з волейболу пробилася до 1/4 фіналу чемпіонату Європи-2023, який приймають Болгарія, Італія, Північна Македонія та Ізраїль.

У поєдинку 1/8 фіналу змагань «синьо-жовті» у Варні (Болгарія) упевнено обіграли команду Португалії - 3:0 (25:20, 25:19, 25:22), передає Укрінформ.
Путівку до півфіналу континентальної першості українці розіграють із збірною Словенії, яка на тай-брейку здобула вольову перемогу над командою Туреччини - 3:2 (20:25, 22:25, 25:21, 25:23, 15:12).
Матчі 1/4 фіналу пройдуть 11-12 вересня, півфінали - 14 вересня.
Поєдинок за 3-тє місце та фінал відбудуться у Римі (Італія) 16 вересня.
Фото: cev.eu