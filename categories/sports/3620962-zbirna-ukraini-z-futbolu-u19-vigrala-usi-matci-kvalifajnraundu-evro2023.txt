Юнацька збірна України U19 (футболісти не старші 2004 року народження) завершила виступ у кваліфікаційному раунді Євро-2023.

Після перемог над Косовом (1:0) та Кіпром (4:1) «синьо-жовті» гарантували собі вихід до еліт-раунду. Свій заключний поєдинок у групі 3 підопічні Сергія Нагорняка проводили у шведському місті Норрчепінг проти господарів міні-турніру і забили два «сухі» м'ячі, передає Укрінформ.
Відзначилися Єгор Ярмолюк (58-ма хвилина) та Віталій Холод (77).
Тепер наша команда очікуватимеь на жеребкування еліт-раунду, яке відбудеться 8 грудня.
Підсумкове становище команд у групі 3: Україна - 9 очок, Швеція - 4, Кіпр - 2, Косово - 1.
Фото: uaf.ua.