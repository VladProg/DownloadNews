У Юнацькій лізі УЄФА (футболісти до 19-ти років) завершилися матчі 1/2 фіналу.

Фінал турніру у Женеві (Швейцарія) пройде за участю нідерландського АЗ «Алкмаара» та хорватського «Хайдука», передає Укрінформ.
АЗ «Алкмаар» у серії післяматчивих пенальті обіграв португальський «Спортинг» - 3:2 (основний час - 2:2), а «Хайдук» у свою чергу переграв італійський «Мілан» - 3:1.
Вирішальний поєдинок Юнацької ліги УЄФА «Алкмаар» - «Хайдук» відбудеться 24 квітня.
Нагадаємо, львівський «Рух» в 1/8 фіналу поступився «Мілану» (0:1), а донецький «Шахтар» також мінімально програв одноліткам з Мілана в 1/16 фіналу (0:1).
Фото: УЄФА.