Колишній коуч «Шахтаря» привів «самотню зірку» до перемоги у Кубку Ріо.

«Ботафого» під керівництвом колишнього наставника «Шахтаря» Луїша Каштру став переможцем Кубка Ріо, повідомляє пресслужба клубу, передає Укрінформ.
У фіналі «самотня зірка» з рахунком 5:2 обіграла «Аудакс Ріо».
Для Луїша Каштру цей трофей став першим разом із «Ботафого». Усього ж ця команда перемагала в Кубку Ріо вісім разів в історії, що менше тільки, ніж у «Васко да Гама» (11 титулів) та «Фламенго» (9).
Завдяки перемозі у Кубку Ріо «Ботафого» гарантував собі участь в розіграші Кубка Бразилії-2024.
Як повідомляв Укрінформ, донецький «Шахтар» проведе гру зі «Львовом» 12 квітня.
Фото: botafogo.com.br