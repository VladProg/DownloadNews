У Лозанні (Швейцарія) 26 серпня пройшов 11-й етап престижної серії легкоатлетичних змагань - «Діамантова ліга».

Чемпіонка Європи-2022 у потрійному стрибку українка Марина Бех-Романчук цього разу з результатом 14,31 метра стала бронзовою призеркою змагань, передає Укрінформ із посиланням на офіційний сайт турніру.
Перемогла у цьому виді Юлімар Рохас із Венесуели (15,31), «срібло» здобула Шаніка Рікеттс з Ямайки (14,64).
Наступний етап «Діамантової ліги» пройде у Брюсселі (Бельгія) 2 вересня.
Фото: Getty Images.