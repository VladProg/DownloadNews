Тхеквондисти збірної України виграли перше загальнокомандне місце на турнірі, що проходив у столиці Румунії і був останнім відбірковим стартом перед Європейськими іграми-2023.


На рахунку українців одна золота, п'ять срібних та чотири бронзові нагороди, передає Укрінформ.
На п'єдестал пошани у Бухаресті сходили:
Андрій Чумаченко, який виграв «золото» у ваговій категорії до 68 кг;
«срібло» - Максим Маненков (до 54 кг), Уляна Куц ( до 67 кг), Сімур Мірзоєв (до 68 кг), Ірина Пипоть (до 73 кг), Олександр Чумаченко (до 74 кг);
«бронза» - Еріка Бригіда (до 49 кг), Дар'я Костеневич (до 57 кг), Марія Лабузова (до 62 кг), Поліна Кучерява (до 73 кг).
Відзначимо, що Андрій Чумаченко разом із золотом виборов ще й путівку на Європейські ігри, які відбудуться нинішнього літа у польському Кракові.
Загалом наша збірна з тхеквондо буде представлена на головному мультиспортивному форумі континенту сімома спортсменами. Ще шість ліцензій Україна отримала раніше за рейтингом.
Фото: facebook.com/olympicua.