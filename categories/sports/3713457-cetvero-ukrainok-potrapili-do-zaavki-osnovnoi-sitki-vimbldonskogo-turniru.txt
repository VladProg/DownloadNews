Українські тенісистки Ангеліна Калініна, Марта Костюк, Леся Цуренко та Катерина Баіндль гарантували собі участь у третьому нинішнього року турнірі Grand Slam - Вімблдону.

Змагання пройдуть у Лондоні у перші два тижні липня, передає Укрінформ.
«Спеціальним рейтингом» вирішили скористатися Барбора Стрицова (Чехія), Дар'я Севілл (Австралія), Жаклін Крістіан (Румунія), Сара Соррібес Тормо (Іспанія) та Маргарита Бетова (нейтральний статус).
Зазначимо, у списку учасниць відсутня наша Еліна Світоліна, півфіналістка турніру 2019 року.


Еліна не стала використовувати свій «спеціальний рейтинг», за яким уже заявилася на «Ролан Гаррос». Згідно з правилами, тенісист має право скористатися цією можливістю двічі на турнірах Grand Slam.

Фото: AELTC.