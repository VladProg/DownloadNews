Футбольний клуб «Аль-Айн» з Об'єднаних Арабських Еміратів, який тренує українець Сергій Ребров, очолив турнірну таблицю чемпіонату країни.

У черговому матчі першості «Аль-Айн» із рахунком 3:0 переміг у гостях «Аль-Вахду» (четверта команда першості), передає Укрінформ.
Щоправда, вже сьогодні «Аль-Айн» може першого місця позбутися. Клуб «Шабаб Аль-Ахлі» (Дубай), який йде другим, має матч у запасі і відстає від підопічних Реброва лише на одне очко.
Зазначимо, що переможна серія «Аль-Айна» становить 7 матчів.
Фото: alainclub.ae.