Тенісні пари Людмила Кіченок (Україна)/Олена Остапенко (Латвія) та Марта Костюк (Україна)/Чжан Шуай (Китай) вийшли до другого кола турніру серії Grand Slam Відкритий чемпіонат США (US Open).

Українко-латвійський дует у напруженому трисетовому поєдинку обіграв пару Панна Удварді/Тамара Зіданшек (Угорщина/Словенія) - 6:3, 6:7 (5:7), 7:6 (10:6), передає Укрінформ.
На вирішальному тай-брейку третьої партії, який грав до 10-ти очок, українсько-латвійський тандем програв чотири розіграші на власній подачі і зробив шість міні-брейків.
Суперниці провели на котрі 2 години 38 хвилин.
Марта Костюк і Чжан Шуай за 1 годину 16 хвилин перемогли українсько-грузинську пару Надія Кіченок/Оксана Калашникова (Україна/Грузія) - 6:4, 6:4.
Костюк та п'ята «ракетка» світу у парному розряді Чжан Шуай вперше грають разом. У наступному колі вони зустрінуться Терезою Михаликовою (Словаччина) і Олександрою Соснович (нейтральний статус).
Фото: j48tennis.net.