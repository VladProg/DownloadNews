У групі С кваліфікації чемпіонату Європи з футболу завершилися поєдинки передостаннього туру відбіркового турніру.

Збірна Італії на «Стадіо Олімпіко» у Римі завдала поразки команді Північної Македонії - 5:2, а англійці на «Вемблі» у Лондоні здобули перемогу над суперниками з Мальти - 2:0, передає Укрінформ.
У заключний ігровий день 20 листопада Англію у Скоп'є прийматиме Північна Македонія, а Україна на «БайАрені» в німецькому Леверкузені зійдеться з італійцями.
Як повідомлялося, Англія достроково виграла групу. Доля другої путівки на Євро-2024 вирішиться в українсько-італійському протистояння, в якому «синьо-жовтих» влаштує лише перемога.
Турнірне становище: Англія - 17 очок (після 7-ми ігор), Італія - 13 (7), Україна - 13 (7), Північна Македонія - 7 (7), Мальта - 0 (8).
Фото: Getty Images/Global Images Ukraine.