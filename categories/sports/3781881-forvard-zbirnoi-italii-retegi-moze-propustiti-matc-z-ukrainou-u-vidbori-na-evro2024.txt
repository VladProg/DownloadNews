Нападник «Дженоа» травмований.

Форвард збірної Італії Матео Ретегі ризикує пропустити матч проти України у відборі Євро-2024, про стан форварда розповів головний тренер «Дженоа» Альберто Джилардіно, передає Укрінформ.
«Ретегі не буде в матчі з «Кальярі» [5 листопада]. І, мабуть, навіть проти «Верони» [10 листопада]. Ми щодня проводимо оцінку його готовності», — наводить слова Джилардіно Pazzi di Fanta.
Відсутність Матео в наступних матчах Серії А ставить під сумнів його подальший виклик до збірної. Італія гратиме з Північною Македонією вже 17 листопада, за тиждень після матчу «Дженоа» — «Верона».

Як повідомляв Укрінформ, матч Україна – Італія відбудеться 20 листопада в Леверкузені (Німеччина).
Фото: Getty Images