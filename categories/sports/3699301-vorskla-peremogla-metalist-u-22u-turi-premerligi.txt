Футболісти полтавської «Ворскли» обіграли вдома харківський «Металіст» (3:2) у 22-у турі чемпіонату України серед клубів Прем'єр-ліги (УПЛ).

Голи: Таулант Сефері (26-та хвилина, з пенальті і 45+1, з пенальті), Феліпе Родрігес (45+3) - Богдан Бойчук (9), Юрій Романюк (82), передає Укрінформ.
На 30-й хвилині албанський легіонер Сефері не реалізував ще один пенальті, який призначив головний арбітр Олександр Омельченко.
У «Ворскли» стало 29 очок (7-е місце) і «Металіста» залишилося 19 (15-те).
Сьогодні також відбудуться зустрічі між рівненським «Вересом» і закарпатським «Минаєм», київським «Динамо» і донецьким «Шахтарем».
У неділю, 23 квітня, зіграють «Львів» та харківський «Металіст 1925» (початок о 13.00), криворізький «Кривбас» та одеський «Чорноморець» (15.00).
У понеділок, 24 квітня, відбудуться ігри «Дніпра-1» та львівського «Руха» (13.00), «Олександрії» та «Інгульця» із Петрового (15.00).
У стартовому поєдинку 22-го туру ковалівський «Колос» поступився луганській «Зорі» - 0:1.
У турнірній таблиці УПЛ лідирує «Шахтар», у якого 52 очки (після 21-ї гри), далі - «Зоря» - 46 (22), «Дніпро-1» - 45 (20), «Динамо» - 40 (21), «Олександрія» - 33 (20), «Колос» - 30 (21).
Фото: upl.ua.