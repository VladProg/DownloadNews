Українські юніорки Олександра Меркушина і Олена Городна зійшли на подіум у фіналі суперспринту на чемпіонаті світу з літнього біатлону в словацькому Брезно-Осрблі.

Меркушина була другою (9,5 секунди відставання; 3 промахи на вогневих рубежах), а Городна - третьою (+36,3; 4), передає Укрінформ.
Перемогла на дистанції болгарка Лора Христова. ЇЇ час - 24 хвилини 33,8 секунди; 5 промахів.
Інші українки - Ксенія Приходько та Єва Мартиненко - посіли відповідно 12-те та 23-тє місця.
Загалом у суперспринті взяли участь 30 біатлоністок.
Фото: biathlon.com.ua.