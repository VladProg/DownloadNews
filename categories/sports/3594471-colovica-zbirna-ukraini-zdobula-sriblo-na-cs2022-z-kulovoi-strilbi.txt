Першими у змаганнях стали представники США.


Чоловіча збірна України здобула «срібло» у командних змаганнях на чемпіонаті світу з кульової стрільби, що проходить у Каїрі, Єгипет, повідомляє Укрінформ.
Українська команда у складі Івана Ткаленка, Данила Гриника та Олексія Вятчіна стала другою у стрільбі з малокаліберної гвинтівки з 50 метрів з трьох положень.
У фіналі наші спортсмени поступились команді США – 10:16.
Для України це вже друга нагорода на цьому турнірі – раніше «бронзу» у стрільбі з пневматичного пістолета з 10 метрів здобув Павло Коростильов.
Як повідомляв Укрінформ, на цьогорічному ЧС Україна вже здобула дві ліцензії на Олімпіаду-2024.
Фото: НОК України