У суботу, 29 жовтня, продовжиться 10-й тур чемпіонату України з футболу серед команд Прем'єр-ліги (УПЛ).

Зустрінуться полтавська «Ворскла» та закарпатський «Минай» (початок гри о 13.00), донецький «Шахтар» та «Олександрія» (17.00), передає Укрінформ.
У неділю, 30 жовтня, зіграють: «Дніпро-1» - «Чорноморець» (Одеса) - 13.00, «Львів» - «Металіст» (Харків) - 13.00, «Динамо» (Київ) - «Кривбас» (Кривий Ріг) - 17.00.
У понеділок, 31 жовтня, ковалівський «Колос» зійдеться з рівненським «Вересом» (13.00).
Як повідомляв Укрінформ, розпочався тур 28 жовтня. Луганська «Зоря» перемогла харківський «Металіста 1925» - 3:0.
Матч «Інгулець» (Петрове) - «Рух» (Львів) перенесли.
У турнірній таблиці УПЛ лідирує «Дніпро-1» - 22 очки (після 8-ми ігор). Другим йде «Шахтар» - 19 (7). У «Зорі» також 19 очок, але після 9-ти матчів.
Фото: upl.ua.