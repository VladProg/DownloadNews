На сайті Міністерства молоді та спорту опублікували список російських та білоруських спортсменів, які підтримують війну в Україні.

Як передає Укрінформ, з посиланням на офіційний сайт Міністерства молоді та спорту України.
До списку входять 23 спортсмени у 18 видах спорту. Найбільше представників лижних видів - чотири.
Зокрема до списку входять Аліна Кабаєва, Іван Куляк, Євген Плющенко, Микола Валуєв, Роман Широков та інші. У профілях спортсменів наведені їх висловлювання, за які вони потрапили до цього списку.
Як повідомлялося, Міністерство молоді та спорту опублікувало наказ, в якому заборонило українським спортивним делегаціям брати участь у змаганнях, до яких допущено представників росії й білорусі. Наказ поширюється на офіційні делегації національних збірних України з олімпійських та неолімпійських видів спорту. В разі порушення делегатів відкличуть із таких змагань, а відповідну федерацію позбавлять статусу національної.
Фото: Getty Images