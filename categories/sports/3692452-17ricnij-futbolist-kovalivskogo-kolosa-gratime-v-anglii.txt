17-річний український форвард ковалівського «Колоса» Тимур Тутєров перейшов до англійського футбольного клубу «Сандерленд».

Про це повідомляє офіційний сайт клубу з Ковалівки, передає Укрінформ.
Тутєров - вихованець «Колоса». У 15-річному віці він розпочав виступи за юнацьку команду у сезоні-2020/2021. У першій частині цього сезону відіграв усі 15 матчів, забив 7 м'ячів (1 - з пенальті). Гравець також двічі потрапляв до заявки першої команди «Колоса», але на поле не виходив.
«Сандерленд» нині виступає у Чемпіоншипі (другому за силою футбольному дивізіоні чемпіонату Англії). Команда посідає 12-те місце у турнірній таблиці чемпіонату - 54 очки після 39-ти турів.
Фото: koloskovalivka.com.