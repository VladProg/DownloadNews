Головний тренер чоловічої національної збірної України з волейолу Угіс Крастіньш прокомантував перемогу над Нідерландами (3:0) в 1/8 фіналу чемпіонату світу-2022.

Наставник, зокрема, зазначив, що команді вдалося нейтралізувати лідера суперників Німіра Абдель-Азіза, передає Укрінформ.
«Наш план був його втримати. Ми його, звісно, дуже серйозно вивчали. Звісно, могли зіграти проти нього і краще, але якщо дивитися на цифри, то наш план спрацював... Ми вийшли до 1/4 фіналу Це неймовірно. Дуже радий за команду, хлопців, які, попри великий емоційний фон, витримали боротьбу від першого м'яча до останнього. Перед чвертьфінальної грою зі Словенією постараємося втримати кондиції», - заявив тренер українських волейболістів.
Поєдинок 1/4 фіналу ЧС проти одного з господарів чемпіонату - Словенії пройде у середу, 7 вересня. початок о 22.00 за київським часом.
Фото: fivb.com.