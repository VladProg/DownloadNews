Онлайн-трансляція відбіркового матчу чемпіонату Європи-2024 з футболу між національними збірними Англії та України.

Англія - Україна
2:0


Основні статистичні показники матчу (Англія - Україна): володіння м'ячем (59:41), удари (16:2), удари в площину воріт (7:0), кутові (7:1), жовті катки (0:1).
Матч завершено!!!
90. Як же ми чекали на цю заміну: Коноплянка змінив на полі Степаненка... Арбітр додав до основного часу матчу 3 хвилини.
89. Невпинний Сака запустив в забіг Вокера, але Соболь зміг закрити свою зону.
87. Після кутового Магвайр завдав удару по наших воротах, але Трубін знову забрав м'яч до рук.
86. Трубіііін! Прекрасний сейв здійснив Анатолій після удару Галлагера. Надійно!
84. Подвійна заміна в Англії: Гріліш змінив на полі Меддісона, а Галлагер - Беллінгема.
83. Соболь щойно показав, як не потрібно пасувати. Сваток був змушений пробігти метрів 15 за м'ячем. Такі дрібні епізоди найкраще описують стан «синьо-жовтих» у сьогоднішньому матчі.
81. Сака різким пасом знайшов Хендерсона в штрафному Трубіна, але Джордан не зміг зупинити м'яч.
79. Перша заміна в Англії: Гаррі Кейна на полі змінив Айвен Тоні.
77. Кейна смикнув за плече Судаков, тому Гаррі показово зупинився з надією почути свисток арбітра. Продовуй грати, чоловіче.
76. Сваток зміг закрити Кейна і відпасував головоюю на Трубіна. Поки комбінуємо лише у своєму штрафному майданчику.
75. Руслане Петровичу, що ж ви награвали попереду?... Українці вкрай пасивно виглядають попереду.
74. Зінченко намагався зупинити м'яч на фланзі, але не зміг і випустив «круглого» за поле.
73. Ще одна заміна у національної команди України: Довбик замінив на полі Яремчука.
72. Небезпечнооо! Меддісон намагався знайти пасом Сака у штрафному майданчику, але Матвієнко зіграв надійно на своїх території.
71. Кейн виходив на ворота Трубіна, але арбітр зафіксував офсайд.
70. Сака і Меддісон намагалися розіграти домашшню комбінацію, але підсумковий удар першого пройшов високо над воротами Трубіна.
68. Маліновський відверто поклав на газон Сака бірцівським прийомом і отримав жовту картку.
67. Складається враження, що Україна тримає м'яч лише тоді, коли їм дозволяють це робити англійці.
65. Сака ледь не вийшов «на побачення» із Трубіном, але Анатолій зміг вчасно вийти з воріт.
64. Українці довго готували атаку. після низки пасів Маліновський відправив у вояж Соболя, але він не встиг за м'ячем у штрафному майданчику англійців.
63. Зінченко грає праворуч у захисті! Тепер ми бачиили все!
62. Англійці нікуди не поспішають і спокійно контролюють м'яч.
60. Сталося! Потрійна заміна від Ротаня: Соболь змінив Миколенка, Циганков - Мудрика, а Буяльський - Караваєва.
59. Мудрик отримав м'яч і намагався зміститися в центр для удару, але Стоунс виштовхнув м'яч з-під ніг Михайла.
58. Українці намагаються організувати небезпечну контратаку, але англійці одразу повертаються на свою половину поля і нівелюють всі зусилля українців.
57. Ледь не посипалися українці... Сака здійснив різкий пас з флангу в центр штрафного майданчика, але м'яч пройшов повз всіх гравців.
54. Наскільки ж англійці спокійно перепасовуються між собою під пресингом українців. Таке враження, що вони грають товариську гру, хоча «синьо-жовті» справді намагаються відібрати м'яч.
53. Друзі, ми все ж побачили це! Мудрик опустився нижче, відібрав м'яч у Сака і зміг вийти з-під пресингу. У самовіддачі Михайла сумніватися не варто.
51. Руслан Маліновський сьогодні встав не з тієї ноги. Футболіст намагається пройти всіх навколо, але виходить поки лише обрізатися...
50. Меддісон опинився на ударній позиції праворуч біля штрафного майданчику Трубіна і одразу пробив, на превелике щастя, вище воріт.
49. Чіллвел небезпечно покотив у штрафний майданчик Трубіна, але Кейн з м'ячем не перетнувся. У наступному епізоді Караваєв помилився у простій ситуації і віддав м'яч суперникові.
48. Англійці розпочали другу половину гру з тиску на вороат Трубіна! Кейн, Сака і Меддісон високо зустрічають Сватка і Матвієнка.
47. Меддісон якісно подав з кутового і знайшов пасом голову Магвайра, але м'яч знову пішов на кутовий після рикошетів.
46. Маліновський опинився перед штрафним суперника і намагався вийти на ударну позицію, але його заблокували.
Другий тайм розпочався!!!
Основні статистичні показники першого тайму(Англія - Україна): володіння м'ячем(62:38), удари(7:2), удари в площину воріт(4:0), кутові(1:0).
Перший тайм завершено!!!
45+1. Степаненко не дав розбігтися Біллінгему і жорстко в підкаті поклав Джуда на газон.
45. Мудрик змістився в центр поля і знайшов проникаючим пасом Яремчука. Той віддав на Маліновського, а Руслан вже вчергове випустив м'яч. Арібітр додав 3 хвилини до першого тайму матчу.
44. Зінченко намагається своїм прикладом підняти дух наших гравців: то довгий пас дасть, то стягне довкола себе 2-3 англійців.
42. Мудрик вирішив не чекати і завдав удару вбік воріт Пікфорта,але м'яч пройшов повз ворота. Це вже хоч щось...
40. Кейн міг відправити «синьо-жовтих» в нокаут ударом низом в ближній кут, але Трубін зміг врятувати свої ворота.
39. Гоооол! Сака отримав м'яч біля штрафного майданчику, переклав м'яч під ліву ногу і завдав шедеврального удару в дальній кут! 2:0.
38. Українці відверто побігли вперед, але не варто заграватися!
37. Тепер варто б задуматися про атаку, бо відіграти надійно в захисті не вийшло.
36. Гоооооол! Кейн розпочав атаку, довгим пасом, а потім отримав передачу на дальній стійці і спокійно реалізував свій епізод. 1:0.
35. Відверто аматорськи Маліновьский зіграв в центрі поля і обрізав пів команди... На фланзі м'яч отримав Сака і завдав удару, потім бив Хендерсон, потім Райс, але українці відчайдушно блокували всі удари.
33. Сподваємося, що так не буде завжди... На подачу в тшрафний Трубіна відгукнувся Меддісон і завдав щільного удару прямо по центру воріт. Трубін зафіксував м'яч у руках.
32. Муууууудрик! Михайло все ж обігнав Волкера, увірвався до штрафного майданчику і відпасував під удар Яремчуку. Цей пас встиг перервати Стоунс.
31. Трубін згадав молодість і запустив довгий пас на Мудрика, але Волкер не дає йому й дихнути.
29. Кейн відірвався від захисників України під час стандарту і ледь не відкрив рахунок на табло. Вкрай нервовий епізод!
28. Миколенко знову небезпечно врізався в Сака... Дайте хтось хлопцю заспокійливого...
27. Збірна України намагається накривати суперників «на прийомі», але для технічних англійців зовсім не проблематично знаходити лазівки з-поміж ніг наших гравців.
26. Меддісон ледь не прорвався між двома захисниками України прямо в штрафному майданчику, але Миколенко впевнено зупинив англійського вінгера.
25. Миколенко занадто агресивно присадив Сака, але не отримав жовту картку. Віталію варто б діяти спокійніше.
24. Кейн опинився один-однісінький біля воріт Трубіна, але не влучив по м'ячу після солідного замаху... Беллінгем продовжив пасом в штрафну, але Сваток зміг перекусити простріл. Уважно, хлопці!
23. Миколенко відчайдушно вступив у єдиноборство і вибив м'яч з-під ніг Сака.
21. Панове, вчіться! Судаков і Зінченко вдвох розібралися з усім центром поля англійців! Потім Малиновський опинився перед воротами Пікфорда і завдав потужного удару в ногу Мудрику. Уважніше, Михайле, ти сьогодні граєш за «жовтих».
20. Зінченко висунув свої претензії арбітру через те, що той зафіксував фол. Насправді, Сваток добряче зачепив Беллінгема. Поки без картки.
19. Кейн відгукнувся на високу подачу в штрафний майданчик, але на м'яч чатував Трубін біля ближньої стійки.
18. Сака обійшов Миколенка і прострілив в штрафний майданчик українців. В цьому епізоді своїх партнерів підстрахував Матвієнко.
17. Англійці намагаються пресингувати українців на чужій половині поля. Під тиском невдалий пас виконав Маліновський.
16. Трубін у грі!
15. Надійніше, Анатолію! Після удару з середньої дистанції він не зміг зафіксувати м'яч з першого разу. На це зреагував Меддісон і врізався в нашого голкіпера. Бригада арбітрів вчергове на футбольному полі.
14. Караваєв отримав ушкодження, але може продовжити гру.
13. Небезпечно! Яремчук якісно відкрився після пасу Сватка і вийшов на ворота англійців під кутом. Потім Роман прицілився і вдарив повз ворота. Після цього арбітр зафіксував офсайд.
12. Мудрик, звісно, швидкий, але не реактивний... Він перспективно відкрився попереду, але Яремчук не зміг вирізати на Михайла якісний пас.
11. Беллінгем розібрався із Судаковим і ледь не зайшов у штрафний Трубіна. Матвієнко встиг відібрати м'яч. Україна розпочинає свою атаку.
10. Чіллвел небезпечно прорвався повз Караваєва і прострілив на дальню стійку. На щастя, Сака не зміг обробити м'яч і незграбно випустив його за поле.
9. Англійці заробили право на штрафний! Хендерсон небезпечно навісив в карний майданчик, але Сваток зміг нейтралізувати загрозу.
8. Зінченко опускається глибоко в опорну зону для того, щоб розпочинати атаки збірної. Поки без гостроти.
7. Англійці все ближче підходять до воріт Трубіна. Кейн отримав м'яч в штрафному майданчику українців, але впав. Спочатку здавалося, що йому «допоміг» Сваток, але на щастя, не склалося.
6. Стоунс і Магвайр не цураються підійматися з м'ячем до центру поля. Англія активно застосовує центральних захисників, їх підтримують Чіллвел і Вокер.
5. Волкер зноув закрив м'яч від Мудрика. Кайл поки якісно грає проти нашого вінгера.
4. Мудрик намагався оббігти Волкера на фланзі, але це завдання не з простих. Не цього разу, Михайле, хоча виглядало перспективно. Після цього Судаков завдав удару вбік воріт Англії з меж штрафного майданчику, але Магвайр заблокував його.
3. Поки складається враження, що Україна робить ставку на довгі передачі. Англія взяла м'яч під контроль.
2. Руслан Маліновський продовжує лежати на газоні, бригада лікарів надає йому допомогу. Футболіста привели до тями за допомогою нашатиря. Все добре!
1. Трубін непогано розпочав атаку довгим лондболом, Маліновський прокинув м'яч далі головою, але отримав ліктем і ліг на газон.
Матч розпочався!!!
19:00. Команди сфотографувалися разом з українським прапором, на якому написано слово «Мир»! Дякуємо, британські друзі!
18:55. Команди вийшли на поле! До старту матчу залишилося 5 хвилин!
18:45. Українські вболівальники готові підтримати свою команду сьогодні. Красиво!


Welcoming the host families and Ukrainian supporters to Wembley Stadium 🇺🇦🏟️#ENGUKR pic.twitter.com/CkMdEqG3dZ
— Wembley Stadium (@wembleystadium) March 26, 2023

18:40. До старту України у відбірковій кампанії на ЄВРО-2024 залишається 20 хвилин. Всі готові?
18:30. «Сьогодні буде більше, ніж гра. Для нас це шанс вкотре нагадати світу про Україну, про те, що війна не закінчилася. Також хочу подякувати англійським фанатам, які дуже підтримують нас. Британія - це одна з найближчих для нас країн з початку повномасштабного вторгнення», - сказав Андрій Шевченко в коментарі для «Channel 4 sport».


🗣️ 'Today is going to be a special moment'

Andriy Shevchenko on why today is more than just a game of football 🇺🇦#C4Football | #ThreeLions | #ENGUKR | @uafukraine pic.twitter.com/hjv97n0oqH
— Channel 4 Sport (@C4Sport) March 26, 2023


18:25. Наші футболісти вийшли на поле перед матчем, щоб відчути газон.


We are here 📍 pic.twitter.com/Kfk5VVO4j8
— Ukrainian Association of Football (@uafukraine) March 26, 2023

18:00. Пряму відео-трансляцію матчу ви можете подивитися на онлайн-сервісі Мегого. Окрім того, матч Англія - Україна транслюватиметься на місцевих телеканалах Суспільного в ефірі, кабелі та супутнику
17:55. Загляньмо тихенько в роздягальню українців! Хлопці, віримо в вас!

17:50. Стартова одинадцятка збірної Англії: Пікфорд - Вокер, Стоунс, Магвайр, Чілвелл - Беллінгем, Хендерсон, Райс - Сака, Кейн, Меддісон.
17:45. До вашої уваги стартовий склад збірної України на поєдинок з Англією: Трубін - Миколенко, Матвієнко, Сваток, Караваєв - Степаненко, Зінченко, Судаков - Мудрик, Яремчук, Маліновський.


Our line-up 🔥🗒️ pic.twitter.com/ERHTdSLoSn
— Ukrainian Association of Football (@uafukraine) March 26, 2023

17:35. Без перебільшення легендарний стадіон «Вемблі». Саме тут сьогодні зіграють збірні України й Англії.

17:30. Збірна України сьогодні зіграє в жовтому комплекті форми.


Our kit for today 🟡🟡 pic.twitter.com/sOjAEQkU2T
— Ukrainian Association of Football (@uafukraine) March 26, 2023

17:20. Для понад 4 тисяч українських вболівальників на лондонському «Вемблі» підготували прапори України. Сподіваємося, що наш фанатський сектор проявить себе якнайкраще сьогодні.


4500 🇺🇦 flags on the guest sector at Wembley will help Ukrainian fans show their support 🔵🟡 pic.twitter.com/bjWk7AhjOf
— Ukrainian Association of Football (@uafukraine) March 26, 2023

17:10. Наша редакція підготувала для вас анонс матчу. Там ви знайдете відповіді на основні запитання перед поєдинком.
17:00. Добрий день, дорогі читачі, сьогодні ми разом з вами спостерігатимемо за першим матчем відбору збірної України на чемпіонат Європи-2024. Підопічні Руслана Ротаня зіграють проти збірної Англії Гарета Саутгейта. До вашої уваги історія зустрічей українців і англійців.
26 березня 2023 року. Лондон (Англія). «Вемблі». Початок матчу - о 19.00. Температура повітря +8С.
Ласкаво просимо до Лондона на поєдинок другого туру відбіркової стадії чемпіонату Європи-2024 з футболу, в якому зустрічаються національні збірні Англії та України.
Стартові склади:
Англія - Пікфорд, Вокер, Стоунс, Магвайр, Чілвелл, Беллінгем, Хендерсон, Райс, Сака, Кейн, Меддісон.
Головний тренер - Гарет Саутгейт.
Україна - Трубін, Миколенко, Матвієнко, Сваток, Караваєв, Степаненко, Зінченко, Судаков, Мудрик, Яремчук, Маліновський.
В.о. головного тренера - Руслан Ротань.
Арбітр - Сердар Гезюбююк (Нідерланди).
Суперники зустрічалися вісім разів. Статистика України з Англією - 1 перемога, 2 нічиї та 5 поразок.
В іншому матчі відбіркової групи С Мальта о 21.45 прийматиме Італію.

У першому турі італійці в Неаполі поступилися англійцям (1:2), а Північна Македонія у Скоп'є обіграла мальтійців (2:1).
Фото: Getty Images/Global Images Ukraine.