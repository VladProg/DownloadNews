Йдеться про домашній стадіон місцевої «Лехії».

«Шахтар» в сезоні 2023/24 може проводити єврокубкові матчі у польському Гданську, повідомляє Meczyki.pl, передає Укрінформ.
В минулому сезоні «гірники» проводили єврокубкові матчі у Варшаві - на стадіоні столичної «Легії».
В сезоні 2022/23 донецький клуб теж розглядав «Полсат Плюс Арену» в якості номінально домашнього стадіону для матчів в єврокубках, але тоді сторони не змогли домовитися. Тоді польську сторону не влаштували фінансові умови «Шахтаря».
В наступному сезоні українська команда не зможе знову грати на «Стадіоні Війська Польського», бо «Легія» виступить у кваліфікації Ліги конференцій.
«Лехія», яка грає на PGE Арена Гданськ (Polsat Plus Arena Gdańsk) вилетіла з елітного дивізіону Польщі, тому може переїхати на інший стадіон. PGE Арена Гданськ розрахована на 44 000 місць.
Як повідомляв Укрінформ, «Шахтар» вже гарантував собі участь в єврокубках наступного сезону, команда точно не опуститься нижче 5-го місця у турнірній таблиці УПЛ.
Фото: facebook.com/PolsatPlusArenaGdansk