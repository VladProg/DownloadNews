У столичному Будинку футболу відбулося жеребкування матчів плей-офф за право грати у змаганнях Першої ліги сезону-2023/24, в якому зійдуться друга команда Другої ліги та сьома команда групи «вибування» Першої ліги.

Як повідомляє пресслужба Професіональної футбольної ліги (ПФЛ), матчі відбудуться 3 і 10 червня, представник Другої ліги розпочне протистояння на власному полі, передає Укрінформ.
Згідно з регламентом, якщо матчі плей-офф завершаться з рівним рахунком, то для визначення переможця після закінчення основного часу матчу у відповідь призначається додатковий час (два тайми по 15 хвилин). Якщо в додатковий час переможця не виявлено, призначається серія 11-метрових ударів згідно з Правилами гри IFAB.
Нагадаємо, лідери Першої ліги житомирське «Полісся» та київська «Оболонь» досроково здобули право виступати наступного сезону у Прем'єр-лізі України.
Фото: ПФЛ.