Українська тенісистка Катерина Володько вийшла до 1/2 фіналу змагань ITF W100 у столиці Японії.

Катерина (№277 WTA) за 77 хвилин переграла тенісистку з Нідерландів Аріанну Хартоно (206) - 6:3, 6:2, передає Укрінформ.
Наша тенісистка двічі подала навиліт, припустилася чотирьох подвійних помилок, програла два гейми на власній подачі і зробила п'ять брейків.
Володько вдруге нинішнього року гратиме у півфіналі змагань ITF. У січні вона дійшла до цієї стадії на турнірі W40 у Нонтхабурі (Таїланд), де у підсумку виграла титул.
За місце у фіналі Катерина зіграє проти екс-35-ї «ракетки» світу Вікторії Голубич (нині - 135) зі Швейцарії.
Тенісистки двічі грали одна з одною: 2014 року Голубич здобула перемогу у Празі, а 2018-го Володько взяла реванш на Australian Open.
Фото: btu.org.ua.