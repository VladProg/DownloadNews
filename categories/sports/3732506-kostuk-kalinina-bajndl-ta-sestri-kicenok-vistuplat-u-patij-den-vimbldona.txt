У Лондоні (Велика Британія) триває Вімблдонський турнір - третій у сезоні із серії Grand Slam.

На п'ятий день змагань заплановано поєдинки за участю п'яти українських тенісисток, передає Укрінформ.
У другому колі одиночного розряду Марта Костюк зійдеться з іспанкою Паулою Бадосою Хільберт, а посіяна під 26-м номером Ангеліна Калініна зустрінеться з Бьянкою Андреєску з Канади.
За вихід до четвертого кола Еліна Світоліна зіграє з американкою Софією Кенін, а Леся Цуренко протистоятиме румунці Ані Богдан.
Матчі українок у першому колі парного розряду:
Катерина Байндл / Дарія Севілл (Австралія) - Анна-Лєна Фрідзам (Німеччина) / Маяр Шериф (Єгипет)
Ірина Камелія Бегу (Румунія) / Ангеліна Калініна - Алекса Гуарачі (Чилі) / Ерін Раутліфф (Нова Зеландія)
Людмила Кіченок / Олена Остапенко (Латвія) - Гаррієт Дарт (Велика Британія) / Хізер Вотсон (Велика Британія)
Марта Костюк / Єлена Габріела Русе (Румунія) - Ребекка Петерсон (Швеція) / Анна Кароліна Шмідлова (Словаччина)
Надія Кіченок / Аліція Росольська (Польща) - Сторм Хантер (Австралія) / Елізе Мертенс (Бельгія).
Вімблдонський турнір триватиме до 16 липня.
На фото: Людмила Кіченок (btu.org.ua).