Місце іспанця в основній сітці займе Александр Шевченко.

Колишній лідер світового рейтингу Рафаель Надаль другий рік поспіль пропустить турнір ATP 500 у Барселоні, який раніше вигравав 12 разів, про це повідомив тенісист у своєму Твіттері, передає Укрінформ.

Місце Надаля в основній сітці займе Александр Шевченко.

Рафаель Надаль не грав після Australian Open, він відновлюється після травми лівого стегна.

Як повідомляв Укрінформ, наступний турнір, де планує зіграти Надаль – Грунтовий Мастерс в Мадриді, який відбудеться з 25 квітня до 7 травня.
Фото: Getty Image