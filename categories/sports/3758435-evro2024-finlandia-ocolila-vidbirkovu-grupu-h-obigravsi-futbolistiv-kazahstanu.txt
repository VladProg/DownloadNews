Відбірковий цикл чемпіонату Європи з футболу продовжують матчі чергового туру кваліфікації континентальної першості.

Збірна Фінляндії у своєму п'ятому поєдинку здобула четверту перемогу поспіль, обігравши на виїзді команду Казахстану - 1:0, й одноосібно очолила групу H, передає Укрінформ.
В інших поєдинках цієї групи Данія сьогодні прийматиме Сан-Марино, а Словенія - Північну Ірландію.
Турнірне становище: Фінляндія - 12 очок (після 5-ти ігор), Казахстан - 9 (5), Данія - 7 (4), Словенія - 7 (4), Північна Ірландія - 3 (4), Сан-Марино - 4 (0).
Ігровий день відбору Євро-2024 також наповнять протистояння ще у трьох групах кваліфікації.
Група В: Франція - Ірландія, Нідерланди - Греція.
Група Е: Польща - Фарерські острови, Чехія - Албанія.
Група G: Сербія - Угорщина.
Нагадаємо, у групі С збірна України 9 вересня у Вроцлаві (Польща) зіграє проти Англії, а 12-го на виїзді в Мілані - з Італією.
Турнірне становище у відбірковій групі С Євро-2024: Англія - 12 очок (після 4-х ігор), Україна - 6 (3), Італія - 3 (2), Північна Македонія - 3 (3), Мальта - 0 (4).
Фото: EPA.