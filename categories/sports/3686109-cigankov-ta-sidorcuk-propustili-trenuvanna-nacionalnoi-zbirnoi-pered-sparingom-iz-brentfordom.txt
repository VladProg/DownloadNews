Ярмоленко тренувався за індивідуальною програмою.

Збірна України провела вечірню тренувальну сесію перед спарингом із «Брентфордом», повідомляє пресслужба УАФ, передає Укрінформ.

У тренуванні взяли участь 23 гравці. Тренування пропустили півзахисники Сергій Сидорчук та Віктор Циганков, яким діагностували застуду. Андрій Ярмоленко тренувався за індивідуальною програмою.
Зустріч між «Брентфордом» та збірною України відбудеться 23 березня. Початок гри – о 19:00 за київським часом. Контрольний матч відбудеться «за зачиненими дверима».
Спаринг із «Брентфордом» є для синьо-жовтих підготовчим етапом до старту кваліфікаційного турніру Євро-2024.


Як повідомляв Укрінформ, 26 березня команда Руслана Ротаня зіграє матч з Англією о 19:00 за Києвом.

Фото: uaf.ua