У Ярмоленка травма коліна.

Вінгер «Динамо» Андрій Ярмоленко після травми коліна та операції зможе повернутися до тренувань лише у другій частині зимових зборів, повідомляє журналіст Ігор Циганик, передає Укрінформ.

«Поспілкувалися трохи з Андрієм Ярмоленком. Наскільки я зрозумів, до зими він не тренуватиметься, у нього пошкодження коліна.
Якщо все буде нормально і все пройде за планом, то у другій половині зимових зборів Андрій має розпочати роботу. Це проблема для «Динамо». Заміни для нього немає», – сказав Циганик.
Ярмоленко цього сезону встиг забити чотири голи і зробив результативну передачу.



Як повідомляв Укрінформ раніше, Ярмоленко переніс операцію на коліні.
Фото: Getty Images