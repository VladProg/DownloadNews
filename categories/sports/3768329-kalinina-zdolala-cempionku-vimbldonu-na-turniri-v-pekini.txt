Українка перемогла чешку Вондроушову.

Українка Ангеліна Калініна (№28 WTA) обіграла чешку Маркету Вондроушову (№8 WTA) у першому колі турніру WTA 1000 в Пекіні - 1:6, 6:4, 6:1, передає Укрінформ.
Матч тривав 1 годину і 8 хвилин. Ангеліна 2 рази подавала навиліт, зробила 7 подвійних помилок і використала 5/7 брейкпойнтів.
Тепер рахунок в особистих зустрічах став 2-1 на користь Калініної.
Калініна вперше цього року і втретє в кар'єрі перемогла суперницю з топ-10: торік українка записала на свій рахунок перемоги над Марією Саккарі (№5 WTA) і Гарбіньє Мугурусою (№9 WTA). Калініна вперше перемогла тенісистку топ-10 на харді.

У другому колі турніру в Пекіні Ангеліна Калініна зіграє проти австралійської тенісистки Дар'ї Севілл, яка у своєму стартовому матчі перемогла Катержину Синякову.
Фото: btu.org.ua