У столичному Будинку футболу відбулося жеребкування другого етапу змагань чемпіонату України серед команд Першої ліги сезону-2022/2023.


За підсумками першого етапу змагань у групах «А» і «Б» визначилися команди, які продовжать боротьбу за місця в УПЛ, і ті, які змагатимуться за право залишитися в Першій лізі, передає Укрінформ.
В обох групах команди змагатимуться з урахуванням очок, отриманих у матчах між собою восени. На другому етапі клуби групи «А» гратимуть лише з командами групи «Б» у два кола.
За підсумками жеребкування сформований календар змагань у групах «Чемпіонська» та «Вибування». Весняний етап змагань у Першій лізі стартує 8 квітня.
Чемпіонська група - «Оболонь» (Київ) - 16 очок, «Полісся» (Житомир) - 16, ЛНЗ (Черкаси) - 8, «Епіцентр» (Кам’янець-Подільський) - 8, «Металург» (Запоріжжя) - 7, «Карпати» (Львів) - 6, «Нива» (Тернопіль) - 3, «Кремінь» (Кременчук) - 2.
Група на вибування - «Чернігів» - 11 очок, «Скорук» (Нікопольський район) - 9, «Прикарпаття» (Івано-Франківськ) - 9, «Діназ» (Вишгород) - 9, «Буковина» (Чернівці) - 8, «Полтава» - 8, ФСК «Маріуполь» - 5, «Гірник-Спорт» (Горішні Плавні) - 3.
Як повідомляв укрінформ, згідно з регламентом два переможці чемпіонської групи напряму виходять до УПЛ, а клуби, що посядуть третє й четверте місця, гратимуть у плей-офф із командами, які посядуть 14-е й 13-е місця в УПЛ відповідно.
У гупі на вибування восьма команда напряму переходить до Другої ліги, а сьома - грає у плей-офф з другою командою Другої ліги.
Фото: uaf.ua.