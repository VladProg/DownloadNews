Збірна України з армрестлінгу стала 3-ю на чемпіонаті Європи-2023, який провели в Кишиневі, Молдова.

Про це повідомила пресслужба Федерації армреслінгу України, передає Укрінформ.
Україну представили 97 спортсменів, які разом здобули 107 медалей. До складу збірної увійшли представники, які виступили серед юнаків, юніорів та молоді (46 медалей), серед дорослих (17 медалей), серед ветеранів (13 медалей) та серед параспортсменів (31 медаль). Остання група спортсменів поїхала на чемпіонат власним коштом, також їх підтримала Федерація армрестлінгу України.
Всього Україна здобула 36 золотих, 36 срібних, 35 бронзових медалей. У загальнокомандному рейтингу стала 3-ю, а серед жінок-ветеранів - першою.
Українська збірна готується до чемпіонату світу-2023, який проведуть з 24 серпня по 3 вересня в Алмати, Казахстан.
Фото: facebook.com