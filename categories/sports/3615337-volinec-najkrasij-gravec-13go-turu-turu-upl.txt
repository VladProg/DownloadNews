Українська Прем’єр-Ліга (УПЛ), опитавши фахівців експертної ради, визначила найяскравішого футболіста 13-го туру.

За підсумком голосування впевнену перемогу здобув воротар ковалівського «Колоса» Євгеній Волинець, передає Укрінформ.
Волинець випередив півзахисника криворізького «Кривбаса» Назара Волошина та захисника «Олександрії» Владислава Бабогло.
До складу експертної ради увійшли Олег Венглинський, Іван Гецко, Сергій Нагорняк, Йожеф Сабо, Олександр Сопко, Олег Федорчук, Анатолій Чанцев, Степан Юрчишин, Ігор Яворський.

Нагадаємо, у 13-му турі «Колос» зіграв внічию з київським «Динамо» (0:0).
Фото: ФК «Колос».