Володар поясу Всесвітньої боксерської ради (WBC) у надважкій вазі британець Тайсон Ф’юрі переміг екс-чемпіона світу зі змішаних єдиноборств (UFC) камерунця Френсіса Нганну і здобув титул чемпіона Ер-Ріяда.

За підсумками 10-раундового поєдинку за правилами боксу двоє суддів віддали перемогу Ф’юрі (96:93 та 95:94), один - Нганну (95:94), передає Укрінформ.
У третьому раунді Тайсон пропустив від Френсіса потужний удар у голову та побував у нокдауні. Загалом бій проходив зі змінною перевагою. Нганну діяв активніше, Ф’юрі був точнішим.
Свій наступний бій Ф’юрі має провести проти чемпіона світу за версіями WBA, WBO, IBF та IBO українця Олександра Усика. Поєдинок планують провести 23 грудня або у січні 2024 року у Саудівській Аравії.
Фото: Getty Images.