Бельгієць Рул Тамбер призначений тренером із фізичної підготовки донецького «Шахтаря» і допомагатиме наставнику «помаранчево-чорних» Маріно Пушичу з Боснії та Герцеговини.

Як повідомляє пресслужба «грників», 28-річний Тамбер як футболіст грав за клуб «Хейст» (2014-2020) у Другому дивізіоні чемпіонату Бельгії та Національній любительській лізі, передає Укрінформ.
По завершенні кар’єри гравця працював тренером із фізпідготовки в бельгійських командах «Генк» (2022) та «Левен» (2022–2023). Має диплом магістра Левенського католицького університету за напрямом «Фізичне виховання та спортивна підготовка».
Фото: Getty Images/Global Images Ukraine..