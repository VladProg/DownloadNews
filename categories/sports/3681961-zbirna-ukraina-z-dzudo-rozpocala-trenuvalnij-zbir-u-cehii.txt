Одразу по завершенню збору в Шаморіні (Словаччина) національна команда у повному складі вирушила до чеського Нимбурк, де до неї приєднаються ще 19 українських дзюдоїстів, які, зокрема, виступали на Grand Slam у Ташкенті (Узбекистан) та Кубку Європи в Римі (Італія).

Як повідомляє пресслужба Федерації дзюдо України, в Чехії до 18 березня відбудеться міжнародний тренувальний збір за участі понад 480 спортсменів з 43 країн, передає Укрінформ.
Найближчими стартами у дзюдоїстів будуть латвійський етап Кубка Європи у Ризі (18-19 березня) та турнір серії Grand Slam у Тбілісі, який пройде у грузинській столиці 24-26 березня.
На фото: Марат Крижанський (facebook.com/UkraineJudoFederation).