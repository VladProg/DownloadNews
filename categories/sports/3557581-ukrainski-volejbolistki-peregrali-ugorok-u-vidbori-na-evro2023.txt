Жіноча збірна України з волейболу здобула другу перемогу у кваліфікації чемпіонату Європи-2023.

«Синьо-жовті» обіграли на тайбрейку команду Угорщини - 3:2 (23:25, 25:16, 25:16, 26:28, 15:12), передає Укрінформ.
Наступний матч українська збірна зіграє 28 серпня з Португалією, 4 вересня команди проведуть поєдинок у відповідь. Завершать груповий етап українки іграми з Угорщиною (7 вересня) та Кіпром (10 вересня).
Нагадаємо, що у першому турі Україна обіграла Кіпр - 3:0 (25:17, 25:14, 25:9).
Турнірне становище у відбірковій групі С: Україна - 5 очок, Угорщина - 4, Португалія - 3, Кіпр - 0.
У фінальний турнір Євро-2023 із групи вийдуть перші дві команди.
Фото: eurovolley.cev.eu.