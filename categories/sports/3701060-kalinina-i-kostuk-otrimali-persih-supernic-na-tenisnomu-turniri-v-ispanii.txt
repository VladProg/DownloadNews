Перша та друга «ракетки» України Ангеліна Калініна та Марта Костюк дізналися імена своїх суперниць у другому колі престижного турніру Жіночої тенісної асоціації (WTA) - Mutua Madrid Open - у Мадриді (Іспанія) із призовим фондом $7,652 млн.

Путівку до третього раунду грунтових змагань посіяна під 30-м номером Калініна розіграє з єгипетянкою Маяр Шериф (№59 рейтингу WTA), а 32-й номер «посіву» Костюк зійдеться з колумбійкою Камілою Осоріо (№115), передає Укрінформ.
Турнір у Мадриді триватиме до 6 травня.
На фото: Ангеліна Калініна (Getty Images).