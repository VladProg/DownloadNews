Футбольні клуби «Динамо» та «Зоря» досягли угоди про перехід до луганського клубу на правах оренди трьох молодих гравців «біло-синіх».

Лівий захисник киян Артем Бенедюк, вінгер Артем Слесар та центрфорвард Ігор Горбач, які у минулому сезоні грали за «Динамо» U19, у сезоні-2023/2024 виступатимуть за луганську «Зорю», передає Укрінформ.
Орендна угода розрахована до завершення сезону.
Як повідомлялося, нинішнього сезону за «Зорю» на правах оренди також грають динамівці Антон Боль, Олександр Яцик та Вікентій Волошин.
Фото: fcdynamo.com.