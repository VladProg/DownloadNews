Людмила Кіченок стала третьою українською тенісисткою, якій вдалося пробитися у фінал «професіонального» Вімблдона.

Раніше фіналісткою Вімблдонського турніру у жіночому парному розряді ставала Олена Татаркова (2009 рік), а фіналісткою мікста - Тетяна Перебийніс (2005), передає Укрінформ.
Переможницями юніорського Вімблдона були Катерина Бондаренко (2004) та Дар’я Снігур (2019).
У фіналі юніорського турніру грали Тетяна Перебийніс (2000) та Даяна Ястремська (2016).
Як передавав Укрінформ, хорватсько-український дует Мате Павич - Людмила Кіченок вийшов учора у фінал змішаного розряду Вімблдона-2023. У півфіналі посіяні під 7-м номером Павич та Кіченок завдали поразки британцям Джонні О'Мара та Олівії Ніколлз - 7:6 (8:6) 4:6, 6:3.
Суперниками Мате та Людмили по фіналу стане бельгійсько-китайська пара Йоран Фліген - Сюй Іфань.
Фото: j48tennis.net.