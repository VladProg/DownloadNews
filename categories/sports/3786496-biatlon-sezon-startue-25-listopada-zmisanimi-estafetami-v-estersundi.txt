Новий біатлонний календар-2023/24 відкриє перший етап Кубка світу в Естерсунді (Швеція) 25 листопада.

У стартовий день змагань відбудуться одиночна змішана естафета (13.30 за київським часом) та змішана естафета (15.50), передає Укрінформ.
До програми шведського старту також увійшли індивідуальні гонки (26 листопада), класичні естафети (29-30 листопада), спринти (1-2 грудня) та гонки переслідування (3 грудня).
Окрім Естерсунда, етапи Кубка світу цього сезону прийматимуть австрійський Гохфільцен (8-10 грудня), швейцарський Ленцерхайде (14-17 грудня), німецькі Обергоф (4-7 січня) та Рупольдінг (10-14 січня), італійська Антгольц-Антерсельва (18-21 січня), норсвезький Голменколлен (29 лютого - 3 березня), американський Солт-Лейк-Сіті (8-10 березня) та канадський Кенмор (14-17 березня).
Нагадаємо, чемпіонат Європи пройде у словацькому Брезно-Осрблі (24-28 січня), а головний старт сезону чемпіонат світу відбудеться у чеському Нове-Мєсто (7-18 лютого).
Фото: biathlonworld.com.