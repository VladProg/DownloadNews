Футболісти полтавської «Ворскли» завдали поразки криворізькому «Кривбасу» у 27-му турі чемпіонату України серед команд Прем'єр-ліги.

Зустріч на стадіоні ім. О. Бутовського у Полтаві завершилася на користь господарів з рахунком 1:0, передає Укрінформ.
Успіх «Ворсклі» приніс гол форварда Руслана Степанюка на 62-й хвилині.
Перший ігровий день продовжує поєдинок донецького «Шахтаря» з рівненським «Вересом».
У суботу, 20 травня, зіграють одеський «Чорноморець» та закарпатський «Минай» (13.00), луганська «Зоря» та «Інгулець» з Петрового (14.00), «Олександрія» та київське «Динамо» (15.00).
У неділю, 21 травня, зійдуться харківські «Металіст 1925» та «Металіст» (15.00), львівський «Рух» та «Львів» (17.00).
Як повідомлялося у стартовому поєдинку туру «Дніпро-1» здобув вольову перемогу над ковалівським «Колосом» (2:1).
У турнірній таблиці УПЛ лідирує «Дніпро-1» - 64 очки (після 27-ми ігор), далі - «Шахтар» - 63 (26), «Зоря» - 58 (26), «Динамо» - 50 (26), «Олександрія» - 42 (26), «Ворскла» - 36 (27), «Кривбас» - 35 (27), «Колос» - 33 (27)...
Фото: ФК «Ворскла».