ФІБА-Європа оголосила про одноголосне рішення не допускати російську та білоруську національні збірні до участі у прекваліфікації Євробаскету-2025.

Про це повідомила Федерація баскетболу України, передає Укрінформ.
«Керуючись рекомендаціями Міжнародного олімпійського комітету (МОК), Виконком ФІБА минулого тижня прийняв рішення не допускати відповідні команди до передкваліфікаційного турніру. Таким чином, російська та білоруська збірні не зможуть зіграти на чемпіонаті Європи-2025», – повідомили у ФБУ,
Матчі прекваліфікації відбудуться у липні-серпні 2023 року.
Як повідомлялося, раніше ФІБА не допустила росію до попередньої олімпійської кваліфікації.
Фото: Getty Images