20 медалей здобули українські дефлімпійці на першості Європи із дзюдо.

Змагання завершилися у столиці Болгарії Софії, передає Укрінформ.
Українська команда у складі 23-х спортсменів з вадами слуху завоювала 18 нагород в особистій першості (6 золотих, 6 срібних та 6 бронзових), та 2 у командній (1 золоту та 1 срібну).
Чемпіонами та призерами у збірній України стали:
«золото» - Дмитро Шеретов (вагова категорія до 73 кг), Лука Нетяга (до 90 кг), Єлизавета Дідоренко (до 52 кг), Валерія Колеснікова (до 63 кг), Марина Погорелова (до 78 кг), Марія Бала (понад 78 кг); Катерина Авдеєва, Софія Волянюк, Валерія Колеснікова, Марина Погорелова, Оксана Кравченко та Марія Бала (командні змагання);
«срібло» - Владислав Рощенков (до 66 кг), Максим Куля (до 90 кг), Володимир Маклаков (до 100 кг), Наталія Ненько (до 52 кг), Софія Волянюк (до 63 кг), Оксана Кравченко (понад 78 кг); Дмитро Шеретов, Владислав Мозирев, Лука Нетяга, Геворг Геворгян, Володимир Маклаков та Артем Фандеєв (командні змагання);
«бронза» - Іван Костенко (до 60 кг), Дмитро Лещенко (до 66 кг), Владислав Мозирев (до 73 кг), Геворг Геворгян (до 81 кг), Артем Фандеєв (до 100 кг), Антон Слушний (понад 100 кг).
Фото: facebook.com/minmolodsport.