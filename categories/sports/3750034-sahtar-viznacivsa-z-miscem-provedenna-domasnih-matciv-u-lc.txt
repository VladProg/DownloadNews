Український клуб уже отримав дозвіл від УЄФА.

«Шахтар» проводитиме домашні матчі групового етапу Ліги чемпіонів сезону 2023/24 у німецькому місті Гамбург, повідомляє пресслужба донецького клубу, передає Укрінформ.
Домашні матчі Ліги чемпіонів у сезоні 2023/24 «Гірники» гратимуть на арені «Фолькспаркштадіон», де виступає місцевий «Гамбург», клуб другої німецької Бундесліги. «Шахтар» уже отримав від УЄФА дозвіл на проведення поєдинків єврокубка у Гамбурзі на стадіоні, що вміщує більше 50 тисяч глядачів.
«Хочемо подякувати Варшаві та польському народові за підтримку, що нам надали під час проведення матчів минулого єврокубкового сезону в Польщі. На новий сезон ми розглядали можливість проведення домашніх ігор Ліги чемпіонів серед кількох варіантів і зупинилися на Гамбурзі"» – сказав комерційний директор «Шахтаря» Дмитро Кириленко.

Як повідомляв Укрінформ, на жеребкуванні групового етапу Ліги чемпіонів «Гірники» потрапили до третього кошика.
Фото: shakhtar.com