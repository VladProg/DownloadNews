Сьогодні у Скоп'є на стадіоні «Тоше Проеський» збірна України з футболу проведе виїзний матч відбору Євро-2024 у групі В проти Північної Македонії

Новий наставник нашої команди Сергій Ребров оголосив заявку на пождинок, передає Укрінформ.
Заявка збірної України на матч із Північною Македонією (за ігровими номерами):
1. Георгій Бущан, 2. Едуард Соболь, 3. Олександр Сваток, 4. Сергій Кривцов, 5. Сергій Сидорчук, 6. Тарас Степаненко, 7. Андрій Ярмоленко, 8. Руслан Малиновський, 9. Владислав Ванат, 10. Михайло Мудрик, 11. Артем Довбик, 12. Анатолій Трубін, 13. Ілля Забарний, 14. Віталій Буяльський, 15. Віктор Циганков, 16. Віталій Миколенко, 17. Юхим Конопля, 18. Олександр Тимчик, 19. Данило Ігнатенко, 20. Олександр Зубков, 21. Георгій Судаков, 22. Микола Матвієнко, 23. Андрій Лунін.
Із тих футболістів, які нині перебувають у Скоп'є, до заявки не потрапили Владислав Кочергін та Назарій Русин.
Зустріч Північна Македонія - Україна розпочнеться о 21.45 за київським часом.
Фото: uaf.ua.