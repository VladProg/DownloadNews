Футболісти донецького «Шахтаря» у вівторок, 25 жовтня, зустрінуться з шотландським «Селтіком» у 5-му турі групового етапу Ліги чемпіонів УЄФА.

Матч «Селтік» - «Шахтар» відбудеться на стадіоні «Селтік Парк» у Глазго, початок о 22.00 за київським часом.
Гру обслуговуватиме суддівська бригада з Нідерландів на чолі з Сердаром Гезюбююком.
В іншому поєдинку квартету F німецький «Лейпциг» зійдеться з чемпіоном Іспанії мадридським «Реалом», який достроково забезпечив путівку до 1/8 фіналу.
Турнірна таблиця: «Реал» - 10 очок, «Лейпциг» - 6, «Шахтар» - 5, «Селтік» - 1.
У заключному, шостому турі 2 листопада зіграють «Реал» - «Селтік», «Шахтар» - «Лейпциг».
Нагадаємо, у плей-офф Ліги чемпіонів вийдуть перші два клуби групи, третя команда продовжить виступ у Лізі Європи УЄФА.
Фото: Getty Images.