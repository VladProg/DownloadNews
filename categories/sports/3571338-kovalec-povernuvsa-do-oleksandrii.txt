Контракт із 29-річним півзахисником розрахований на два сезони.

Український хавбек Кирило Ковалець офіційно повернувся до «Олександрії», повідомляє прес-служба клубу, передає Укрінформ.
29-річний півзахисник підписав із клубом контракт, розрахований до 31 травня 2024 року.
Нагадаємо, у липні «Олександрія» оголосила про відхід Ковальця через завершення контракту. Кирило був на перегляді в «Динамо», проте київський клуб не став його підписувати.
Як повідомляв Укрінформ, Ковалець дебютував за «Олександрію» влітку 2018 року. Провів за клуб 88 матчів у всіх турнірах, забив 14 голів.
Фото: fco.com.ua