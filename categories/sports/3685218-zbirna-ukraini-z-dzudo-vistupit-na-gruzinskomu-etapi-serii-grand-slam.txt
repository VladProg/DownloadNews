У Тбілісі (Грузія) 24-26 березня пройде черговий етап серії Grand Slam із дзюдо.

Як інформує офіційний сайт Міжнародної федерації дзюдо (IJF), на турнірі виступить 431 спортсмен із 62-х країн, передає Укрінформ.
Збірну України представлятимуть 14 дзюдоїстів: Марія Буйок (вагова категорія до 48 кг), Юлія Гребеножко (63 кг), Єлизавета Литвиненко, Юлія Курченко (обидві - 78 кг), Руслана Булавіна (понад 78 кг); Артем Лесюк, Дільшот Халматов (обидва - 60 кг), Богдан Ядов, Данило Хлопецький (обидва - 66 кг), Геворг Манукян, Сергій Крівчач (обидва - 81 кг), Артем Бубир (90 кг), Антон Савицький (100 кг) та Євгеній Балєвський (понад 100 кг).
Наступний етап серії Grand Slam відбудеться 31 березня - 2 квітня в Анталії (Туреччина).
Фото: EJF.