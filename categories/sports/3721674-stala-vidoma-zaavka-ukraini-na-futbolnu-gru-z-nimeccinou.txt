Сьогодні у Бремені, на «Везерштадіоні», збірна України з футболу проведе товариський матч проти Німеччини.

Стала відома заявка нашої команди на цю гру (початок зустрічі - о 19.00 за київським часом), передає Укрінформ.
Заявка збірної України (за номерами):
1. Георгій Бущан, 2. Едуард Соболь, 3. Олександр Сваток, 4. Валерій Бондар, 5. Сергій Сидорчук, 6. Тарас Степаненко, 7. Андрій Ярмоленко, 8. Руслан Малиновський, 9. Владислав Ванат, 10. Михайло Мудрик, 11. Артем Довбик, 12. Анатолій Трубін, 13. Ілля Забарний, 14. Данило Ігнатенко, 15. Віктор Циганков, 16. Віталій Миколенко, 17. Юхим Конопля, 18. Олександр Тимчик, 19. Олександр Піхальонок, 20. Олександр Зубков, 21. Георгій Судаков, 22. Микола Матвієнко, 23. Андрій Лунін.
Із футболістів, які нині перебувають у Бремені, до заявки не потрапили Віталій Буяльський, Владислав Кочергін та Назарій Русин.
Додамо, що у рейтингу ФІФА, який було опубліковано 6 квітня, команда Німеччини, посідає 14-те місце у світі. Збірна України розташувалася на 30-й позиції.
Фото: uaf.ua.