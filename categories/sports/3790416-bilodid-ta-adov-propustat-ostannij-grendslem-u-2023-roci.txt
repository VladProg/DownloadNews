Дар'я продовжує відновлюватись після травми спини.

Українські дзюдоїсти Дар’я Білодід та Богдан Ядов пропустять турнір серії Грендслем у японському Токіо, повідомляє Суспільне Спорт, передає Укрінформ.

Як повідомив головний тренер збірної України з дзюдо Віталій Дуброва, Дар’я не встигла відновитись після травми, отриманої перед чемпіонатом Європи, а Богдан отримав травму безпосередньо під час континентальної першості.
На ЧЄ-2023, який пройшов у Франції з 3 по 5 листопада, Богдан Ядов здобув бронзову медаль у категорії до 66 кілограмів. Білодід чемпіонат Європи пропустила через пошкодження спини.

Турнір у Токіо, останній у серії Грендслем у 2023 році, пройде 2-3 грудня.
Фото: Getty Images