43-річний виконувач обов’язків головного тренера «Металіста 1925» Едмар офіційно залишив харківський футбольний клуб.

Про це повідомляє пресслужба команди, передає Укрінформ.
«Едмар отримав пропозицію роботи з-за кордону і після роздумів вирішив продовжити свою кар'єру там. «Металіст 1925» не мав морального права перешкоджати розвитку подій», - зазначає пресслужба.
Едмар очолив «Металіст 1925» Едмар разом із Олегом Голодюком у жовтні минулого року. З тих пір команда провела 36 поєдинків, у яких 8 разів перемогла, 14 разів зіграла в нічию та ще 14 матчів програла, набираючи, у середньому, трошки більше одного очка за гру.
Далі з командою продовжуватиме працювати той самий тренерський штаб: Олег Голодюк, Євген Котов, тренер-аналітик Максим Цвіренко, тренер воротарів Сергій Вольваков та тренер з фізичної підготовки Андрій Шабалін.
Після 12-ти зіграних матчів харків’яни йдуть дев’ятими в турнірній таблиці УПЛ.
Фото: facebook.com/metalist1925.