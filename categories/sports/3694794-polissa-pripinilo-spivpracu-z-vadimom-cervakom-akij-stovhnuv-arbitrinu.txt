Український футбольний клуб Першої ліги «Полісся» (Житомир) достроково припинив співпрацю із захисником Вадимом Черваком, який у матчі чемпіонату країни із запорізьким «Металургом» (1:2) штовхнув арбітриню Софію Причину.

Про це повідомляє пресслужба «Полісся», передає Укрінформ. https://polissyafc.com/news/oficijno-fk-polissa-dostrokovo-pripinae-spivpracu-z-vadimom-cervakom
«Після прикрого інциденту у недільному матчі проти МФК «Металург», до якого був причетний гравець «Полісся» Вадим Червак, керівництво клубу спільно з тренерським штабом ухвалило рішення про дострокове розірвання контракту та припинення співпраці із гравцем.
Офіційна позиція футбольного «Полісся» - клуб вважає подібну поведінку неприпустимою, бо не толерує і не приймає будь-яких проявів фізичного впливу на усіх учасників матчу, персонал клубів-суперників або бригади арбітрів», - йдеться у заяві ФК «Полісся»
Фото: polissyafc.com.