10-12 березня Сеул (Республіка Корея) прийматиме чемпіонат світу з шорт-треку.

Українську збірну на світовому форумі представлятимуть семеро спортсменів, передає Укрінформ.
Склад збірної України із шорт-треку:
чоловіки - Олег Гандей, Данило Федоренко;
жінки - Ксенія Адаменко, Єлизавета Сидьорко, Світлана Репецька, Марія Долгополова, Мирослава Селюкова.
У перший день змагань відбудуться попередні забіги в особистих видах програми та чвертьфінали в естафетах. У суботу, 11 березня, будуть розіграні нагороди на дистанціях 500 і 1500 м. В неділю, 12 березня, визначаться переможці та призери на 1000 м, а також в естафетах - чоловічій, жіночій та змішаній.
Фото: facebook.com/olympicua.