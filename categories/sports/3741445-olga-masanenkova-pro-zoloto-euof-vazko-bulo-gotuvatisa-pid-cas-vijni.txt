Легкоатлетка Ольга Машанєнкова принесла збірній України першу золоту нагороду Європейського юнацького олімпійського фестивалю в Мариборі.

На дистанції бігу на 400 метрів з бар’єрами рівненська легкоатлетка повторила свій минулорічний успіх, до того ж оновила рекорд України серед дівчат, передає Укрінформ.
Спортсменка розповіла про те, як склався дня неї забіг та як проходила підготовка до змагань.
«Під час фінального забігу була дуже запекла боротьба. На відео видно, що перед фінішною лінією я просто летіла - все заради того, щоб виграти. Коли прибігла одразу не зрозуміло, що перемогла. Подивилася на старшого тренера, побачила, що він радіє і зрозуміла, що це перемога! Дуже важко було готуватися у період війни в нашій країні. Мій тато досі воює. Хоча зараз вже трішки легше, нам частіше вдається побачитися, потренуватися разом. Взагалі за цей період я працювала з багатьма тренерами, які корегували мою техніку. Тому дякую всім їм, дякую нашим ЗСУ. Дякую, що захищаєте нас!», - сказала Ольга.
Загалом на літньому ЄЮОФ-2023 у Мариборі українці вже здобули 6 медалей - 1 золоту, З срібні та 2 бронзові.
Фото: noc-ukr.org.