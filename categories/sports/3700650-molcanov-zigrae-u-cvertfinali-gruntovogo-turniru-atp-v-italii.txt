Казахстансько-українский дует Андрій Голубєв - Денис Молчанов вийшов до 1/4 фіналу турніру Асоціації тенісистів професіоналів (АТР) серії Challenger у Римі (Італія) із призовим фондом €73 тис.

На старті грунтових змагань Голубєв та Молчанов упевнено переграли італійців Алессіо Балестрієрі та Джаммарко Гандольфі - 6:0, 6:1, передає Укрінформ.
Путівку до півфіналу казахстансько-українский тандем розіграє з посіяною під 4-м номером парою Дієго Ідальго (Еквадор) - Патрік Ніклас Салмінен (Фінляндія), які у свою чергу взяли гору над бельгійцями Йорісом Де Лооре та Міхаелем Гертсом - 6:4, 7:6 (7:4).
Турнір в італійській столиці триватиме до 30 квітня.
Фото: btu.org.ua.