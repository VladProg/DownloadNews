У литовському місті Друскінінкай (Литва) завершився чемпіонат світу з екіпірувального пауерліфтингу.

За підсумками змагань переможцями загальнокомандного заліку стала збірна України, передає Укрінформ.
Чоловіча команда набрала 54 очки, випередивши представників Китайського Тайбею (44) та Еквадору (41).
Жіноча збірна у свою чергу зібрала командних 50 очок; у суперниць із США - 49 балів, у Норвегії - 36.
На рахунку українських спортсменів на ЧС-2023 11 нагород - 5 золотих, 5 срібних та 1 бронзова.

Як повідомлялося, «золото» здобули Тетяна Біла (вагова категорія до 47 кг), Анастасія Дерев’янко (до 52 кг), Микола Бараннік (до 83 кг), Володимир Рисьєв (до 93 кг) та Олексій Бичков (до 120 кг), «срібло» виграли Лариса Соловйова (до 63 кг), Віталій Коломієць (до 83 кг), Дарія Русаненко (до 84 кг), Костянтин Мусієнко (до 93 кг) та Сергій Білий (до 105 кг), володаркою «бронзи» стала Валентина Загоруйко (понад 84 кг).
На фото: Микола Бараннік (sd.ua)