Команди баскетболістів збірної України Святослава Михайлюка та Олексія Леня здобули перемоги у чергових поєдинках регулярного чемпіонату НБА.

«Нью-Йорк Нікс» Святослава Михайлюка на виїзді переграв «Шарлотт Горнетс» - 121:102 і закріпився в зоні плейін, передає Укрінформ.
Українець провів уна майданчику 2 хвилини і 17 секунд, зробивши за цей час підбирання та один неточний дальній кидок.
Загалом у Михайлюка 8 зіграних матчів у сезоні в НБА, 3,5 хвилин в середньому, за які він набирає 2,0 очка і робить 0,8 підбирання.
«Сакраменто Кінгз» без українця Олексія Леня здобув перемогу над клубом «Клівленд Кавальєрз» (106:95) і йде п’ятим у таблиці Західної конференції. У Леня також 8 матчів в НБА з початку сезону, 3,1 хвилина в середньому, 1,4 очки, 1,1 підбирання та 0,3 передачі.
Фото: Getty Images.