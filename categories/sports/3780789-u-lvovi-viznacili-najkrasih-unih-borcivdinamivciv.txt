На базі олімпійської підготовки спортивного комплексу Львівської обласної організації фізкультурно-спортивного товаристка «Динамо» України відбувся чемпіонат з вільної боротьби серед юнаків та дівчат 2006-2008 років народження.

У змаганнях ФСТ «Динамо», які проводилися спільно з Національним олімпійським комітетом України в рамках Європейського тижня спорту-2023, взяли участь спортсмени шести територіальних організацій товариства, передає Укрінформ.
Серед почесних гостей спортивного свята були присутні: учасник Ігор Олімпіади 2012 та 2016 років, призер Кубку Европи та Міжконтинентального кубку, майстер спорту міжнародного класу з вільної боротьби Андрій Квятковський; дворазова чемпіонка світу з шосейних перегонів, заслужена майстер спорту з велосипедного спорту Тамара Полякова.
За підсумками командної боротьби перемогу здобула збірна Львівської обласної організації динамівського товариства. Друге місце виборола команда Закарпатської обласної організації, а третє - Вінницької обласної організації ФСТ «Динамо» України.
Переможців та призерів чемпіонату в командному заліку нагороджено почесними дипломами, а в особистому – дипломами, медалями відповідних ступенів Фізкультурно-спортивного товариства «Динамо» України.
Фото: facebook.com/olympicua.