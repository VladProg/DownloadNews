Українець у півфіналі поступився супернику з Індії.

Український бадмінтоніст Данило Боснюк став бронзовим призером міжнародного турніру Чхаттісгарх International Challenge, що проходить у місті Райпур (Індія), повідомляє пресслужба НОК України, передає Укрінформ.

Два з чотирьох матчів на шляху до п'єдесталу 23-річний представник Дніпропетровщини виграв у трьохсетовому протистоянні.
Третя партія знадобилася, аби визначити переможця й у півфіналі, де українському бадмінтоністу протистояв Раві Раві з Індії. Перемогу здобув господар корту – 19:21, 21:10, 8:21.

Це друга нагорода для Боснюка за останні три тижні, раніше він став бронзовим призером Dutch Open 2023 у Нідерландах.
Фото: t.me/nocukraine