У фіналі українка поступилась представниці Німеччини Рим Хаміс.

Українська каратистка Аніта Серьогіна здобула срібну медаль на Європейських іграх в Кракові, передає Укрінформ.
Українка у ваговій категорії до 61 кг здобула 3 перемоги з 3 на груповому етапі і з першого місця вийшла у півфінал. В 1/2 Серьогіна перемогла представницю Туреччини Гульбахар Гозуток.
У фіналі українка поступилась німкені Рім Хаміс.
На Європейських іграх у 2019 році Серьогіна здобула золото.
Це четверта медаль збірної України з карате на Європейських іграх цього року: вчора, 22-го червня Терлюга здобула «золото», а Філіпов – «бронзу», сьогодні ще одне «золото» завоював Заплітний.
Фото: Getty Images