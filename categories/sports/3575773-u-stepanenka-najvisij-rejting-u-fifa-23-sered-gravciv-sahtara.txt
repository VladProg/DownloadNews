Мудрик ділить третю позицію з Матвієнком, Кривцовим та Траоре.

Опубліковано список із десяти гравців «Шахтаря», які отримали найвищий рейтинг у новій серії футбольного симулятора FIFA 23, повідомляє прес-служба клубу, передає Укрінформ.
Найвищий рейтинг у Тараса Степаненка – 78. Другий найкращий показник в Андрія Пятова – 76, по 74 у Михайла Мудрика, Миколи Матвієнка, Сергія Кривцова та Лассіна Траоре.
У топ-10 Анатолій Трубін, Віктор Корнієнко та Олександр Зубков (в усіх по 72), а також Валерій Бондар (70).

Лише Пятов та Степаненко отримали золоті картки в онлайн-режимі Ultimate Team.

Як повідомляв Укрінформ, вже завтра, 21 вересня збірна України проведе матч проти Шотландії. Початок зустрічі о 21:45 за київським часом.
Фото: shakhtar.com