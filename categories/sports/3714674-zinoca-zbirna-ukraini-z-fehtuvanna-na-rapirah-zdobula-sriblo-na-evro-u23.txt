Третя медаль України у Будапешті.

Збірна України з фехтування здобула третю нагороду на чемпіонаті Європи U-23, що проходить у Будапешті, українські рапіристки стали срібними призерками у командних змаганнях, передає Укрінформ.


На шляху до фіналу українки перемогли Польщу (43:40) та Румунію (41:40). У вирішальному матчі Україна поступилася Франції – 28:45.
Збірну України у командній рапірі представляли Ольга Сопіт, Аліна Полозюк, Крістіна Петрова та Дарія Миронюк.

Континентальна першість у Будапешті відбувається з 23 по 27 травня. Збірну України на чемпіонаті Європи представляють 24 спортсмени.

Як повідомляв Укрінформ, раніше Україна виграла дві золоті медалі у Будапешті. Чемпіонками стали Ольга Сопіт (рапіра) та Емілі Конрад (шпага).

Фото: facebook.com/fencing.ukraine