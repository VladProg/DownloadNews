Боксерський поєдинок у надважкій вазі між володарем титулу WBC британцем Тайсоном Ф’юрі та чемпіоном WBA, WBO, IBO І IBF та українцем Олександром Усиком відбудеться у лютому наступного року.

Про це повідомляє інсайдер ESPN Майк Коппінджер, передає Укрінформ.
Бій за звання абсолютного чемпіона має пройти у у Ер-Ріяді (Саудівська Аравія).
Поєдинок мав відбутися 23 грудня. Сторони обох боксерів уклали контракти з організаторами поєдинку у Саудівській Аравії та офіційно анонсували зустріч наприкінці вересня. Відтоді Ф'юрі здобув надважку перемогу над зіркою змішаних єдиноборств Франсісом Нганну. Володар поясу WBC побував у нокдауні в третьому раунді та тріумфував лише роздільшим рішенням суддів проти абсолютного дебютанта в боксі.
Наслідки бою Ф'юрі - Нганну позначилися й на даті поєдинку британця з Усиком. Зустріч непереможених надважковаговиків відклали на лютий 2024-го.
Фото: twitter.com/MikeCoppinger.