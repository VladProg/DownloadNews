В Контіолахті (Фінляндія) відбувся передостанній старт першого етапу Кубка світу-2022/23 з біатлону.

Чоловічу гонку переслідування на 12,5 км виграв норвежець Йоганнес Бьо (3 промахи), який на 19,2 секунди випередив свого співвітчизника Стурлу Легрейда (2), передає Укрінформ.
Третім із двома колами штрафу став француз Емільєн Жаклен (+47,3 секунди).
Серед українців найкращий результат показав Антон Дудченко (1), який фінішував 18-м (+2.45,8).
Богдан Цимбал посів 34-е місце, Тарас Лесюк - 40-е, Артем Прима із п'ятьма промахами - 42-е.
Програму стартового етапу Кубка світу о 15.15 завершить жіноча гонка переслідування на 10 км.
На фото: Йоганнес Бьо (Getty Images/Global Images Ukraine).