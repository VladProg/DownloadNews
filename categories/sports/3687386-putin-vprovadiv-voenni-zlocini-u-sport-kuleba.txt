російські спортсмени не можуть брати участь в Олімпійських іграх та інших спортивних змаганнях, оскільки диктатор володимир путін вже впровадив у спорт не лише політику, а й воєнні злочини.

Про це повідомляє Укрінформ з посиланням на Твіттер міністра закордонних справ України Дмитра Кулеби.
"Спорт, державна пропаганда та армія в росії нероздільні. А зараз путін уже впровадив у спорт не лише політику, а й військові злочини. російські чи білоруські спортсмени не можуть брати участь у паризькій Олімпіаді чи будь-якій іншій великій спортивній події".
Як повідомлялося, українські спортсмени взяли участь у записі звернення до Міжнародного олімпійського комітету (МОК) із закликом не допускати російських та білоруських спортсменів до змагань, зокрема Олімпійських ігор 2024 року.
Фото: МЗС України