В іспанському місті Лес-Франкесес-дель-Вальєс завершився турнір Міжнародної федерації тенісу (ITF) - Les Franqueses del Valles - із призовим фондом $100 тис.

У фіналі змагань українка Катерина Байндль поступилася посіяній під 2-м номером італійці Жасмін Паоліні - 4:6, 4:6, передає Укрінформ.
Тенісистки провели на корті 1 годину 35 хвилин.
Для Катерини це був 11-й фінал на рівні ITF, у тому числі другий нинішнього сезону. У липні українка програла вирішальний матч у Монпельє (Франція). В активі Байндл залишається п'ять трофеїв на турнірах ITF.
Фото: Getty Images.