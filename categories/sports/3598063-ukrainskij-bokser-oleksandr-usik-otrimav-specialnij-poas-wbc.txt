Чемпіон світу з боксу за версіями WBO, WBA, IBO та IBF у надважкій вазі українець Олександр Усик отримав спеціальний пояс від Всесвітньої боксерської ради (WBC).


Пояс вручив президент організації Маурісіо Сулейман на благодійному заході, який організував фонд Усика в США, передає Укрінформ.
«2018 року WBC провів конвенцію у Києві. Ми створили цей пояс WBC, оскільки брати Клички, Ломаченко, Гвоздик та Усик були героями своєї країни. Цей пояс для нашого дорогого чемпіона. Нехай Бог і надалі допомагає йому залишатися таким активним. Ми бажаємо Усику успіху», - сказав Сулейман.
Як повідомляв Укрінформ, свій наступний бій Олександр Усик планує провести у лютому 2023 року.
Фото: epa.eu.