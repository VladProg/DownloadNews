Головний тренер донецького «Шахтаря» Маріно Пушич прокоментував перемогу команди над бельгійським «Антверпеном» (1:0) у 5-у турі групового етапу Ліги чемпіонів УЄФА.

Наставник зазначив, що його футболісти багато роблять і для тренера, і для клубу, передає Укрінформ.
«Це була важка гра. Це матч Ліги чемпіонів, де ти маєш грати проти дуже сильних суперників, добре організованих і високоякісних. Мої футболісти роблять більше, ніж я від них вимагаю, - не тільки для мене як тренера, але й для клубу. І це дуже важливо: дисципліна, організація. Я дуже щасливий тренер з такими хлопцями... Ми дуже пишаємося нашим першим важливим досягненням - тим, що залишимося у європейських змаганнях після зимової перерви. І в нас ще може бути можливість залишитися на найвищому рівні у Європі - у Лізі чемпіонів. Ми чудово виступили, я дуже задоволений», - сказав Пушич.
Турнірне становище у групі H Ліги чемпіонів: «Барселона» - 12 очок, «Порту» - 9, «Шахтар» - 9, «Антверпен» - 0.
Фото: facebook.com/fcshakhtar.