Перша «ракетка» України серед юніорів Ілля Максимчук уперше пройшов кваліфікацію на турнірі Міжнародної тенісної федерації (ITF).


На змаганнях ITF M25 у Мадриді Ілля здобув у відбірковій сітці три перемоги, повідомляє Укрінформ.
18-річний українець обіграв у кваліфікації двох іспанців: Асьєра Менезеса Перні - 6:3, 6:1 та Альберто Фернандеса - 7:6 (7:1), 6:3, а також Івана Казакова (нейтральний статус) - 7 :6 (12:10), 6:3.
Максимчук ушосте стартував у кваліфікації турніру ITF і вперше її подолав. Раніше українець одного разу грав в основній сітці професіонального турніру - минулого року він отримав wild card на змагання ITF M15 в Україні, де поступився у першому колі Олегу Приходьку.
Ілля Максимчук очолює національний юніорський рейтинг, посідаючи 124-й рядок у класифікації ITF Juniors.
У першому колі турніру в Мадриді українець зіграє проти болівійця Луїса Дієго Чавеса Вільялпандо.
Фото: btu.org.