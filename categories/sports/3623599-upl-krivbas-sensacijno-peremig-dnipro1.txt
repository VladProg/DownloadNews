Перша поразка «Дніпра-1» в сезоні.

«Кривбас» сенсаційно переміг «Дніпро-1» в п’ятнадцятому турі Української Прем’єр-ліги, передає Укрінформ.

Дніпряни відкрили рахунок у матчі, на 22-ій хвилині з пенальті відзначився Довбик.
За п’ять хвилин Волошин зрівняв рахунок у грі.
У другому таймі команди обмінювались атаками, але вдалий постріл Дебелка на 73-ій хвилині приніс перемогу «Кривбасу» - 2:1.
Перемога переносить «Кривбас» на 11-е місце в УПЛ, у них п’ятнадцять очок, «Дніпро-1» попри поразку залишає за собою першу сходинку Української Прем’єр-ліги, у них 35 пунктів.

Як повідомляв Укрінформ, у ще одному матчі ігрового дня, «Олександрія» поділила очки з «Рухом».
Фото: upl.ua