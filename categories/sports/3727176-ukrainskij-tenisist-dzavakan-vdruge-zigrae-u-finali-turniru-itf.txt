30-річний український тенісист Юрій Джавакян вийшов у фінал турніру ITF M15 у Джакарті (Індонезія).

У півфіналі Юрій (АТР 1386) зустрічався з першою «ракеткою» змагань Омаром Ясікою (АТР 301) з Австралії. За рахунку 6:3, 2:6, 0:2 австралієць прийняв рішення відмовитися від продовження боротьби, передає Укрінформ.
Джавакян стартував у Джакарті у кваліфікації і здобув сім перемог на шляху до фінального матчу. Для українського гравця це буде другий титульний поєдинок на турнірах ITF. 2016 року він також із кваліфікації дійшов до фіналу на «ф'ючерсі» в Єгипті, але програв у вирішальному поєдинку.
У фіналі змагань у Джакарті українець зіграє проти японського тенісиста Сори Фукуди (АТР 945).
Як повідомлялося, у середині 2018 року Юрія Джавакяна дискваліфікували на 21 місяць за вживання забороненої речовини.
Фото: btu.org.