У Лізі конференцій УЄФА визначилися учасники фіналу розіграшу сезону-2022/23.

Вирішальний поєдинок відбудеться за участю футболістів англійського «Вест Гема» та італійської «Фіорентини», передає Укрінформ.
«Вест Гем», який тижнем раніше в Лондоні з рахунком 2:1 здобув перемогу над АЗ «Алкмааром», виграв й у Нідерландах - 1:0.
В іншому протистоянні 1/2 фіналу турніру швейцарський «Базель» у додатковий час на домашній арені «Сент-Джейкоб Парк» з рахунком 1:3 програв італійській «Фіорентині», яка в першій грі у Флоренції поступилася із меншою різницею - 1:2.
Нагадаємо, фінал Ліги конференцій УЄФА пройде 7 червня на «Сінобо Стедіум» у Празі (Чехія).
Фото: AFP.