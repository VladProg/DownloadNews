Українцем цікавився міланський «Інтер».

Співпраця Руслана Малиновського та «Аталанти», ймовірно, добігає кінця, повідомляє Tutto Atalanta, передає Укрінформ.
Якщо не станеться нічого екстраординарного, італійський клуб спробує продати 29-річного українця в зимове трансферне вікно.
Повідомляється, що футболіст незадоволений своїм положенням в клубі, попри домовленість про продовження контракту, який спливає у 2023 році, до 2025-го. Проте сам гравець раніше повідомляв, що його угода з «Аталантою» розрахована до 2024 року.
В поточному сезоні хавбек провів на полі лише 369 хвилин. Він взяв участь у 10 матчах, забив 1 гол та зробив 1 асист. Головний тренер «бергамасків» Джан П’єро Гасперіні бачить на позиції Руслана інших гравців, а його більше тримає на лаві записних. Хавбек не подобається така ситуація.
Раніше повідомлялося, що «Інтер» взимку може придбати Малиновського за 25 млн євро.
Фото: Getty Images