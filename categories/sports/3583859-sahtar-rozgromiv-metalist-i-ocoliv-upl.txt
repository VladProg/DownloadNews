Форвард «гірників» Сікан оформив у матчі хет-трик.

«Шахтар» на чужому полі декласував «Металіст» 6:1 в 5-му турі Української прем'єр-ліги, передає Укрінформ.
У складі «гірників» хет-трик забив Данило Сікан, ще три точні удари на рахунку Олександра Зубкова, Лассіни Траоре і Невена Джурашека. «Металіст» відповів єдиним голом Чідомере в кінці зустрічі.
Перемога над харків'янами дозволила підопічним Йовичевича очолити турнірну таблицю УПЛ з 13-а пунктами в активі.

Перед матчем гравці «Шахтаря» вийшли у спеціальних футболках на знак підтримки військових, які захищали Маріуполь. На принті був зображений захисник «Азовсталі», морпіх Михайло Діанов.
Як повідомляв Укрінформ, в 5-му турі УПЛ «Дніпро-1» переміг «Львів» (3:0), а «Ворскла» мінімально обіграла «Інгулець» (1:0).
Фото: shakhtar.com