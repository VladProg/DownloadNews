«Ракув», у складі якого грає український футболіст Владислав Кочергін, достроково гарантував собі чемпіонство у польській лізі.

«Ракув» програв «Короні» (0:1), але «Легія» поступилася «Погоні» Щецин (1:2) у 31-у турі чемпіонату Польщі, передає Укрінформ.
Таким чином відставання між командами тепер становить 11 балів за 3 тури до фінішу. Для «Ракува» це перше «золото» чемпіонату в історії клубу.
Як повідомлялося, Кочергін у поточному розіграші взяв участь у 30 матчах та відзначився 6 голами та 2 асистами.
Фото: ФК Ракув