Аргентинець повернувся до основної групи «ПСЖ».

Нападник «ПСЖ» Ліонель Мессі може взяти участь у майбутньому матчі команди у чемпіонаті Франції, повідомляє RMC Sport, передає Укрінформ.
Це буде гра із «Марселем», яка запланована на 16 жовтня.
Напередодні поєдинку 35-річний Мессі тренувався у звичному режимі з партнерами. Головний тренер парижан Крістоф Галтьє підтвердив, що Ліонель буде доступним для участі у матчі, але залежно від його стану.
Як повідомляв Укрінформ, Ліонель Мессі через травму пропустив останні дві гри «ПСЖ» – у чемпіонаті Франції з «Реймсом» (0:0) та у Лізі чемпіонів з «Бенфікою» (1:1).

Фото: Getty Image