24 вересня національна збірна України з футболу у 5-у туру Ліги націй зіграє в гостях проти команди Вірменії.

До цього суперники за всю історію зустрічалися між собою дев’ять разів, передає Укрінформ.
Перевага у цих двобоях на боці українців. Наша команда здобула шість перемог, ще три гри закінчилися внічию. Різниця забитих і пропущених м’ячів - 20:8.
У цих матчах найчастіше ворота збірної Вірменії вражав Андрій Шевченко - сім разів. По два м’ячі забивали Андрій Гусін та Андрій Воробей.
У третьому турі Ліги націй Україна нинішнього року у Лодзі обіграла вірменів з рахунком 3:0. М'ячі забили Руслан Малиновський, Олександр Караваєв та Віталій Миколенко. Останні троє й нині перебувають у розпорядженні тренерського штабу збірної.
Сьогоднішній поєдинок розпочнеться в Єревані о 16.00 за київським часом.
В іншому матчі нашої групи Ліги B Шотландія у Глазго прийматиме Ірландію (початок гри - о 21.45).
Турнірна таблиця групи 1 Ліги В після 4-х турів: Шотландія - 9 очок, Україна - 7, Ірландія - 4, Вірменія - 3.
Згідно регламентом ЛН, переможець групи отримає путівку до Ліги А, а остання команда квартету у наступному циклі виступатиме в Лізі С.
Фото: uaf.ua.