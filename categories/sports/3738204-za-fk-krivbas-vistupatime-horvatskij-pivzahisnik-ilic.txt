Український футбольний клуб Прем'єр-ліги «Кривбас» (Кривий Ріг) оголосив про підписання контракту з хорватським атакувальним півзахисником Хрвоє Іличем.

Трансфер 24-річного футболіста відбувся на правах вільного агента. Контракт підписаний на три роки, передає Укрінформ.
Останній клуб гравця - багаторазовий чемпіон Ізраїлю «Хапоель» з Тель-Авіва. Минулого сезону у складі «Хапоеля» Хрвоє провів 10 матчів, відзначившись двома голами.
«Ілич - наш другий новачок, але точно не останній. Робота триває 24/7 і, попри всі труднощі, ми продовжуємо підсилюватись і будувати новий «Кривбас». З Хрвоє ми підписали трирічний контракт і раді вітати його у великій червоно-білій родині» - заявив генеральний директор ФК «Кривбас» Володимир Баєнко.
Фото: fckryvbas.com.