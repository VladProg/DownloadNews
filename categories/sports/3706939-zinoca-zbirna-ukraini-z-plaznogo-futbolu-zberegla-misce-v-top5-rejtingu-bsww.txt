Всесвітня організація пляжного футболу (BSWW) оновила рейтинг чоловічих та жіночих збірних.

Як повідомляє офіційний сайт BSWW, жіноча збірна України із 649-ма балами розташувалися на п'ятій позиції, передає Укрінформ.
«Синьо-жовті» відстають від Бразилії на 35 пунктів. Лідирує збірна Іспанії, другою йде Англія, третіми - США.
Чоловіча збірна України із 1005-ма балами посідає 15-ту сходинку, відстаючи від Аргентини на 56 пунктів. Очолює рейтинг збірна Бразилії, другою йде Португалія, третім - Парагвай.
Як інформує Українська асоціація футболу (УАФ), першим офіційним турніром цього року як для чоловічої, так і для жіночої збірної України стануть Європейські ігри в польському Кракові (26-30 червня).
Фото: Асоціація пляжного футболу України.