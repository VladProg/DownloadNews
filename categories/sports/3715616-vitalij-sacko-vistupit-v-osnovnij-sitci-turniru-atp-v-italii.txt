Український тенісист Віталій Сачко здобув дві перемоги у кваліфікації турніру ATP Challenger Tour 75 в італійському місті Віченца з призовим фондом €73,000.

У відбірковий матчах Віталій (АТР 275) переміг двох італійців, передає Укрінформ.
У першому колі українець обіграв італійського тенісиста Андреа Арнаболді (454) - 6:4, 6:2, а у фіналі - Джованні Фоніо (276) - 6:4, 7:6 (7:1).
Сачко вдесяте в сезоні зіграє в основній сітці «челленджера». Його найкращий результат нинішнього року - чвертьфінал, куди він виходив на турнірах у Лугано (Швейцарія), Ліллі (Франція) та Морелосі (Мексика).
Фото: btu.org.