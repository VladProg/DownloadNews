На засіданні виконавчого комітету Міжнародного олімпійського комітету (МОК) ухвалили рішення виключити Міжнародну боксерську асоціацію (IBA), якою керує росіянин Умар Кремльов, зі складу організації.

Про це повідомила пресслужба МОК, передає Укрінформ.
Виконавча рада МОК дійшла висновку, що IBA не виконала умови, які були поставлені перед нею.
69 членів МОК проголосували за, 1 – проти. Окрім того, організація рекомендує залишити бокс у програмі наступних Олімпійських ігор, що відбудуться у Парижі у 2024 році.
Як повідомлялося, IBA дозволила російським та білоруським спортсменам брати участь у міжнародних змаганнях з використанням національної символіки. Через дії Асоціації відмовилися від участі у жіночому та чоловічому чемпіонатах світу Україна, Велика Британія, США, Польща та низка інших країн.
У міжнародному аматорському боксі з’явилася нова федерація World Boxing. Орган очолює Тимчасова рада з представників федерацій Німеччини, Великобританії, Нідерландів, Філіппін, Швеції та США.
Фото: Getty Images