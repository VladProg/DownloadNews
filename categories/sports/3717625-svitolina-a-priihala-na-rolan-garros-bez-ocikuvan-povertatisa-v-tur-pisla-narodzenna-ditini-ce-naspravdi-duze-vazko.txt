Світоліна перемогла росіянку Анну Блінкову у третьому колі Відкритого чемпіонату Франції.

Українська тенісистка поділилась своїми емоціями після переможного матчу, передає Укрінформ.
«Перший сет з мого боку вийшов не дуже вдалим, я не дуже добре пересувалася, не грала у свій найкращий теніс. Але мені потрібно було продовжувати боротися, знайти свій хороший теніс. Після першого гейму в другому сеті я грала краще і краще, я дійсно намагалася боротися. За таких приголомшливих трибун важко не битися. Я просто намагалася віддати всі сили. Час від часу я не почувалася дуже добре. Але в підсумку зіграти добре під тиском наприкінці матчу - це був особливий момент. Я дуже вдячна, що ви надихали мене, це було неймовірно. Останній гейм був фантастичним? О, так, я просто вирішила залишити всі сили на корті. Я подавала на матч на цій половині корту, проти вітру, це було трохи складно. Але в підсумку я була дуже щаслива забити цей бекхенд по лінії, я виклалася на 100% на цьому ударі, тому я дуже рада, що змогла взяти цей гейм на подачі.», - сказала Світоліна.

Колишня перша ракетка України також розповіла про свої амбіції на турнір.

«Які мої очікування? Я просто намагаюся грати матч за матчем. Я приїхала сюди без очікувань, повертатися в тур після народження дитини - це насправді дуже важко. Але я дуже мотивована йти далі на цьому турнірі. Наступна суперниця [Дар'я Касаткіна] - дуже складна. Тому головне - це відновити сили і бути готовою до наступної битви. Це дійсно дуже, дуже особливі моменти тут, на Ролан Гаррос. Я завжди любила тут грати, завжди дивилася Ролан Гаррос у дитинстві в Україні, здається це був єдиний турнір Grand Slam, який у нас показували. Я дуже рада, що в мене є шанс знову тут зіграти», - додала Світоліна.

Як повідомляв Укрінформ, Світоліна вп'яте зіграє в 1/8 фіналу «Ролан Гаррос».

Фото: Getty Images