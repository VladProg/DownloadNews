Ще один шанс для Андрія Луніна?

Сьогодні голкіпер «Реала» Тібо Куртуа знову не тренувався у загальній групі команди перед матчем Ла Ліги проти «Барселони», який відбудеться у неділю, 16 жовтня, повідомляє Relevo, передає Укрінформ.
Раніше повідомлялося, що бельгієць знову відчув біль у спині. Медичне обстеження підтвердило рецидив радикуліту Куртуа.
Куртуа вже пропустив чотири останні матчі «Бланкос». Він не грав у Ла Лізі з «Осасуною» (1:1) та «Хетафе» (1:0) та у двох поєдинках Ліги чемпіонів із «Шахтарем» (2:1 та 1:1).
Натомість з перших хвилин у «Реала» грає український воротар Андрій Лунін.
Як повідомляв Укрінформ, «Реал» йде на другому місці у Ла Лізі. Гра між «Бланкос» та «Блаугранас» у рамках Ла Ліги запланована на неділю, 16 жовтня. Початок – о 17:15 за київським часом.
Фото: Getty Image