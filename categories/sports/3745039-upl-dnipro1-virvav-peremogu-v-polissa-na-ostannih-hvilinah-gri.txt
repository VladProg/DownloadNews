Триває другий тур чемпіонату України з футболу.

«Дніпро-1» здобув перемогу над «Поліссям» - 2:1 у другому турі Української Прем'єр-ліги, передає Укрінформ.
На 20-й хвилині зустрічі «Полісся» залишилось у меншості - пряму червону картку отримав Кушніренко.
Втім, відкрити рахунок у матчі «Дніпру-1» вдалось лише у другому таймі: на 63-й хвилині відзначився Пихальонок. Наприкінці гри «Полісся» зрівняло рахунок: пенальті реалізував Янаков. Вирішальний гол та перемогу команді приніс Бабенко.
«Дніпро-1» перемагає у своєму першому матчі нового сезону УПЛ та займає п'яте місце в таблиці, «Полісся» - восьме, маючи у своєму активі три пункти.
Як повідомляв Укрінформ, сьогодні, 6 серпня в УПЛ відбудуться ще три зустрічі: «Зоря» зіграє з «Кривбасом», «Колос» прийматиме «Чорноморець», а «Рух» протистоятиме «Ворсклі».
Фото: upl.ua