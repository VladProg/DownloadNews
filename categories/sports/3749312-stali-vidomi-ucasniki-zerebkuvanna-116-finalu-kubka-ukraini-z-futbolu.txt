У столичному Будинку футболу в четвер, 17 серпня, відбудеться жеребкування четвертого попереднього етапу розіграшу Кубка України сезону-2023/24.

Як повідомляє офіційний сайт Української асоціації футболу (УАФ), початок церемонії о 13.00, передає Укрінформ.
Склад учасників.
Прем'єр-ліга: «Колос» (Ковалівка), «Чорноморець» (Одеса), «Рух» (Львів), «Металіст 1925» (Харків), «Верес» (Рівне), «Полісся» (Житомир), «Оболонь» (Київ), «ЛНЗ» (Черкаси);
Перша ліга: «Епіцентр» (Кам'янець-Подільський), «Агробізнес» (Волочиськ), «Гірник-Спорт» (Горішні Плавні), «Лівий берег» (Київ), «Маріуполь» (Маріуполь), «Вікторія» (Суми);
Друга ліга: «Звягель» (Звягель), «Скала 1911» (Стрий).
Базовий день матчів - 23 серпня.
В 1/8 фіналу виступатимуть вісім переможців четвертого попереднього етапу та вісім клубів УПЛ (1-8 за рейтингом). Базовий день матчів - 27 вересня.

В 1/4 фіналу візьмуть участь вісім переможців 1/8 фіналу. Базовий день матчів - 1 листопада.
У півфіналі виступатимуть чотири переможці 1/4 фіналу. Базовий день матчів - 3 квітня 2024 року.
Фінал Кубка України-2024 відбудеться 15 травня.
Фото: УАФ.