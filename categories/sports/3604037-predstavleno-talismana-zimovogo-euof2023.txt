Бабак на ім’я «Кугі» стане маскотом зимового Європейського юнацького олімпійського фестивалю-2023, що пройде з 21 по 28 січня в регіоні Фріулі-Венеція-Джулія (Італія).

Як повідомляє пресслужба Національного олімпійського комітету України, талісман відображає багато цінностей найпрестижнішого молодіжного олімпійського мультиспортивного форуму Старого cвіту та регіону, де проходитимуть змагання, передає Укрінформ.
«Маленький гризун є одним із символів гір. Маючи товариський характер, він любить жити групами, колоніями, організованими подібно до сімей. Це стійкий вид, ідеально адаптований до альпійської дуги Фріулі-Венеція-Джулія, яка є об'єктом Всесвітньої спадщини ЮНЕСКО. Це екологічно чистий, як і захід, який ми організовуємо, і екологічний у багатьох відношеннях», - розповів голова оргкомітету Мауріціо Дюннхофер, роз'яснивши, чому вибір впав саме на цю милу тваринку.
Президент організаційного комітету Мауріціо Дуеннхофер заявив, що церемонія відкриття ЄЮОФ-2023 відбудеться на площі Пьяцца Уніта де Італія, яка вітатиме прибуття олімпійського вогню 21 січня 2023 року. Офіційне ж запалення «Полум'я миру» відбудеться 4 листопада в Ара Пацис у Римі, ознаменувавши початок естафети вогню, яка торкнеться символічних регіонів і міст Італії, передаючи дух Ігор з посланнями дружби та єдності.