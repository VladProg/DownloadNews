Головний тренер юнацької збірної України Олександр Бобкін назвав склад команди, який візьме участь у представницькоу міжнародному турнірі U18 Olympic Hopes.


Змагання пройдуть в угорському місті Дьйор 24-26 серпня, передає Укрінформ.
За три дні наші хокеїсти схрестять ключки з однолітками з Угорщини, Польщі та Румунії.
«Минулого року турнір проводився у Будапешті, нині - у Дьйоі, – каже Олександр Бобкін. - Угорці - це наш суперник на ЧС-2024, але я не чекаю від них оптимального складу цього разу. Втім, грати з ними останніми роками дуже цікаво, команда сповідує силову манеру ведення гри. Польщу очолює добре мені знайомий Андрій Гусов, сильний фахівець. Очікую пекучу сутичку на максимумі можливостей. Румунія для мене команда-загадка, оскільки останніми роками ми не перетиналися на рівні юніорських та молодіжних збірних, але я знаю, що румунський клубний хокей на підйомі і тріумф клубу «Георгені» у міжнародній Erste Liga цього року тому підтвердження. Загалом очікую на цікавий турнір, де ми переглянемо велику обойму гравців 2007 року народження».
Збірна України U18:
воротарі - Єгор Калиниченко, Ілля Семеха (обидва - 2006 р.н.);
оборонці - Назар Бубушкін, Микита Боднар, Гліб Дзюбенко, Тимур Лапко, Богдан Трущенко (усі - 2006 р.н.), Олександр Нечипорук, Єгор Печорін (обидва - 2007 р.н.);
нападники - Данило Береза, Володимир Захаревич, Тимофій Материкін, Гаврило Сімчук, Артем Шарець, Данило Шульга (усі - 2006 р.н.), Максим Висотенко, Андрій Виставкін, Данило Дука, Матвій Маловичко, Віктор Мельниченко, Данило Павленко, Савелій Сухницький (усі - 2007 р.н.).
Фото: fhu.com.ua.