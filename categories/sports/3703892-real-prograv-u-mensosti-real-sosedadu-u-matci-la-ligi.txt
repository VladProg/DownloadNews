Мадридський «Реал» зазнав поразки у 33-му турі чемпіонату Іспанії з футболу.

На Reale Arena у Сан-Себастьяні «вершкові» поступилися місцевому «Реал Сосьєдаду» - 0:2, передає Укрінформ.
Перемогу господарям принесли влучні удари японського форварда Такефуса Кубо, який відзначився на 47-й хвилині, та Андера Барренечеа (85).
Гості догравали матч у меншості - на 61-й хвилині за друге попередження червону картку отримав Даніель Карвахаль.
У турнірній таблиці Ла Ліги лідирує «Барселона», в активі якої 82 очки. «Реал» (68) йде другим, на третьому місці - «Атлетико» (66), на четвертому - «Реал Сосьєдад» (61).
Фото: AFP.