Бій відбудеться 26 листопада в Лондоні.

Чемпіон WBO International у легкій вазі Денис Берінчик (16-0, 9 КО) розпочав підготовку до бою з володарем титулу EBU Іваном Менді (47-5-1, 22 КО), повідомив українець на своїй сторінці в Інстаграмі, передає Укрінформ.
Берінчик підтвердив, що бій відбудеться 26 листопада у Лондоні. Раніше поєдинок із французом Менді був запланований на 22 жовтня.
Влітку Берінчик повідомив, що повертається до тренувань. Нагадаємо, що з початку повномасштабного вторгнення росії в Україну Берінчик перебував у лавах територіальної оборони.
Як повідомляв Укрінформ, 34-річний Берінчик востаннє бився у грудні 2021 року, коли одноголосним рішенням суддів здолав представника країни-терориста росії Ісу Чанієва.
Останній бій 37-річний Менді провів у квітні 2022-го, перемігши італійця Джанлуку Сеглію та отримавши вакантний пояс EBU.
Фото: Getty Images