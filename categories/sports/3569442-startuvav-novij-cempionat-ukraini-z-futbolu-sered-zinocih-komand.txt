Відбулися матчі 1-го туру футбольного чемпіонату України серед жіночих команд Вищої ліги сезону-2022/2023.

В одному з матчів зустрічалися футболістки «Дніпра-1» та «Кривбаса». Рахунок поєдинку - 0:7, передає Укрінформ.
Нинішнього року 12 колективів зіграють за стандартною схемою у два кола. 11 турів у першому колі, яке планується завершити до грудня, і ще 11 турів - навесні 2023 року.
Уперше в історії вітчизняного жіночого футболу клуби вищої ліги будуть змагатися за визначення двох команд, які представлятимуть Україну в жіночій Лізі чемпіонів наступного сезону. Чемпіон країни розпочне свої виступи на першому кваліфікаційному етапі Шляху чемпіонів, а команда, що посяде в чемпіонаті друге місце, зіграє в першому раунді Шляху представників ліг.
Команда, яка за підсумками чемпіонату України Вищої ліги сезону-2022/2023 посяде 12-те місце, перейде до Першої ліги.
Результати усіх матчів 1-го туру:
«Дніпро-1» - «Кривбас» (Кривий Ріг) - 0:7
«Атекс» (Київ) - «Ладомир» (Володимир) - 0:8
«Шахтар» (Донецьк) - «Ворскла» (Полтава) - 0:5
«Динамо» (Київ) - «Колос» (Ковалівка) - 2:1
«Маріуполь» (Маріуполь) — «Верес» (Рівне).
Зустріч «Пантери» (Умань) - «ЕМС-Поділля» (Вінниця) запланована на 26 жовтня.
Фото: facebook.com/uafwomen.