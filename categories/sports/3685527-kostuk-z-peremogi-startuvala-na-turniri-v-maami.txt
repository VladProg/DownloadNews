Українка перемогла італійку Елізабетт Коччаретто.

Українська тенісистка Марта Костюк (WTА 38) успішно стартувала на хардовому турнірі серії WTA 1000 у Маямі (США), передає Укрінформ.

У 1/64 фіналу змагань українка виграла у Елізабетти Коччаретто (Італія, WTA 49) в двох сетах за 1 годину та 18 хвилин. Це була перша зустріч тенісисток.

Зазначимо, що за матч Марта жодного разу не віддала подачу. У 7-му геймі першої партії Марта поступалася на своєму геймі 0:40, проте врятувала всі три брейк-поінти.

У 1/32 фіналу турніру в Маямі Костюк зустрінеться з Анастасією Потаповою з рф.

Як повідомляв Укрінформ, Завацька вийшла до наступного кола турніру у Словенії.
Фото: Getty Image