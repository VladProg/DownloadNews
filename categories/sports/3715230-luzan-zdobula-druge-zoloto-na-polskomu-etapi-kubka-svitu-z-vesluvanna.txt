Українка Людмила Лузан стала дворазовою переможницею етапу Кубка світу з веслування на байдарках та каное, що проходить у Познані (Польща).

Спортсменка з Івано-Франківська здобула золоту медаль у каное-одиночці на дистанції 500 метрів, передає Укрінформ.
Лузан із результатом 2 хвилини 12,92 секунди упевнено випередила срібну та бронзову призерок угорку Софію Кішбан (2.16,85) та хорватку Ванессу Тот (2.17,39).
Як повідомляв Укрінформ, раніше Лузан здобула «золото» на дистанції 200 метрів.
Фото: Getty Images.