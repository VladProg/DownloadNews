Українська тенісистка Юлія Стародубцева зіграла у фінальному поєдинку турніру ITF W60 в американському місті Нейплз із призовим фондом $60,000.

Юлія (№499 WTA) програла у двої сетах першій сіяній господарці корту Керолайн Доулгайд (112) - 5:7, 5:7, передає Укрінформ.
Суперниці грали рівно дві години.
У Нейплзі Стародубцева почала свої виступи у кваліфікації і виграла п'ять матчів. У півфінальному поєдинку українська тенісистка здобула найвисокорейтинговішу перемогу у кар'єрі, обігравши 137-ту ракетку світу Кайлу Дей зі США.
Для 23-річної Юлії це був другий одиночний фінал на турнірах ITF у кар'єрі. На початку березня вона стала чемпіонкою на змаганнях ITF W25.
Фото: btu.org.