Союз європейських футбольних асоціацій (УЄФА) призначив арбітрів на поєдинки другого туру групового етапу Ліги чемпіонів.

Зустріч між донецьким «Шахтарем» та шотландським «Селтік» обслуговуватимуть рефері зі Швеції, передає Укрінформ.
Суддівську бригаду очолить 33-річний Гленн Нюберг, помічники на лінії - Махбод Беїджі та Андреас Седерквіст, четвертий арбітр - Мохаммед аль-Хакім.
Поєдинок «Шахтар» - «Селтік» пройде у середу, 14 вересня, на стадіоні Війська Польського у Варшаві, початок о 19.45 за київським часом.
В іншому поєдинку квартету F іспанський «Реал» на «Сантьяго Бернабеу» у Мадриді зіграє з німецьким «Лейпцигом».
Фото: svenskfotboll.se.