Захисник національної збірної України з баскетболу Святослав Михайлюк провів ще один вдалий матч в регулярному чемпіонаті НБА.

Святослав набрав 17 очок у поєдинку клубу «Шарлотт» проти Торонто, передає Укрінформ.
Вихованець «Черкаських Мавп» вийшов в старті і провів 33 хвилини 31 секунду на майданчику, а його команда поступилася - 100:120.
Михайлюк реалізував 7 з 14-ти кидків з гри, до яких додав 5 підбирань, 7 передач та 1 перехоплення.
«Шарлотт» посідає 15-ту сходинку у Східній конференції.
Центровий української збірної Олексій Лень отримав 13 хвилин за «Сакраменто» у матчі проти «Нового Орлеана», в якому його команда перемогла - 121:103.
За цей час український баскетболіст набрав 4 очки, зробив 4 підбирання, 1 асист та 2 блок-шоти.
На фото: Святослав Михайлюк/fbu.ua.