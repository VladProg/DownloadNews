Це перший гол українця за команду.

Віктор Коваленко забив дебютний гол за італійський «Емполі» та приніс своїй команді перемогу у матчі з чинним чемпіоном Серії А «Наполі», передає Укрінформ.
У грі з «Наполі» Коваленко вперше в сезоні вийшов на поле у другому матчі поспіль. Хавбек замінив півзахисника Якопо Фацціні на 71-й хвилині. Віктор з'явився на полі за нічийного рахунку – 0:0.
На першій компенсованій хвилині до другого тайму Коваленко отримав м'яч у штрафному майданчику та влучним ударом у дальній кут відкрив рахунок у матчі.
«Емполі» зберіг переможний результат та здобув третю перемогу у цьому сезоні.

Завдяки перемозі над «Наполі» команда Коваленка покинула зону вильоту в Серії А та посідає 17-те місце, набравши 10 очок.
Фото: Getty Images