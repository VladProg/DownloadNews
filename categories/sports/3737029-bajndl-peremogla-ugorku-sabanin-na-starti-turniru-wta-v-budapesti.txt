Українка Катерина Байндл (Козлова) пробилася до 1/8 фіналу турніру Жіночої тенісної асоціації (WTA) - Hungarian Grand Prix - у Будапешті (Угорщина) із призовим фондом $259,3 тис.

У першому колі змагань Байндл (№100 рейтингу WTA) здобула перемогу над угоркою Наталією Сабанін (№345) - 6:4, 7:5, передає Укрінформ.
Тенісистки провели на корті майже 2 години.
Путівку до чвертьфіналу Hungarian Grand Prix Байндл розіграє з переможницею зустрічі між посіяною під 2-м номером китаянкою Шуай Чжан (№45) та угоркою Амаріссою К'ярою Тот (№548).
Турнір у Будапешті триватиме до 23 липня.
Фото: Getty Images/Global Images Ukraine.