Вихованець харківської школи хокею, 18-річний нападник Климентій Лисак поповнив склад молодіжної комнади U20 відомого чеського клубу «Тршинець» .

Доросла команда з цього міста на кордоні з Польщею тричі поспіль ставала чемпіоном Чехії, а «молодіжка», за яку виступає українець, також входить у новий сезон в якості медаліста - срібного призера у лізі серед гравців до 20-ти років, передає Укрінформ.
«Рівень хокею в Чехії на всіх щаблях не підлягає сумніву: найвищий ступінь організації гри, атлетична підготовка, сильні швидкості, - розповів Климентій Лисак. – Вже встиг зіграти два передсезонні матчі у першій ланці на позиції лівого крайнього. Обидва поєдинки ми виграли - у молодіжних команд «Вітковіце» (3:1) та «Зліна» (5:1). У другій зустрічі мені вдалося закинути прем'єрну шайбу. Вважаю, виступ у «Тршинці» піде мені на користь у поані перспективи».
Додамо, що минулого сезону Лисак грав серед дорослих чоловіків у Латвійсько-литовській лізі у складі клубу «Енергії» (Електренай). Хокеїст набрав 26 очок (14 шайб + 12 передач) очок у 35-ти матчах. Крім того, Лисак завоював з електренайцями «срібло» першості Литви.
Фото: facebook.com/fhu.com.ua.