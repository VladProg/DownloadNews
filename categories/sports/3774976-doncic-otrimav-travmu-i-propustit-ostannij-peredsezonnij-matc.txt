Розігруючий «Далласа» Лука Дончич не зіграє в останньому передсезонному матчі проти «Детройта».

Про це повідомили ESPN, передає Укрінформ.


Дончич отримав розтягнення ноги у товариському матчі проти «Реала» (123:127).


Головний тренер команди Джейсон Кідд сказав, що Дончич пройде ще одне обстеження. Він сподівається, що Лука зіграє у першому матчі «Далласа» в новому сезоні.


Зустріч «Далласа» проти «Сан-Антоніо» відбудеться 25 жовтня.


У товариському матчі проти «Реала» Дончич відіграв 5 хвилин, набрав 9 очок.


Фото: Getty Images