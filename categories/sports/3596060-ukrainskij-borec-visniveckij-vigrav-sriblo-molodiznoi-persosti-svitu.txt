У Понтеведра (Іспанія) продовжується молодіжна першість світу зі спортивної боротьби.

Першу медаль збірній України приніс представник греко-римського стилю боротьби Михайло Вишнивецький, повідомляє Укрінформ.
Харків'янин став срібним призером світової першості у ваговій категорії до 130 кг.
Вишнивецький дійшов до фіналу змагань, де у сутичці за «золото» поступився Фатіху Бакіру з Туреччини.
Молодіжний чемпіонат світу триватиме до 23 жовтня.