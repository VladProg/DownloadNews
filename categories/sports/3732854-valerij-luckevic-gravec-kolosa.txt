Лучкевич буде грати під 27-м номером.

Захисник Валерій Лучкевич перейшов у «Колос», повідомляє пресслужба клубу в Інстаграмі, передає Укрінформ.
Лучкевич - вихованець запорізького «Металурга», з якого він перейшов до «Дніпра». Далі грав за бельгійський «Стандард» (з яким виграв Кубок Бельгії) та «Олександрію». Останні два сезони провів у «Дніпрі-1».

В активі Лучкевича 19 матчів за молодіжну збірну України U-21. У минулому сезоні 27-річний футболіст провів 3 матчі за «Дніпро-1». Більшу частину сезону він пропустив через травму.
В «Колосі» Валерій буде грати під 27-м номером.
Фото: instagram.com/fckoloskovalivka