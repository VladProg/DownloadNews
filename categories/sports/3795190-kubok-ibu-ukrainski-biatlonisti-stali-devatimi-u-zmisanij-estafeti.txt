У фінському Контіолахті в останній змагальний день першого етапу Кубка IBU пройшла змішана естафета.

Упевнену перемогу здобули біатлоністи Норвегії, які подолали дистанцію без штрафних кіл, використавши 6 додаткових патронів на восьми вогневих рубежах, передає Укрінформ.
Другими фінішували представники Швеції (0+10) з відставанням 2 хвилини 19,4 секунди. Третє місце посіла команда Франції (0+8), яка програла переможцям 2 хвилини 31,4 секунди.
Збірна України (1 штрафне коло + 10 додаткових патронів) стала дев'ятою. Олена Городна, Олександра Меркушина, Віталій Мандзин та Руслан Ткаленко завершили гонку із відставанням від лідерів 6 хвилин 05 секунд.
Загалом стартували 22 команди.
О 15.00 фінський етапу Кубка IBU завершить одиночна змішана естафета, в якій Україну представлятимуть Юлія Городна та Роман Боровик.
Наступний етап Кубка IBU 8-10 грудня прийматиме Ідре (Швеція).
На фото: Олександра Меркушина (biathlon.com.ua).