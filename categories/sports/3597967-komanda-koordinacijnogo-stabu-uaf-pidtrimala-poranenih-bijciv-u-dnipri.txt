Команда координаційного штабу та гуманітарного хабу Української асоціації футболу завітала до реабілітаційного центру у Дніпрі, де проходять відновлення захисники України, які отримали поранення під час російськової військової агресії.


Фахову реабілітаційну допомогу у закладі отримують близько 90 військовослужбовців, передає Укрінформ.
Віцепрезидент УАФ Юрій Почотний, голова Асоціації футболу Дніпропетровської області Віктор Андрухів, олімпійський чемпіон Євген Яровенко, легенда «Дніпра» Олег Таран та чемпіон Європи-2009 серед юніорів Артур Карноза подякували воїнам за мужність та самопожертву заради рідної країни, а також лікарям, які невтомно виконують свій обов’язок та рятують життя українських захисників.
Представники координаційного центру привезли різноманітні медичні засоби, ходунки, продуктові набори, а футбольні зірки презентували подарунки від УАФ - м’ячі з підписами знаменитих українських футболістів.
Фото: uaf.ua.