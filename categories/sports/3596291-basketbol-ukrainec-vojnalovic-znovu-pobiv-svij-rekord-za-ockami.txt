Форвард збірної України та естонського «Тарту» Андрій Войналович провів другий поспіль результативний матч у регулярному чемпіонаті Латвійсько-естонської ліги.


Проти одного з фаворитів ліги - латвійського ВЕФа з Риги український баскетболіст відіграв майже 26 хвилин, набрав 29 очок, зробив 5 підбирань, 1 передачу та 1 перехоплення, передає Укрінформ.
Результат за набраними очками - особистий рекорд Войналовича. Попереднє його досягнення було 23 очки в попередньому матчі проти іншої естонської команди - «Кейли».
Вмім, результативна гра Войналовича не допомогла «Тарту» здобути перемогу - команда українця поступилася (77:89), зазнавши другої поразки у чемпіонаті.
У середньому Войналович в Латвійсько-естонській лізі набирає 18,6 очка та робить 4,2 підбирання за гру.
Додамо, що за ВЕФ у цьому матчі не грав українець Віталій Зотов, який відновлюється від невеличкого пошкодження.
Фото: facebook.com/UkrBasket.