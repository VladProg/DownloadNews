Українська тенісистка Еліна Світоліна (№508 WTA) прокоментувала перемогу над росіянкою Варварою Грачовою (№44 WTA) у чвертьфіналі турніру WTA 250 у Страсбурзі.

Про це вона розповіла в коментарі BTU, передає Укрінформ.
«Чудовий матч. Я думаю, що ми обидві грали добре, добре подавали, тому я дуже щаслива, що зіграла стабільно протягом всього поєдинку. Я рада, що перемогла і пройшла далі, дуже дякую вам всім за підтримку, за гарну атмосферу.Що трапилось за рахунку 4-1 в другій партії? Знаєте, в голові стільки всього відбувається, я просто намагалась боротись далі, знову домінувати на корті. Зрештою я повернулась на гарний рівень гри, змогла взяти подачу за рахунку 4-4, цей гейм був дуже важливий. Так, я дуже задоволена своїм рівнем», - сказала Світоліна.
Світоліна налаштована на перемогу у півфіналі.
«Сьогодні я провела чудовий матч, але це не пік моїх можливостей. Я б хотіла використати його як фундамент, це не кінець турніру, ще мені потрібно, я сподіваюсь, виграти тут пару матчів. Щоразу я намагаюсь показати все, на що здатна. Цього разу все склалось на мою користь, але я повинна очікувати, що якісь дні будуть важчими за інші. Щодо майбутнього півфіналу, то це буде гарний матч незалежно від суперниці. Для французької публіки, сподіватимемось, це буде француженка, це очевидно. Це буде важкий поєдинок. Хай їм щастить сьогодні», - сказала Світоліна.

У півфіналі турніру Світоліна зіграє з француженкою Кларою Бюрель (№122 WTA).
Фото: btu.org.ua