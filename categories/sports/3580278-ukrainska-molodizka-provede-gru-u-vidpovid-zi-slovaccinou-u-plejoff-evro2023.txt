Молодіжна збірна України з футболу (гравці до 21-го року) у вівторок, 27 вересня, зіграє поєдинок у відповідь раунду плей-офф за путівку на чемпіонат Європи-2023.

«Синьо-жовті» на Муніципальному стадіоні польського міста Бельсько-Бяла зустрінуться з командою Словаччини. Початок матчу о 18.30, передає Укрінформ.
Перша стикова гра на стадіоні «Под Дубньом» у словацькій Жиліні завершилася поразкою українців з рахунком 2:3.
Переможці протистояння Україна - Словаччина за сумою двох матчів зіграють у фінальному турнірі молодіжного Євро-2023, який прийматимуть Грузія та Румунія.
Фото: uaf.ua.