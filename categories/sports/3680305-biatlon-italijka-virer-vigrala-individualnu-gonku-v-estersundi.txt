В Естерсунді (Швеція) відбувся перший старт восьмого етапу Кубка світу з біатлону.

Жіночу індивідуальну гонку на 15 км із чистою стрільбою виграла італійка Доротея Вірер, передає Укрінформ.
Срібною призеркою стала співвітчизниця переможниці Ліза Віттоцці (відставання +25,5 секунди). «Бронза» дісталася німкені Деніз Херрманн-Вік (1 промах; +1:38,8).
Краща серед українок - Олена Білосюк (0 штрафних хвилин), яка показала 32-й результат (+4.41,4).
Юлія Джима (2) посіла 37-е місце (+5.01,9), Анастасія Меркушина (2) - 38-е (+5.04,1), Дар'я Блашко (1) - 54-е (+6.00,4), Любов Кип'яченкова (4) - 72-е (+8.32,5).
У чоловічій «індивідуалці» на 20 км о 17.20 Україну представлятимуть Антон Дудченко (6), Артем Прима (15), Богдан Цимбал (49), Артем Тищенко (77) та Денис Насико (90).
У програмі шведського етапу Кубка світу також - класичні естафети (11 березня) і масстарти (12 березня).
Фото: pinterest.com.