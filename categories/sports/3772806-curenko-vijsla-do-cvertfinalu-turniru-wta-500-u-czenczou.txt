Українка обіграла хорватку Векич.

Українська тенісистка Леся Цуренко (WTA №43) обіграла хорватку Донну Векич (WTA №21) у другому колі турніру WTA 500 у Чженчжоу - 7:6, 7:6, передає Укрінформ.
Матч тривав понад 2 години. Це була третя очна зустріч тенісисток. Рахунок у серії – 2:1 на користь українки.
Цуренко вийшла в основу турніру через кваліфікацію. Це її перший чвертьфінал WTA 500 з червня 2022 року, а також перший з лютого цьогоріч на турнірах WTA взагалі.
В 1/4 фіналу українка зустрінеться з переможницею пари Барбора Крейчикова (№18 WTA) - Петра Мартич (№45 WTA).

Як повідомляв Укрінформ, раніше на турнірі в Чженчжоу успішно пробилася до чвертьфіналу ще одна українка Ангеліна Калініна, яка розправилася з «нейтральною» Вєрою Звонарьовою.
Фото: btu.org.ua