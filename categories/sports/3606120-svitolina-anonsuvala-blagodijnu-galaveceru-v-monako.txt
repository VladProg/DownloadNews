Зібрані кошти підуть на післявоєнне відновлення українського тенісу.

Еліна Світоліна анонсувала благодійну гала-вечерю у яхт-клубі Монако, кошти з якої будуть використані для фінансування програм, започаткованих її фондом, про це вона повідомила на своїй сторінці у Фейсбук, передає Укрінформ.

«У п’ятницю, 2 грудня 2022 року, я проводжу щорічну гала-вечерю, яка вперше відбудеться в яхт-клубі Монако. Кошти, зібрані під час цього вечора, будуть використані для фінансування програм, започаткованих моїм фондом, включаючи програму післявоєнного відновлення українського тенісу, а також для продовження логістичної та матеріальної підтримки сімей, які сильно постраждали від війни в Україні. Ми з командою твердо віримо в перемогу і вже думаємо про післявоєнне відновлення спортивної інфраструктури. Молоді таланти, які втекли з країни через війну, повинні знати, що незабаром їх чекатимуть вдома», - написала Світоліна.


Як повідомляв Укрінформ, 15 жовтня Еліна Світоліна народила доньку.
Фото: facebook.com/elinasvitolinaofficial