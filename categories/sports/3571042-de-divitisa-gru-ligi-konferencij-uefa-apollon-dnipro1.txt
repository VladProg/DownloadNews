У четвер, 15 вересня, футболісти «Дніпра-1» зіграють у гостях поєдинок 2-го туру Ліги конференцій проти кіпрського «Аполлона» з Лімасола.

Матч на GSP Stadium у Нікосії, який розпочнеться о 19.45 за київським часом, покаже офіційний транслятор футбольних єврокубків в Україні медіасервіс MEGOGO. Гру також можна буде побачити на платформі «Воля TV». передає Укрінформ.
Зустріч обслуговуватиме суддівська бригада з Угорщини, яку очолює Адам Фаркаш. «Лайнсмени» - Балаж Серт та Петер Гарай, четвертий рефері - Бенце Чонка.
Як передавав Укрінформ, у першому турі групи Е ЛК «Дніпро-1» поступився нідерландському клубу «Алкмаар» (0:1), а «Аполлон» зіграв унічию (0:0) з командою «Вадуц» з Ліхтенштейну.
Фото: scdnipro1.com.ua.