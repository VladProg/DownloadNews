На етапі Кубка світу з біатлону в Естерсунді (Швеція) у середу, 29 листопада, відбудеться перша у сезоні жіноча естафета 4х6 км.

Гонка за участю 18 квартетів розпочнеться о 16.20 за київським часом, передає Укрінформ.
Українки Христина Дмитренко, Дар'я Блашко, Анна Кривонос та Ірина Петренко виступлять під 10-м стартовим номером.
Дебютна чоловіча естафета сезону пройде у четвер, 30 листопада.
У програмі шведського етапу Кубка світу також спринти (1-2 грудня) та гонки переслідування (3 грудня).
Наступний етап КС-2023/24 прийматиме 8-10 грудня Гохфільцен (Австрія).
Фото: Biathlon.com.ua.