Український тенісист Владислав Орлов виступить у півфіналі парної сітки турніру ITF в індійському місті Майсуру із призовим фондом $25.000.

В 1/4 фіналу 27-річний українець разом з Блейком Еллісом з Австралії обіграв індійський дует Ішак Екбал/Каран Сінгх - 6:1, 7:5, передає Укрінформ.
У півфіналі Владислав та Блейк зустрінуться з переможцем матчу між індійськими тандемами Файсал Камар/Фардін Камар - Кумар Мукунд/Вішну Вардхан.
Цікаво, що в одиночній сітці Орлов дійшов на цих змаганнях до чвертьфіналу, де поступився своєму парному партнеру Еллісу - 6:7 (4:7:), 4:6.
Фото: btu.org.