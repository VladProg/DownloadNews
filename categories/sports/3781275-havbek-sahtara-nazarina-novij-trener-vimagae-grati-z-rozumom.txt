Футбольний півзахисник донецького «Шахтаря» Єгор Назарина розповів про вимоги нового головного тренера комнади Маріно Пушича.

За словами Назарини, наставник вчить футболістів грати з розумом, передає Укрінформ.
«Новий тренер любить контролювати гру, щоб ми завжди виходили через короткий пас, діяли з розумом і завжди думали про свої позиції. І ще - високий пресинг. Це це основне, чого від нас вимагають. Нині готуємося до наступного матчу чемпіонату України проти київського «Динамо». Це, звісно, дуже важлива гра. Поєдинок «Динамо» і «Шахтаря» - завжди дербі, тому ми маємо налаштуватися максимально, спробуємо показати власну гру і зробити все, аби досягти позитивного результату», - сказав хавбек донеччан.
Додамо, що нині «Шахтар» перебуває на третій позиції у чемпіонаті української Прем'єр-ліги.
Фото: shakhtar.com.