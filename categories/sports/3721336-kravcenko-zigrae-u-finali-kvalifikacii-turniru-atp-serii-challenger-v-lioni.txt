Українець Георгій Кравченко подолав півфінальну стадію відбору на турнірі Асоціації тенісистів професіоналів (АТР) серії Challenger - Open Sopra Steria - в Ліоні (Франція) із призовим фондом €118 тис.

На шляху до фіналу кваліфікації Кравченко обіграв німця Марка Топо - 6:4, 4:6, 6:2, передає Укрінформ.
Тенісисти провели на корті 2 години 20 хвилин.
Місце в основній сітці змагань Кравченко розіграє з 4-м номером «посіву» французом Мануелем Гінаром, який узяв гору над чилійцем Гонсало Ламою - 6:2, 3:6, 6:3.
Турнір в Ліоні триватиме до 18 червня.
Фото: Тенісний портал України.