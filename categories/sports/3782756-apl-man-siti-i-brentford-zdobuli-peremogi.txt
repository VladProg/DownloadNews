Триває одинадцятий тур Англійської прем’єр-ліги.

«Манчестер Сіті» вдома розгромив «Борнмут» - 6:1, повідомляє Укрінформ.


У складі «містян» відзначилися Доку, Аканджі, Фоден й Аке, дубль на рахунку Бернардо Сілви. «Вишні» спромоглися на один точний удар від Сіністерри.


Український захисник «Борнмута» Ілля Забарний відіграв повний матч.


У паралельному поєдинку «Брентфорд» переміг «Вест Гем» - 3:2.


У складі переможців відзначилися Мопе і Коллінз. «Молотобійці» відповіли голами Кудуса і Боуена. Мавропанос забив у власні ворота.


Українець Єгор Ярмолюк вийшов на поле з лави для запасних і відіграв 10 хвилин.


«Манчестер Сіті» очолив АПЛ - 27 очок після 11 матчів.


Фото: mancity.com