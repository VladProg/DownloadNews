У передостанній день чемпіонату Європи зі спортивної боротьби (атлети до 20-ти років) у Сантьяго-де-Компостела (Іспанія) на найвищу сходинку п'єдесталу піднялися українці Микита Зубаль та Іван Примаченко.

Зубаль виграв «золото» у ваговій категорії до 65 кг, а Примаченко став чемпіоном Європи з вільної боротьби у вазі до 97 кг, передає Укрінформ.
У заключний день Євро-2023 U20 у сутичках за «бронзу» виступлять українці Вадим Цуркан (74 кг), Іван Чорногуз (86 кг) та Володимир Кочанов (125 кг).
На фото: Іван Примаченко (uww.org).