Українка – друга в жіночому забігу на 400 метрів з бар'єрами.

Українка Ольга Машанєнкова здобула «срібло» в жіночому забігу на 400 метрів з бар’єрами на чемпіонаті Європи з легкої атлетики U-20, передає Укрінформ.
У медальному старті вона показала результат 56.83 секунди. Першою стала Моа Гранат зі Швеції - 56.58 с.

Для Машанєнкової це третій найкращий результат в кар’єрі на 400-метрівці з бар’єрами. Особистий рекорд 56.28 секунди вона встановила на цьогорічному Європейському юнацькому олімпійському фестивалі у Словенії.

Це перша медаль для збірної України у бігових дисциплінах. До цього українці здобули золото в метанні диска (Михайло Брудін) і потрійному стрибку (Олександра Чернуха), а бронзу — в стрибках у довжину (Нікіта Маслюк).

Фото: ЄЮОФ