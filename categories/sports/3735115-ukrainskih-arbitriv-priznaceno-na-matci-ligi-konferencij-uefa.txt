Одразу дві бригади українських футбольних арбітрів працюватимуть на матчах у відповідь першого кваліфікаційного раунду Ліги конференцій УЄФА сезону-2023/24, які відбудуться 20 липня.


Гру «Пайде» (Естонія) - Б-36 (Фарерські острови) обслуговуватимуть судді на чолі з Віталієм Романовим, якому на лініях допомагатимуть Семен Шлончак та Володимир Висоцький; четвертий рефері - Микола Балакін, передає Укрінформ.

На зустрічі «Арсенал» (Північна Македонія) - «Алашкерт» (Вірменія) працюватиме бригада арбітрів на чолі з Олексієм Деревинським. На лініях йому асистуватимуть Віктор Матяш та Олександр Жуков. Четвертий суддя - Ярослав Козик.
Нагадаємо, п’ята команда Української Прем'єр-ліги - полтавська «Ворскла» - стартуватиме у другому кваліфікаційному раунді Ліги конференцій, де зустрінеться з переможцем пари ДАК 1904 (Словаччина) - «Діла» (Грузія).
Перший матч «Ворскла» проведе 27 липня, другий, на виїзді - 3 серпня.
Як повідомлялося, київське «Динамо» стартує у третьому відбірковому раунді Ліги конференцій УЄФА.