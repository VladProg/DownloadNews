Союз європейських футбольних асоціацій (УЄФА) призначив арбітрів на поєдинки першого туру групового етапу Ліги чемпіонів.

Зустріч між німецьким «Лейпцигом» та донецьким «Шахтарем» обслуговуватимуть рефері з Португалії, передає Укрінформ.
Суддівську бригаду очолить 34-річний Жоау Піньєйру, помічники на лінії - Бруну Алвеш Жезуш і Лусіану Майя, четвертий арбітр - Антоніу Нобре.
Матч «Лейпциг» - «Шахтар» відбудеться у вівторок, 6 вересня на «РБ Арені» у Лейпцигу, початок о 22.00 за київським часом.
У паралельному поєдинку квартету F шотландський «Селтік» у Глазго зійдеться з іспанським «Реалом» з Мадрида.