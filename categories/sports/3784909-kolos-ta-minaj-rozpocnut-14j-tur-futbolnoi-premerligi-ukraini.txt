Матчем на стадіоні «Колос» у Ковалівці в п'ятницю, 10 листопада, стартує 14-й тур чемпіонату України з футболу серед команд Прем'єр-ліги (УПЛ).

О 17.00 «Колос» прийматиме закарпатський «Минай», передає Укрінформ.
У другий ігровий день, 11 листопада, зійдуться київська «Оболонь» та полтавська «Ворскла» (13.00), житомирське «Полісся» та харківський «Маталіст 1925» (15.00), «Олександрія» та рівненський «Верес» (17.00).
На неділю, 12 листопада, заплановано поєдинки криворізького «Кривбаса» з київським «Динамо» (13.00), луганської «Зорі» з черкаським «ЛНЗ» (14.00), одеського «Чорноморця» з львівським «Рухом» (17.00) та донецького «Шахтаря» з «Дніпром-1» (19.00).
У турнірній таблиці УПЛ лідирують «Кривбас» та «Дніпро-1», в активі яких по 27 очок (після 13-ти ігор). Далі йдуть «Полісся» - 26 (13), «Шахтар» - 24 (11), «Рух» - 21 (13), «Чорноморець» - 19 (12), «Колос» - 17 (13), «Динамо» - 16 (10), «Маталіст 1925» - 15 (12), «Ворскла» - 15 (13), «ЛНЗ» - 13 (13), «Оболонь» - 13 (13), «Зоря» - 10 (11), «Олександрія» - 10 (13), «Верес» - 8 (12), «Минай» - 6 (13).