Перші номери українського чоловічого тенісу Віталій Сачко та Олексій Крутих вибули з боротьби за потрапляння до основної сітки та турніру Grand Slam Відкритого чемпіонату США.

Сачко (№166 ATP) у стартовому раунді кваліфікації поступився італійцю Раулю Бранкаччо (169) - 6:7 (5:7), 3:6, передає Укрінформ.
У першому сеті український тенісист не скористався перевагою, ведучи з рахунком 5:3, а в десятому геймі втратив чотири сетболи на своїй подачі.
Віталій вперше виступив на Відкритому чемпіонаті США.
Крутих (219)) також у двох сетах програв Кевіну Андерсону (ПАР, 656) - 3:6, 5:7.
Олексій нинішнього року дебютував у кваліфікації всіх турнірів Grand Slam, але пройти до основну сітку зумів лише на Australian Open.
Зазначимо, що 37-річний Андерсон у 2017 року доходив до фіналу на US Open, де програв Рафаелю Надалю, а 2018-го зіграв у фіналі Вімблдона.
На фото: Віталій Сачко/Getty Images.