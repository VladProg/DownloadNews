Футбольний клуб української Прем'єр-ліги (УПЛ) «Рух» (Львів) очолив Віталій Пономарьов.

Як повідомляє офіційний сайт «Руха», до тренерського штабу Пономарьова увійшли Іван Шуга, Віталій Романюк, Андрій Радь та Мар'ян Шевчук, передає Укрінформ.
Юніорську команду «Руха», з якою до цього працював Пономарьов, тренуватиме Михайло Дячук-Ставицький. Його помічники - Борис та Григорій Баранці, тренер воротарів - Юрій Шевчук.
Віталій Пономарьов очолював молодіжну команду «Руха» (U19) із сезону-2020/21.
«Рух» у турнірній таблиці української Прем'єр-ліги посідає 14-те місце з 17-ма очками після 17 матчів.
Наступний матч в УПЛ «Рух» зіграє на виїзді 2 квітня проти луганської «Зорі».
Як повідомлялося, днями львівський клуб припинив співпрацю із головним тренером Леонідом Кучуком.