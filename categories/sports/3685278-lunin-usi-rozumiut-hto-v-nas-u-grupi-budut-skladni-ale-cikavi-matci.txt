Воротар національної збірної України з футболу Андрій Лунін розповів про підготовку команди до стартового поєдинку кваліфікації Євро-2024 проти Англії.

Голкіпер мадридського «Реала» зазначив, що маптчі у відбірковій групі будуть складними, але цікавими.
«Я прибув до збірної з гарними відчуттями. Була велика пауза, багато часу не бачилися з партнерами, тож приємно знову з усіма зустрітися і розпочати новий збір. Я особисто перебуваю в хороших кондиціях, добре почуваюся. Працюю щодня, до того ж нинішнього сезону грав за мій клуб більше, ніж у попередніх. Тому психологічно й фізично повністю готовий... Щодо суперників - вони в нас дуже серйозні. Англія, Італія... Я ніколи не даю ніяких прогнозів, хоч би з ким ми грали. Усі чудово розуміють, хто в нас у групі. Будуть складні, але цікаві матчі. Ми ж намагатимемося здобути позитивні результати. До речі, перша гра у нас пройде на історичній арені, на «Вемблі», тож мотивація зашкалює», - сказав Андрій Лунін.
Нагадаємо, що матч відбору Євро-2024 між збірними Англії та України відбудеться 26 березня у Лондоні (початок - о 19.00 за київським часом).
Фото: uaf.ua.