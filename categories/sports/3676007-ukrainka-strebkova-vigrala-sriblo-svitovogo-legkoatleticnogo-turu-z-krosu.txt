Наталія Стребкова зі «сріблом» завершила виступ на етапі Світового легкоатлетичного туру з кросу категорії Gold, що проходив в Албуфейрі (Португалія).

Як повідомляє пресслужба Національного олімпійського комітету України (НОК), Стребкова показала другий час - 21 хвилина 38 секунд на фініші дистанції 6,37 км, поступившись лише суперниці з Ефіопії Лікіні Амебо (21.35), передає Укрінформ.
Змагання з легкоатлетичного кросу Almond Blossom Cross Country проводяться у Португалії з 1977 року, й серед їх переможців є і представник України, а саме Сергій Лебідь, який став найкращим 2007 року.
Фото: gathletics.com.ua.