На Кіпрі розіграли останні путівки на чемпіонат Європи з баскетболу 3х3, що відбудеться 5-7 вересня в Єрусалимі.

Минулого тижня жіноча збірна України посіла перше місце у групі на відбірковому турнірі в румунській Констанці і кваліфікувалась на континентальну першість, а чоловіча команда зупинилася за крок до виходу на Євро, передає Укрінформ.
На чемпіонаті європи зіграють по 12 збірних у чоловіків та жінок. Останні путівки (по одній у чоловіків та жінок) були розіграні 17-18 червня в Лімассолі (Кіпр) між збірними, які посідають 29-те і нижче місця європейського рейтингу у чоловіків та 26-те і нижче - у жінок.
У чоловіків переможцем турніру стала збірна Кіпру, яка у фінальному матчі драматично в овертаймі переграла Ірландію - 19:18.
У жінок останню путівку несподівано здобула збірна Люксембургу, яка посідає 80-те місце рейтингу. Вона у фінальному матчі здолала фаворита відбіркового турніру команду Азербайджану - 9:6.
Таким чином у жінок на чемпіонаті Європи-2023 зіграють господарі збірна Ізраїлю, а також Франція, Німеччина, Литва, Нідерланди, Україна, Іспанія, Італія, Португалія, Угорщина, Чехія та Люксембург.
У чоловіків до Ізраїлю, Сербії, Литви, Нідерландів та Латвії, які автоматично отримали путівки на ЧЄ, доєдналися Франція, Австрія, Чехія, Бельгія, Хорватія, Німеччина та Кіпр.
Фото: fbu.ua.