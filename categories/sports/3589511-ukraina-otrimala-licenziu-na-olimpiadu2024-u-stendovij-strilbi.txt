На чемпіонаті світу зі стендової стрільбі в Осієку (Хорватія) визначилися чергові володарі путівок на Олімпійські ігри-2024 у Парижі (Франція).

Як повідомляє «Суспільне Спорт», одна з олімпійських перепусток дісталася українці Ірині Маловічко, передає Укрінформ.
28-річна одеситка за підсумками відбору увійшла до вісімки найкращих учасниць турніру. Це дозволило їй змагатися за олімпійську ліцензію та за потрапляння до топ-четвірки учасниць, між якими розігрувалися медалі світової першості.
У передфінальному раунді Маловічко закрила 25 мішеней, показавши п'ятий результат. До медального фіналу ЧС-2022 кваліфікувалися італійка Діана Бакозі (28 балів), словачка Ванеса Хокова, британка Ембер Гілл та американка Саманта Сімонтон (у всіх - по 27).
Та з огляду на те, що Гілл підходила до змагань в Осієку вже з олімпійською путівкою, її результат не враховували в подальшому розіграшу ліцензій. Це дозволило Маловічко отримати ліцензію для України.
Фото: Olympic Shooting Club.