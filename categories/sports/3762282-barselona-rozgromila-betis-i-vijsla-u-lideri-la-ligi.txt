Футболісти «Барселони» завдали нищівної поразки «Бетісу» у 5-му турі елітного дивізіону чемпіонату Іспанії.

Поєдинок на «Естадіо Олімпіко» в Барселоні у присутності 45 тисяч глядачів завершився на користь господарів з рахунком 5:0, передає Укрінформ.
Успіх каталонцям принесли голи Жоау Фелікса (25-та хвилина), Роберта Левандовського (32), Феррана Торреса (62), Рафіньї (66) та Жоау Канселу (81).
«Барселона» набрала 13 очок і вийшла на перше місце у турнірній таблиці Ла Ліги. Другим йде «Реал» (12). «Вершкові» сьогодні у Мадриді прийматимуть «Реал Сосьєдад» (6).
Фото: Getty Images.