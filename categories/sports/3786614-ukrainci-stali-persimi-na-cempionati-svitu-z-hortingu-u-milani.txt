Перше загальнокомандне місце посіла збірна України на чемпіонаті світу з хортингу у Мілані (Італія) під час свтової першості-2023 з бойових мистецтв.

Наші спортсмени здобули 85 нагород - 39 золотих, 21 срібну та 25 бронзових, передає Укрінформ.
Під час п'ятого чемпіонату світу з хортингу змагалися кадети, юніори та дорослі . Види програми - двобій, сутичка, форма, показовий виступ. Медалі виборювали 492 учасники з 16-ти країн. Україну представляли 50 спортсменів.
Додамо, що хортинг - сучасне бойове мистецтво, створене в Україні. Назва походить від назви острова Хортиця, де розташовувалася Запорозька Січ.
Фото: facebook.com/minmolodsport.