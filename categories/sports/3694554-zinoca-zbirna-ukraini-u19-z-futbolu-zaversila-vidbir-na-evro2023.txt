Українки зіграли внічию з Ісландією.

Жіноча збірна України U-19 у заключному матчі другого раунду відбору на Євро-2023 зіграла внічию з Ісландією – 2:2, передає Укрінформ.

Перший тайм завершився нічиєю 1:1 – на гол Хедінсдоттір «синьо-жовті» відповіли м’ячем Молодюк.
Після перерви Україна повела в рахунку зусиллями Янієвої, проте Ісландія звела зустріч до нічиєї завдяки голу Йорунсдоттір.
Україна у відборі зазнала двох поразок. «Синьо-жовті» розгромно поступилися Швецією (0:5) та Данії (1:5).
Команда Валерія Паламарчука з одним очком в активі посіла четверте місце у групі 5. На Євро-2023 із квартету вийшла Ісландія, яка на одне очко випередила Данію.
Як повідомляв Укрінформ, фінальна частина чемпіонату Європи-2023 серед жіночих команд U-19 запланована з 18 по 30 липня у Бельгії.
Фото: uaf.ua