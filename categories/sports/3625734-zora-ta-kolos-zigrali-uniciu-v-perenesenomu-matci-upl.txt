Футболісти луганської «Зорі» завершили у четвер внічию (2:2) перенесену зустріч 7-го туру чемпіонату України серед клубів Прем'єр-ліги з ковалівським «Колосом».


М'ячі забили: Сергій Булеца (19-та хвилина, з пенальті) та Ігор Кирюханцев (63) - у луганців; Сергій Болбат (10) та Сергій Чоботенко (52) - у складі «Колоса», передає Укрінформ.
Матч двічі призупинявся - через повітряну тривогу та проблеми з енергопостачанням.
2 грудня має пройти ще одний перенесений поєдинок 7-го туру. Одеський «Чорноморець» зустрінеться з криворізьким «Кривбасом».
Становище команд у чемпіонаті УПЛ: «Дніпро-1» - 35 очок (після 14-ти ігор), «Шахтар» - 30 (13), «Динамо» - 30 (15), «Зоря» - 28 (15), «Олександрія» - 24 (13), «Колос» - 20 (15), «Металіст 1925» - 18 (14), «Ворскла» - 18 (15), «Верес» - 17 (15), «Металіст» - 16 (15), «Кривбас» - 15 (14), «Минай» - 14 (14), «Рух» - 13 (13), «Інгулець» - 13 (14), «Чорноморець» - 10 (13), «Львів» - 9 (14).
16-й тур першості запланований на початок весни наступного року. Базовий день - 4 березня.
Фото: zarya-lugansk.com.