Український боксер Олександр Усик поділився думками про власний досвід після року повномасштабної війни й участь в просуванні глобальної фандрайзингової ініціативи United24.

Він розповів про це в ексклюзивній розмові для YouTube-каналу Parimatch Ukraine, передає Укрінформ.
За рік війни я зрозумів, що про деякі речі мовчав. Що потрібно більше треба присвячувати себе родині. І третє те, що один в полі воїн. Для себе я вирішив, що допомогатиму стільки, скільки зможу. Буду братися за всі проєкти, які допомогатимуть Україні й українцям», - сказав Усик.
Він також пояснив, як працює його благодійний фонд Usyk Foundation.
«В Usyk Foundation працює дуже крута команда. Я беру участь частково, коли в мене є на це час. Допомагаємо військовим з автомобілями, з обладнанням, одягом. Просто звичайним людям, які потребують звичайних речей, як одяг, їжа, житло. Я просто як самостійна одиниця нічого б не зробив, але ті люди, які мені в цьому допомагають, їм великий респект», - пояснив боксер.
Як повідомлялося, Олександр Усик готується до бою за звання абсолютного чемпіона світу з володарем поясу WBC Тайсоном Ф’юрі. Боксери планують провести очний бій за звання абсолютного чемпіона світу 29 квітня у Лондоні на стадіоні Вемблі. При цьому промоутер Едді Гірн вважає, що бій все ж таки проведуть у Саудівській Аравії.