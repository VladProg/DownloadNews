Лідерка збірної України Ангеліна Калініна прокоментувала свій вдалий дебют за національну збірну України у Кубку Біллі Джин Кінг.

Тенісистка зазначила, що вона щаслива виступати за свою країну, передає Укрінформ.
«Я дуже вдячна усім уболівальникам за підтримку. Чесно кажучи, несподівані емоції. Дуже рада і щаслива грати за збірну України. Зараз навіть складно підібрати слова. Був дуже складний поєдинок. Багато емоцій, прекрасна атмосфера і команда», - сказала Ангеліна після підсумкової перемоги нашої збірної над тенісистками Нідерландів (3:1). У цій матчевій зустрічі Ангеліна виграла обидва свої поєдинки.
Наступного року українки зіграють у раунді Qualifiers за право виступити у фінальному турнірі Кубка Біллі Джин Кінг.
Фото: ФТУ.