Шведки здобули перемогу в серії пенальті.

Збірна Швеції обіграла США у серії пенальті у 1/8 фіналу чемпіонату світу-2023 з футболу серед жінок, передає Укрінформ.

Чинні чемпіонки світу, американки, більше володіли м’ячем і частіше створювали загрози суперницям. США завдали понад 20 ударів у напрямку воріт Швеції, але основний та додатковий час завершився без забитих м’ячів.

Переможець зустрічі визначився у серії пенальті. Сьомий одинадцятиметровий удар американок попав у штангу. Шведки реалізували свою спробу та вийшли до чвертьфіналу.
США вперше в історії не змогли дістатися півфіналу світової першості. Швеція вийшла до чвертьфіналу вдруге поспіль.
У 1/4 фіналу шведки зустрінуться зі збірною Японії. Матч відбудеться 11 серпня.

Як повідомляв Укрінформ, раніше ще одну чвертьфінальну пару склали збірні Іспанії та Нідерландів.
Фото: Getty Images