Капітан збірної посварився з футболістом Південної Кореї і обурився своєю заміною.

Про це головний тренер збірної Португалії Фернанду Сантуш розповів в коментарі для L’Equipe, передає Укрінформ.
«Після закінчення матчу я пішов на флешінтерв’ю і на пресконференцію. Під час гри я нічого не чув. Тільки бачив, як Кріштіану сварився з корейцем. З того часу бачив лише фотографії, вони мені зовсім не сподобалися. Зовсім. Ці питання вирішуються внутрішньо. Вони врегульовані. Крапка», - сказав Сантуш.
Як повідомлялося, у третьому матчі групового етапу чемпіонату світу-2022 Португалія - Південна Корея лідера португальців Кріштіану Роналду замінили на 65-й хвилині. Під час заміни він посварився із футболістом Південної Кореї, а потім показово обурився заміною на лаві для запасних.
Як повідомляв Укрінформ, збірна Португалії вийшла в плей-оф ЧС-2022. В 1/8 фіналу португальці протистоятимуть Швейцарії. Матч зіграють 6 вересня, початок зустрічі - о 21:00 за Києвом.
Фото: Getty Images