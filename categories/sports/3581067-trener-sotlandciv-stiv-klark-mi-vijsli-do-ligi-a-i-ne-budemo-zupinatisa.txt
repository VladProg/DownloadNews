Після футбольного поєдинку Ліги націй Україна - Шотландія у Кракові (0:0, головний тренер британців Стів Кларк поділився думками з представниками мас-медіа.


Наставник, зокрема, розповів про те, що він сказав своїм футболістам до гри, передає Укрінформ.
«Перед матчем з Україною я сказав своїм футболістам: «Ми залишилися у боротьбі до останньої гри. Ми маємо зробити цей крок, аби продемонструвати, що ми прогресуємо. Маємо порадувати своїх уболівальників і поїхати додому в чудовому настрої. Це те, над чим ми працюємо». Блискуче! Ми вийшли до Ліги А і будемо у другому кошику під час жеребкування відбіркового турніру Євро-2024. Ми не збираємося зупинятися», - заявив Кларк.
Підсумкова турнірна таблиця групи 1 Ліги В Ліги націй: Шотландія - 13 очок, Україна - 11, Ірландія - 7, Вірменія - 3.
Фото: scottishfa.co.uk.