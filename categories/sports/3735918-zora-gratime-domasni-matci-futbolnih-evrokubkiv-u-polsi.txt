Бронзовий призер чемпіонату України з футболу луганська «Зоря» повідомила про місце проведення домашніх матчів єврокубків.

Як інформує офіційний сайт «Зорі», як і рік тому, команда гратиме в Польщі, передає Укрінформ.
Домашні матчі луганців прийме стадіон в Любліні.
«Арена-Люблін» вміщує понад 15 тисяч уболівальників.
На цій арені грає місцевий польський клуб «Мотор», який за підсумками минулого сезону опустився в нижчий дивізіон чемпіонату Польщі.
Нагадаємо, «Зоря» розпочне свої виступи в єврокубках з кваліфікації Ліги ЄвропиУЄФА. Свого першого суперника команда отримає на початку серпня.
Фото: ФК «Зоря».