Українська Прем'єр-ліга (УПЛ) оголосила імена найкращих гравця та тренера 16-го туру чемпіонату, які були визначені в опитуванні представників експертної ради.

Як інформує офіційних сайт УПЛ, найкращим футболістом минулого туру української першості було визнано півзахисника луганської «Зорі» Володимира Бражка, який відзначився дублем у матчі проти полтавської «Ворскли» (3:2), передає Укрінформ.
Найкращим тренером туру став наставник «Інгульця» з Петрового Сергій Ковалець. Команда 54-річного українського фахівця здобула виїзну перемогу над київським «Динамо» (2:0).
В опитування взяли участь Ігор Яворський, Олег Венглинський, Іван Гецко, Сергій Нагорняк, Йожеф Сабо, Олександр Сопко, Олег Федорчук, Анатолій Чанцев та Степан Юрчишин.
На фото: Сергій Ковалець (fcdynamo.com).