Олександр Красюк, промоутер чемпіона WBA, WBO, IBO та IBF у надважкій вазі Олександра Усика (20-0, 13 КО), поділився думками про бій українця проти Даніеля Дюбуа (19-1, 18 КО).

Він розповів про це для Boxing UK, передає Укрінформ.
«Я не великий провісник. Я навіть не говоритиму про свої передчуття. Я скажу як експерт з боксу – Усик нокаутує Даніеля Дюбуа. Ти можеш пропустити удар від своєї дівчини та впасти. Тож ти ніколи не можеш підготуватися до удару. Але різниця в тому, що Усик перебуває в тренувальному таборі і готується до чого завгодно. Тому я вважаю, що Дюбуа буде вдячний Усику за весь той досвід, який він отримає в їхньому бою – у цьому вся суть», - сказав Красюк.
Як повідомлялося, бій між Олександром Усиком і Даніелем Дюбуа пройде 26 серпня у Вроцлаві.
Фото: instagram.com/alex.krassyuk