Юнацька збірна України U16 (футболісти не старші 2007 року народження) зазнала другої поразки на Турнірі розвитку УЄФА у словацькому місті Сенець.

Як повідомляє пресслужба Української асоціації футболу (УАФ), у другому матчі «синьо-жовті» поступилися одноліткам з Ірландії - 1:3, передає Укрінформ.
У першому таймі українці зусиллями Богдана Редушка зуміли відкрити рахунок, але в другій половині зустрічі нічого не змогли протиставити своїм опонентам, пропустивши тричі.
В іншому поєдинку турніру у п'ятницю Латвія зустрічається зі Словаччиною.
Наступний матч підопічні Володимира Єзерського проведуть 15 травня проти Латвії.
Турнірне становище: Ірландія - 6 очок (після 2-х ігор), Словаччина - 2 (1), Україна - 1 (2), Латвія - 0 (1).
Нагадаємо, що збірна України U16 готується до кваліфікаційного раунду Євро-2024 (U17). У період із 15 до 21 жовтня «синьо-жовті» зіграють з командами Німеччини, Фінляндії та Ліхтенштейну (господар змагань).
Фото: uaf.ua.