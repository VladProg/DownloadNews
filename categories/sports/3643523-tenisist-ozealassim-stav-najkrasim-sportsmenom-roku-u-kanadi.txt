22-річний Фелікс Оже-Альяссім став лауреатом премії імені Лайонела Конахера як найкращий канадський спортсмен року за версією The Canadian Press.

Фелікс став третім тенісистом в історії, який отримав цю нагороду, що вручається в Канаді з 1932 року, після Мілоша Раонича (2013-й та 2014 роки) та Дениса Шаповалова (2017), передає Укрінформ.
Минулого року найкращим канадським спортсменом визнали десятиборця Даміана Уорнера.
Нинішнього року Оже-Альяссім виграв чотири турніри АТР і допоміг збірній Канади стати володаркою двох командних трофеїв - ATP Cup та Кубка Девіса. Канадець завершив рік на шостій сходинці світового рейтингу, що стало його особистим рекордом.
Фото: btu.org.ua.