В хорватському місті Пореч триває юнацький чемпіонат Європи з футзалу (гравці до 19-ти років).

У своєму третьому матчі фінального турніру збірна України (U19) завдала поразки команді Фінляндії - 7:4 і вийшла до півфіналу змагань, передає Укрінформ.
У заключному поєдинку групи В о 16.30 словенці зійдуться з однолітками з Італії.
Турнірне становище: Італія - 6 очок (після 2-х ігор), Україна - 6 (3), Словенія - 3 (2), Фінляндія - 0 (3).
Квартет А Євро-2023 після двох турів очолює збірна Португалії (6 очок), яка достроково забезпечила вихід до 1/2 фіналу. Далі йдуть Хорватія (2), Іспанія (1) та Франція (1).
Сьогодні зустрінуться юнацькі збірні Іспанії та Франції (19.00), Хорватії та Португалії (21.30).
По дві найкращі команди груп вийдуть до півфіналів (8 вересня). Фінальний поєдинок відбудеться 10 вересня.
Фото: АФУ.