Футболісти київського «Динамо» зазнали другої поспіль поразки у чемпіонаті УПЛ і перебувають на дні турнірної таблиці.

У матчі 2-го туру кияни програли луганській «Зорі» - 2:3, передає Укрінформ.
М'чі забили Назарій Русин (7-ма хвилина), Дмитро Мішньов (35) та Володимир Бражко (70) - у складі луганців: Владислав Ванат (51) і Віталій Буяльський (83) - у «Динамо».
На 69-й хвилині у складі «Зорі» вилучили з поля Романа Вантуха.
У паралельній суботній грі «Дніпро-1» здобув другу перемогу у чемпіонаті, здолавши рівненський «Верес» - 2:0.
Голи: Яніс Амаш (45+2), Володимир Адамюк (47).
Нині проходить матч харківського «Металіста 1925» з з полтавською «Ворсклою».
Учора у стартовому поєдинку туру «Шахтар» переграв львівський «Рух» - 1:0.
У неділю, 4 вересня, одеський «Чорноморець» зустрінеться з командою «Інгулець» з Петрового (15.00), а криворізький «Кривбас» - зі «Львівом» (17.00).
Завершиться 3-й тур у понеділок, 5 вересня, матчами між закарпатським «Минаєм» та ковалівським «Колосом» (13.00), а також «Олександрією» та харківським «Металістом» (15.00).
У чемпіонаті з 9-ма очками лідирує «Зоря». 7 пунктів в активі «Шахтаря».
Фото: fcdynamo.com.