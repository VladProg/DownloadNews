Український баскетбольний клуб «Прометей» (Слобожанське) підписав контракт з американським центровим Джихайвом Флойдом.

Про це повідомляє прес-служба «Прометея», передає Укрінформ.
Американський баскетболіст - випускник коледжу Ноly Cross Сrusaders. В Європі він виступав у грецьких команлах «Лариса», «Промітеас» та «Панатінаікосі», турецьких клубах «Фенербахче» і «Галатасараї».
25-річний Флойд також є чемпіоном Туреччини сезону-2021/2022 в складі «Фенербахче», дворазовим володарем Суперкубка Греції (2020-2021).
В Євролізі американець захищав кольори «Панатінаікоса» та «Фенербахче».
Минулий сезон центровий розпочав у «Галатасараї», проте зіграв лише сім матчів через травму.
Фото: prometeybc.com.