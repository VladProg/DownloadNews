Українка Юлія Стародубцева стала учасницею вирішального поєдинку турніру Міжнародної тенісної федерації (ITF) у Евансвіллі (США).


У півфінальному матчі Стародубцева (№294 WTA) завдала поразки екс-35 -й «ракетці» світу і першій «сіяній» на турнірі американці Медісон Бренгл (№102 WTA) - 7:5, 6:0, передає Укрінформ.

У фіналі змагань Стародубцева зіграє проти Карман Каур Тханді з Індії (№261 WTA).
Як інформує BTU, 23-річна Юлія Стародубцева проведе четвертий фінал на турнірах ITF у сезоні (і в кар'єрі) та боротиметься за свій третій титул у одиночному розряді.
У ніч проти неділі українка разом із американською тенісисткою Маккартні Кесслер також зіграють у фіналі парного розряду.
Фото: btu.org.ua.