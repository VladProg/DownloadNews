Серб переміг Рубльова у другому матчі.

Новак Джокович достроково кваліфікувався у плей-офф Підсумкового турніру АТР, повідомляє Укрінформ.
Серб у другому матчі «Червоної групи» обіграв Андрєя Рубльова. Матч тривав одну годину та дев’ять хвилин.
У ході поєдинку Джокович оформив 12 ейсів і не припустився жодної «подвійної помилки». Крім того, на рахунку серба – три брейки на подачі Рубльова.
Таким чином, Джокович достроково вийшов у плей-офф Підсумкового турніру, здобувши дві перемоги у двох іграх.
Фото: Getty Images