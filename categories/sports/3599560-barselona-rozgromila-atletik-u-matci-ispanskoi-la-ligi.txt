«Барселона» з рахунком 4:0 завдала поразки «Атлетику» з Більбао у домашньому матчі 11-го туру чемпіонату Іспанії з футболу.

Каталонці упевнено перемогли «Атлетик» на «Камп Ноу» завдяки голам Усмана Дембеле, який відзначився на 12-й хвилині, Серхі Роберто (18), Роберта Левандовського (22) та Феррана Торреса (73), передає Укрінформ.
«Барселона» набрала 28 очок і залишається на другому місці в турнірній таблиці Ла Ліги. Каталонців на 3 очки випереджає мадридський «Реал», який йде без поразок (31 очко).
У наступному турі 29 жовтня «Барселона» у гостях зійдеться з «Валенсією», а «Реал» 30 жовтня прийматиме «Жирону».
Фото: AFP.