Британський бігун Мохаммед Фара оголосив про закінчення кар'єри.

Про це повідомили Independent, передає Укрінформ.
40-річний спортсмен вирішив завершити професійні виступи після напівмарафону Great North Run у Ньюкаслі, де він посів 4-те місце.
Фара виграв 4 золоті олімпійські медалі. Він по два рази ставав олімпійським чемпіоном на дистанціях 5000 м і 10000 м – у Лондоні-2012 та Ріо-2016.
Також він здобув 6 золотих та 2 срібних нагороди на чотирьох чемпіонатах світу.
Фото: Getty Images