Українська тенісистка Марта Костюк не зуміла дістатися 1/4 фіналу турніру Жіночої тенісної асоціації (WTA) Open BLS de Limoges у Ліможі (Франція) із призовим фондом $115 тис.

У другому колі змагань 20-річна киянка (№71 WTA) програла Кларі Таусон (115) з Данії - 6:7 (6:8), 4:6, передає Укрінформ.
Суперниці провели на корті 1 годину 37 хвилин.
В 1/4-й фіналу данка зустрінеться з переможницею протистояння Одрі Альбі (Франція, 269) - Варвара Грачова (нейтральний статус, 95).
Турнір у Ліможі завершиться 17 грудня.
Фото: Getty Images.