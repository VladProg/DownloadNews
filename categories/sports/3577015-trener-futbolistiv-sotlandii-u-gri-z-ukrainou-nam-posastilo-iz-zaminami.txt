Після футбольного поєдинку Ліги націй у Глазго Шотландія - Україна (3:0), головний тренер господарів поля Стів Кларк прокоментував матч.

Він, зокрема, зазначив, що поєдинок носив відкритий характер, передає Укрінформ.
«Перед грою ми проаналізували багато інформації стосовно збірної України. Матч носив відкритий характер. Можливо, у першому таймі українці дещо переважали нашу команду. Але у перерві я попросив хлопців увімкнути швидкість і створювати ще більше тиску на ворота суперника, що, власне, і принесло нам перемогу. Наголошу, що нам дуже пощастило із замінами, адже Дайкс, який з’явився з лави запасних, відзначився двома забитими м’ячами», - сказав Кларк.
Турнірна таблиця групи 1 Ліги В після чотирьох турів: Шотландія - 9 очок, Україна - 7, Ірландія - 4, Вірменія - 3.
Згідно з регламентом ЛН, переможець групи отримає путівку до Ліги А, а остання команда квартету у наступному циклі виступатиме в Лізі С.
Фото scottishfa.co.uk.