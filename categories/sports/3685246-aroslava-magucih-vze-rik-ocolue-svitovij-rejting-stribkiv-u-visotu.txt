Українська легкоатлетка Ярослава Магучіх упродовж одного року очолює світовий рейтинг найкращих стрибунок у висоту.

У березні 2022-го Ярослава вийшла на першу сходинку рейтингу. Вона виграла дебютне «золото» чемпіонату Європи і вперше ставши чемпіонкою Діамантової ліги за підсумками сезону-2022, передавє Укрінформ.
Саме в жіночих стрибках у висоту Україна має найбільше представництво - три топ-спортсменки. Окрім Магучіх, до десятки провідних стрибунок також входять Ірина Геращенко та Юлія Левченко - на третій та 10-й сходинках відповідно.
Топ-10 світового рейтингу World Athletics у стрибках у висоту (жінки):
Ярослава Магучіх (Україна) - 1479 очок
Елеанор Паттерсон (Австралія) - 1408
Ірина Геращенко (Україна) - 1369
Нікола Оліслагерс (Австралія) - 1343
Єлена Валлортіґара (Італія) - 1329
Надія Дубовицька (Казахстан) - 1324
Сафіна Садуллаєва (Узбекистан) - 1310
Вашті Каннінґем (США) - 1292
Марія Вукович (Чорногорія) - 1287
Юлія Левченко (Україна) - 1271.
Магучіх також єдиною з українок пройшла до топ-10 загального світового заліку, що об'єднує представників усіх легкоатлетичних дисциплін. У чоловічому заліку найкращий з українців - стрибун у висоту Андрій Проценко на 147-й сходинці.
Сумарно до топ-10 своїх дисциплін потрапили восьмеро українських спортсменів та спортсменок. А Марина Бех-Романчук увійшла до числа найкращих легкоатлеток одразу у двох дисциплінах - стрибках у довжину та потрійному стрибку.
Фото: Getty Images.