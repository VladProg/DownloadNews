Українка грає в дуеті з Ульрікке Ейкері з Норвегії.

Українська тенісистка Людмила Кіченок (№35 WTA) та її норвезька напарниця Ульріке Ейкері (№38 WTA) програли у першому матчі турніру WTA Elite Trophy у китайському Чжухаї, передає Укрінформ.

Українсько-норвезька пара грала поступились місцевим тенісисткам Ван Сію (№73 WTA) та Сюй Іфань (№56 WTA) – 3:6, 2:6. Матч тривав 1 годину 16 хвилин.
Протягом зустрічі Кіченок та Ейкері зробили один брейк і програли чотири гейми на своїх подачах. Для обох пар це був перший спільний матч.
Наступними суперницями Людмили Кіченок та Ульрікке Ейкері будуть другі сіяні, японка Мію Като та індонезійська тенісистка Альділа Суджіаді.
Фото: btu.org.ua