Футболісти донецького «Шахтаря» поступилися німецькому «Лейпцигу» у заключному, 6-му турі групового етапу Ліги чемпіонів УЄФА.

Матч «Шахтар» - «Лейпциг» на стадіоні Війська Польського у Варшаві завершився поразкою «гірників» з рахунком 0:2, передає Укрінформ.
Авторами голів стали Крістофер Нкунку, який відзначився на 10-й хвилині зустрічі, та Андре Сілва (51). Ще один м'яч записав у свій актив Домінік Собослай (62). На 68-й хвилині Валерій Бондар забив у власні ворота.
В іншому поєдинку квартету F володар титулу іспанський «Реал» на «Сантьяго Бернабеу» в Мадриді переміг шотландський «Селтік» (5:1).
Підсумкова турнірна таблиця: «Реал» - 13 очок, «Лейпциг» - 12, «Шахтар» - 6, «Селтік» - 2.
«Реал» та «Лейпциг» потрапили до 1/8 фіналу Ліги чемпіонів. «Шахтар» продовжить виступ у плей-оф Ліги Європи УЄФА.
Фото: shakhtar.com