8 медалей - такий здобуток українських лижників на Континентальному кубку Slavik Cup у словацькому місті Скалка прі Кремніца.

В активі нашої команди 3 золоті, 3 срібні та 2 бронзові нагороди.
«Золото» - Дмитро Драгун (спринт 1,3 км вільним стилем + масстарт на 15 км класичним стилем), Вікторія Олех (масстарт на 10 км класичним стилем);
«срібло» - Вікторія Олех (спринт 1,3 км вільним стилем), Руслан Денисенко (масстарт на 15 км класичним стилем), Анастасія Нікон (масстарт на 10 км класичним стилем);
«бронза» - Руслан Денисенко (спринт 1,3 км вільним стилем), Анастасія Іванченко (масстарт на 10 км класичним стилем).
«Наша команда дуже вдячна всім, хто нас підтримує, дає можливість працювати і перемагати, вірить в нас: -Міністерству молоді та спорту, зокрема відділу зимових видів спорту, Федерації лижного спорту України, Західному реабілітаційно-спортивному центру НКСІУ у Яворові. Низький уклін нашим захисникам і захисницям, що боронять нашу Батьківщину. Перемога за нами!» - сказала старша тренерка збірної України Лада Нестеренко.
Наступний етап Континентального Кубка Slavik Cup відбудеться 18-19 березня, у польському селищі Якушице.
Фото: facebook.com.