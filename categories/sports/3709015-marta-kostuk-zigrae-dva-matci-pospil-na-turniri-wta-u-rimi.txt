Перша «ракетка» України Марта Костюк продовжує виступ на грунтовому турнірі Жіночої тенісної асоціації (WTA) - Internazionali BNL d’Italia - у Римі (Італія) з призовим фондом $3,5 млн.

Посіяна під 32-м номером Костюк у третьому колі одиночного розряду сьогодні зійдеться з іспанкою Паулою Бадосою, а у другому раунді парної сітки разом з румункою Єленою-Габріелою Русе зустрінеться з третім номером «посіву» Дезері Кравчик (США) - Демі Схурс (Нідерланди), передає Укрінформ.
Як повідомлялося, Леся Цуренко за вихід до 1/8 фіналу зіграє з першою «ракеткою» світу Ігою Швьонтек з Польщі, а Ангеліна Калініна протистоятиме переможниці матчу білоруски Вікторії Азаренко (14) та американки Медісон Кіз (19).
Турнір в італійській столиці триватиме до 21 травня.
Фото: Getty Images/Global Images Ukraine.