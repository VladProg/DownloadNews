Чоловіча збірна України з баскетболу провела перше тренівання на майданчику стамбульської арени Sinan Erdem Dome.


Саме на пройдуть стартові поєдинки пре-кваліфікації Олімпійських ігор. Арена вміщує 16500 глядачів, передає Укрінформ.
Через серйозну травму коліна не полетів із командою бігмен Сергій Павлов. Також полишив табір національної збірної захисник Анатолій Шундель, якому в майбутніх матчах також не дозволить зіграти травма.
У складі збірної України на матчі олімпійської пре-кваліфікації прибули 11 гравців: Віталій Зотов, Олександр Ковляр, Ілля Тиртишник, Олександр Мішула, Павло Крутоус, Андрій Войналович, В’ячеслав Бобров, Ігор Чумаков, В’ячеслав Петров, В’ячеслав Кравцов, Артем Пустовий.
Головний тренер команди - Віталій Степановський.
Перший офіційний матч літа збірна України зіграє у суботу, 12 серпня, о 17.00 проти команди Болгарії. Ще одне двогодинне тренування наша команда проведе в Стамбулі за день до гри 11 серпня.
Для виходу до основного кваліфікаційного турніру Україні потрібно стати однією з двох кращих команд на груповому етапі, а далі виграти плей-офф, який стартує з півфіналу. У групі D зіграють Хорватія, Бельгія, Швеція та Нідерланди.
Лише переможці пре-кваліфікаційних турнірів отримають місця на олімпійському кваліфікаційному турнірі, який заплановано на наступний рік.
Фото: fbu.ua.