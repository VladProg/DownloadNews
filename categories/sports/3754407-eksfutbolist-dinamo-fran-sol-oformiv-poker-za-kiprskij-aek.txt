Колишній футбольний нападник київського «Динамо» Фран Соль, який на початку липня перейшов з українського клубу до кіпрського АЕКа, відкрив рахунок голам за свою нову команду.


Як повідомляє Dynamo.kiev.ua, зробив іспанець це дуже ефектно, оформивши покер, передає Укрінформ.
Гольову феєрію 31-річний футболіст влаштував у матчі 2-го туру чемпіонату Кіпру з «Етнікосом». Голи ексдинамівець забивав на будь-який смак. Двічі Соль відправляв м’яч у ворота суперника ударом головою, один раз він ефектно пробив з розвороту і, нарешті, іспанець реалізував пенальті.
Дивно, але зусиль Соля виявилося недостатньо для того, щоб АЕК переміг. Матч закінчився з рідкісним для футболу рахунком 5:5, причому вже в першому таймі команди забили вісім м'ячів.
Фото: dynamo.kiev.ua.