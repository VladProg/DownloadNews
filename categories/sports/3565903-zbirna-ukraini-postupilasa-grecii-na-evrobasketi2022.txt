В Італії, Чехії, Німеччині та Грузії триває 41-й чемпіонату Європи з баскетболу серед чоловічих команд.

Збірна України після успіху у зустрічах з командами Великої Британії (90:61), Естонії (74:73) та Італії (84:73) зазнала поразки від баскетболістів Греції - 79:99 (20:23, 26:16, 11:32, 22:28), передає Укрінформ.
Найрезультативнішими у складі «синьо-жовтих» стали Станіслав Михайлюк та Юсуф Санон, які набрали по 16 очок.
У наступному матчі українці зіграють проти команди Хорватії, яка сьогодні зустрічається зі збірною Італії.
Турнірне становище у групі С: Греція - 8 очок (після 4-х ігор), Україна - 7 (4), Хорватія - 5 (3), Естонія - 5 (4), Італія - 4 (3), Велика Британія - 4 (4).
Євробаскет-2022 триватиме до 18 вересня.
Фото: fbu.ua.