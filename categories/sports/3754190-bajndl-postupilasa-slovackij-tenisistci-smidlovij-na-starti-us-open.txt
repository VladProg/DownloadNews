У Нью-Йорку розпочався заключний, четвертий у сезоні турнір серії Grand Slam - Відкритий чемпіонат США з тенісу (US Open).

У першому колі змагань українка Катерина Байндл (Козлова) за 2 години 40 хвилин поступилася словачці Анні Кароліні Шмідловій - 4:6, 6:3, 3:6, передає Укрінформ.
У стартовий день US Open українка Ангеліна Калініна (№28 «посіву») зустрічається з іспанкою Сарою Соррібес Тормо, а Марта Костюк у свою чергу зійдеться з четвертою «ракеткою» світу Оленою Рибакіною з Казахстану.
Еліна Світоліна (№26) та Леся Цуренко вийдуть на корт у вівторок, 29 серпня, проти відповідно німкені Анни-Лєни Фрідсам та француженки Ельзи Жакмо.
Відкритий чемпіонат США з тенісу триватиме до 10 вересня.
Фото: Getty Images.