Капітан збірної України травмувався.

Півзахисник збірної України Андрій Ярмоленко не зіграє у найближчих матчах через травму, повідомляє телеграм-канал УАФ, передає Укрінформ.

У зв’язку з ушкодженням Ярмоленка, головний тренер збірної України Сергій Ребров довикликав нападника англійського «Сандерленда» Назарія Русина.

Для Назарія це другий виклик до збірної. Попереднього разу він тренувався з головною командою у червні, але поки не дебютував за національну збірну.

14 жовтня «синьо-жовті» зіграють номінально домашній матч з Північною Македонією, а 17 жовтня гратимуть на виїзді проти Мальти.

Як повідомляв Укрінформ, через травму ці матчі пропустить півзахисник Віктор Циганков, який отримав травму, виступаючи за «Жирону».

Фото: uaf.ua