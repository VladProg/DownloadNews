Генеральний директор донецького футбольного клубу «Шахтар» Сергій Палкін не зумів пробитися до правління Асоціації європейських клубів (ЕСА).

Як повідомляє офіційний сайт організації, сьогодні, 7 вересня, відбулися вибори до правління ЕСА, передає Укрінформ.
Головою організації на черговий термін переобрали президента французького «Парі Сен-Жермена» Насера Аль-Хелаїфі.
Каденція нинішнього правління ЄСА становитиме чотири роки - до 2027 року.
Свою кандидатуру висував, зокрема, і генеральний директор «Шахтаря» Сергій Палкін, однак у число 32 членів правління пробитися не зумів.
Фото: ФК «Шахтар».