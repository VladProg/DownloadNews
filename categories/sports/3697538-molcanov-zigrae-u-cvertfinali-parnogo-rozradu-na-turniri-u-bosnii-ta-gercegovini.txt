Українець грає у парі з Голубєвим із Казахстану.

Український тенісист Денис Молчанов разом із Андрієм Голубєвим із Казахстану вийшов у чвертьфінал парного розряду на турнірі АТР у Баня-Луці (Боснія та Герцеговина), передає Укрінформ.
У затяжному матчі першого кола змагань Молчанов та Голубєв обіграли Роберта Гелловея зі США та мексиканця Мігеля Анхеля Реєса Варелу – 7:6 (7:4), 4:6, 11-9.
У перший ігровий день матч було перервано через дощ. Українець та казахстанський тенісист на той момент програвали у вирішальному тай-брейку 1:3. Пауза, як виявилося, Молчанова та Голубєву допомогла.
Путівку до півфіналу українсько-казахстанський дует розіграє з парою у складі Андре Горанссона зі Швеції та Бена Маклахена з Японії.
Як повідомляв Укрінформ, Марта Костюк оголосила про заснування власного благодійного фонду.
Фото: btu.org.uа