Срібною нагородою поповнилася скарбничка збірної України у перший день Кубка Європи з фехтування.

Зманання проходять в італійському місті Кальярі. передає Укрінформ.
На другу сходинку п'єдесталу турніру найсильніших клубних команд Старого світу, який вважається фехтувальним аналогом Ліги чемпіонів, зійшли українські шпажистки Влада Харькова, Олена Кривицька та Дар'я Варфоломеєва.
Зазначимо, що у півфіналі наші дівчата з рахунком 45:26 перемогли другий склад збірної України Інну Бровко, Юлію Свистіль та Ксенію Пателєєву, які у підсумку посіли четверте місце.
У головному поєдинку дня підопічні Богдана Нікішина поступилися господаркам доріжки - представницям Італії з команди Fiamme Oro на чолі з бронзовою призеркою Олімпійських ігор у Токіо Альбертою Сантуччо - 39:45.
Фото: facebook.com/olympicua.