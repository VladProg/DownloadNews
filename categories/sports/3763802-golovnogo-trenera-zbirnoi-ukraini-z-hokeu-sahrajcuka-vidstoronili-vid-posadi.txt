Шахрайчук очолює національну команду від березня 2021 року.

Головного тренера збірної України з хокею Вадима Шахрайчука відсторонили від обійманої посади, повідомляє пресслужба ФХУ, передає Укрінформ.
Шахрайчук очолює національну команду від березня 2021 року. У новому хокейному сезоні тренер поєднує одразу дві посади: окрім збірної, тренує новачка національної клубної першості «Київ Кепіталз».
Відсторонення Шахрайчука у збірній розраховане на термін до двох місяців. Рішення ухвалили внаслідок розгляду провадження Дисциплінарним комітетом ФХУ, відкритого проти тренера від початку вересня.
Рішення про усунення Шахрайчука є проміжним, додають у федерації. Наступного разу його розглядатимуть на засіданні вже у четвер, 21 вересня.


Як повідомляв Укрінформ, очільник ФХУ Георгій Зубко в інтерв'ю телеканалу «ДІМ» розповів про можливі кадрові зміни на чолі національних команд.
Фото: facebook.com/fhu.com.ua