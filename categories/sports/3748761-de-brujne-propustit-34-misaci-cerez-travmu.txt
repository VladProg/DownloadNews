Півзахисник «Манчестер Сіті» отримав травму в матчі проти «Бернлі».

Головний тренер «Манчестер Сіті» Пеп Гвардіола повідомив, що травма, яку півзахисник команди Кевін де Брюйне отримав в матчі стартового туру АПЛ проти «Бернлі» (3:0), є серйозною, передає Укрінформ.
«Травма Кевіна - це удар та велика втрата. У нього є специфічні якості. Довгий час нам буде дуже важко. Але ми повинні дивитися вперед. У нас є альтернативи. Кевін незамінний, але у нас є талановиті гравці.
Ми повинні прийняти рішення щодо його операції. Ми зробимо це найближчими днями. Але операція є операція, це три-чотири місяці», - сказав Гвардіола.
City Xtra з посиланням на Nieuwsblad Sport також повідомляє, що якщо хавбеку все-таки зроблять операцію через травму підколінного сухожилля, то він більше не зіграє у 2023 році, а відновлення триватиме до початку 2024-го.
32-річна зірка «містян» в минулому сезоні відіграла 49 матчів, відзначившись 10 голами та 31 асистом.
Як повідомляв Укрінформ, у середу, 16 серпня, визначиться новий володар Суперкубка УЄФА: у матчі за трофей зіграють англійський «Манчестер Сіті» та іспанська «Севілья».
Фото: Getty Images