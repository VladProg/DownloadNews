Київський силач Микола Ткачук став першим на змаганнях зі стронгмену «Arnold Classic-2023», як відбувалися в США.

Про це повідомляє Укрінформ.
Українець зміг підняти 28-кілограмову гирю 145 разів.
«Це був досить масштабний захід по силовим видам спорту, куди щороку приходять сотні тисяч людей. У гирьовому спорті змагалися близько 100 найкращих спортсменів із 10 країн світу. З Божою допомогою я виборов перше місце серед професіоналів у своїй ваговій категорії (понад 105 кг) і став абсолютним чемпіоном серед усіх вагових категорій. Перемога далася нелегко, оскільки я був не в самій кращій формі через травму плеча і спини», – розповів Микола Ткачук.
Після перемоги український стронгмен зустрівся з Арнольдом Шварценеггером.
Змагання відбувалися у місті Колумбус (штат Огайо), США.
Фото з особистого архіву Ткачука