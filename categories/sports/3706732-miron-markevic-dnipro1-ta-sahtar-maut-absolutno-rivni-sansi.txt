Екстренер збірної України з футболу Мирон Маркевич поділився думками про чемпіонську гонку в українській Прем'єр-лізі.

Досвідчений наставник вважає, що шанси на перемогу «Дніпра-1» та донецького «Шахтаря» абсолютно рівні, передає Укрінформ.
«Хто стане чемпіоном? У футболістів «Дніпра-1» абсолютно рівні шанси із «Шахтарем» стати чемпіонами. Думаю, чемпіонат виграє той, хто матиме більше бажання», - сказав Маркевич.
За п'ять турів до фінішу УПЛ «Дніпро-1» відстає від «Шахтаря» на три очки, маючи гру у запасі.
Очна зустріч комнад пройде у передостанньому, 29-у турі.
Фото: Getty Images.