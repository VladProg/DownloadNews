Три «золота» за два дні змагань - такий здобуток наших стрибунів у воду на чемпіонаті Європи серед юніорів.

Змагання проходять у місті Рієка (Хорватія), передає Укрінформ.
Каріна Глижіна стала першою у стрибках з 3-метрового трампліну (група В) фз сумою 341,35 бала.
Для Каріни це вже друга золота медаль цієї континентальної першості. Вона також стала чемпіонкою у змішаних командних змаганнях разом з Данилом Аванесовим, Кирилом Азаровим та Марком Гриценком.
Діана Шевченко та Аліса Мєшкова посіли перше місце у синхронних стрибках з вишки. Дебютантки змагань отримали за свій виступ 245,13 бала.
Фото: facebook.com/minmolodsport.