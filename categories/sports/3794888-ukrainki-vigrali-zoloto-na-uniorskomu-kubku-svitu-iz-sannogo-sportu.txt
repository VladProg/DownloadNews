Перемогою українок Наталії Хитренко та Вікторії Коваль завершилися змагання двомісних екіпажів у перший день Кубка світу з санного спорту серед юніорів.

Змагання проходять у Парк-Сіті (США), передає Укрінформ.
Наші спортсменки показали результат 1.34,530, залишивши позаду представниць Канади (1.37,794) та Німеччини (1.45,237).
Відзначимо також третє місце Даниїла Марциновського (одномісні сани) та екіпажу двійки Богдана Бабури та Вадима Микиєвича у командній естафеті, де вони виступали у складі інтернаціонального квартету разом з австрійкою Доротеєю Шварц.
Фото: facebook.com/olympicua.