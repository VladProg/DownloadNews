21 медаль здобули представники України на чемпіонаті світу з таеквон-до у місті Тампере (Фінляндія).

Це найуспішніший виступ нашої команди на світових першостях, передає Укрінформ.
У доробку українців 10 золотих, 3 срібних та 8 бронзових нагород.
Спортсмени Всеукраїнського союзу таеквон-до посіли друге загальнокомандне місце, поступившись лише збірній Румунії.
Жіночі юнацька та юніорська збірні України стали абсолютними чемпіонками світу у командних розділах.
Фото: facebook.com/minmolodsport.