Через травму Віктора Циганкова головний тренер збірної України Сергій Ребров перевів півзахисника «Дніпра-1» Олександра Піхальонка з резервного списку національної команди до основного.


Про це повідомила пресслужба УАФ, передає Укрінформ.
Українська національна команда розпочне свій збір 8 жовтня в Празі, де 14-го числа зіграє номінально домашній матч відбору Євро-2024 з Північною Македонією.
17 жовтня українці зіграють у кваліфікації турніру на виїзді з Мальтою.
Піхальонок забив 3 голи та зробив 2 асисти у 13 матчах сезону за «Дніпро-1».
Фото: пресслужба УАФ