Сьогодні, 26 травня, українська тенісистка Еліна Світоліна (№508 WTA) вийшла у фінал турніру WTA 250 у Страсбурзі.

Світоліна обіграла Клару Бюрель (№122 WTA) з Франції - 4:6, 7:5, 6:3, передає Укрінформ.
Матч тривав 2 години і 23 хвилини. Світоліна 1 раз подавала навиліт, зробила 3 подвійні помилки і використала 8/16 брейкпойнтів.
Рахунок в очних зустрічах – 2:0 на користь Світоліної.
У фіналі Еліна зіграє з росіянкою Анною Блінковою.
Фото: WTA