Збірна України визначилася зі складом на стартові гонки Кубка світу з біатлону чезону-2023/24 в Естерсунді (Швеція), які відбудуться 25 листопада.

Сезон розпочнеться з двох (одиночної та класичної) змішаних естафет. Першим у суботу, 25 листопада, стартує сінглмікст - о 13.30 за київським часом, передає Укрінформ.
В одиночній змішаній естафеті за нашу країну виступлять Артем Тищенко і Анастасія Меркушина.
У класичній змішаній естафеті скалад України такий: Артем Прима, Антон Дудченко, Ірина Петренко та Христина Дмитренко. Початок гонки о 15.50.
Перший етап Кубка світу «розтягнутий» на два тижні, і цими вихідними, окрім змішаних естафет, відбудуться також індивідуальні гонки.
Зазначимо, що через наслідки травми та хвороби змагання в Естерсунді пропускатимуть лідери нашої збірної Дмитро Підручний та Юлія Джима.
Фото: biathlon.com.ua.