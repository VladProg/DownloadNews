Дівоча зірна України U17 з баскетболу 3х3 завершила виступи на чемпіонаті Європи.

У насиченому боротьбою матчі наші дівчата поступилися у чвертьфіналі збірній Болгарії - 13:19, передає Укрінформ.
Попри відносно низький загальний рейтинг болгарок на цьому турнірі (24), свій рівень наш суперник довів ще на груповому єтапі, коли у центральному матч своєї групи Болгарія програла одному з фаворитів турніру (Франції) лише в одне очко - 12:13.
Перший відрізок чвертьфінальної гри був доволі рівним. Команди нав’язали багато боротьби одна одній. Українкам вдавалося здобути свої очки завдяки потужному старту нашої центрової - Еліни Синякової. Одина із найрезультативніших гравчинь чемпіонату Європи у трисекундній зоні мала перевагу над своїми опонентками, що допомогло нам не відпускати болгарок, які краще рухали м’яч.
У другій половині гри українки кілька разів не зуміли відповісти лідерам Болгарії Костовій та Борісової і дали можливість суперницям відірватися у рахунку. Гірше справи у наших дівчат пішли і у трисекундній зоні, ми програли кілька важливих єдиноборств під кошиком і не змогли знайти сил для відповіді на ривок суперниць. У цей момент Олександра Тинщук реалізувала дальню атаку, однак цього було замало аби повернути інтригу у в’язкий матч. До того ж серія дальніх атак наших дівчат наприкінці гри була невлучною.
У підсумку Україна поступилась Болгарії з рахунком 13:19. Попри виграш своєї підгрупи, наші дівчата зупинилися на стадії 1/4 фіналу чемпіонату Європи.
Фото: fbu.ua.