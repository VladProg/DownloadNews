Друга «ракетка» України Віталій Сачко подолав стартовий раунд на турнірі Асоціації тенісистів професіоналів (АТР) серії Challenger - Lille Celebrates Challenger Arrival - у Ліллі (Франція) із призовим фондом €118 тис.

У матчі за вихід до 1/8 фіналу змагань Сачко впевнено обіграв посіяного під 7-м номером чеха Зденека Коларжа - 6:1, 6:0, передає Укрінформ.
Тенісисти провели на корті 55 хвилин.
Путівку до чвертьфіналу Сачко розіграє з переможцем протистояння Еван Фьорнесс (Франція) - Кацпер Жук (Польща).
Турнір у Ліллі пройде до 2 квітня.
Фото: Play In Challenger.