Український тенісист Владислав Орлов боротиметься за вихід у фінал турніру ATP Challenger Tour у парному розряді.

Владислав разом з австралійцем Адамом Тейлором у чвертьфіналі змагань у фінському місті Тампере обіграв аргентинську пару Ернан Касанова/Томаш Ліповшек Пучес, яка посіяна під другим номером - 5:7, 6:2, 10:5, передає Укрінформ.
Суперники провели на корті 1 годину 24 хвилини.
Орлов уперше з 2021 року і лише утретє в кар'єрі зіграє у парному півфіналі змагань ATP Challenger.
За вихід у фінал українсько-австралійська пара боротиметься проти дуету Жуан Лукас Рейс да Сільва (Бразилія)/Матіас Зукас (Аргентина), який переграли у своєму чвертьфіналі тенісний тандем Ерік Ваншельбойм (Україна)/Дам'єн Венгер (Швейцарія) - 6:7 (5:7), 7:5, 10:5. Ця зустріч тривала 2 години.
Фото: btu.org.ua.