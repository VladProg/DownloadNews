Головний тренер молодіжної збірної України Руслан Ротань поспілкувався із журналістами після поєдинку з Іспанією (2:2) на Євро-2023 (U21).


Наставник зазначив, щр цім матчем наша команда підтвердила, що перебуває на правильному шляху, передає Укрінформ.
«Вітаю команду з виходом у чвертьфінал! Ми це заслужили. Сьогоднішнім матчем ми підтвердили, що перебуваємо на правильному шляху. Зараз у роздягальні стоїть тиша, але я сказав хлопцям: якби два роки тому, коли ми збирали команду, нам хтось сказав, що ми гратимемо як мінімум на рівних з Іспанією, мабуть, ніхто б не повірив. Ми довго до цього йшли. Вихід до чвертьфіналу ми присвячуємо нашим воїнам. Ми також билися за всю Україну і показали цей результат для всієї країни. Я дуже пишаюся нашими хлопцями, які показали себе, які кожного дня працюють, аби покращувати свою гру», - сказав Ротань.

Суперник українців у чвертьфіналі Євро-2023 визначиться 28 червня після матчів Швейцарія - Франція, Ізраїль - Чехія, Англія - Німеччина, Італія - Норвегія.
Фото: uaf.ua.