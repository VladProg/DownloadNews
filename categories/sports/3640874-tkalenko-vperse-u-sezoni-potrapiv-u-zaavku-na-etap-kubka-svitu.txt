Участь Прими в гонках у Поклюці під питанням.

За підсумками чемпіонату України з біатлону було сформовано склад чоловічої та жіночої збірної на четвертий етап Кубка світу у словенській Поклюці, повідомляє прес-служба Федерації біатлону України, передає Укрінформ.
До складу чоловічої збірної України увійшли 6 біатлоністів. Вперше цього сезону в заявку на Кубок світу потрапив Руслан Ткаленко, який виграв гонку переслідування на чемпіонаті України. Під питанням участь у етапі Артема Прими, який пропустив ЧУ через травму.
У складі жіночої збірної Анна Кривонос, яка на ЧУ перемогла у гонці переслідування та в естафеті.
Повний склад збірної України виглядатиме так:
Чоловіки: Антон Дудченко, Артем Прима, Богдан Цимбал, Тарас Лесюк, Руслан Ткаленко, Віталій Мандзин;
Жінки: Анастасія Меркушина, Олена Білосюк, Юлія Джима, Дар’я Блашко, Анна Кривонос.
Як повідомляв Укрінформ, сьогодні на чемпіонаті України відбулась чоловіча та жіноча естафета.
Фото: biathlon.com.ua