Українка Катерина Байндл (Козлова) не змогла пробитися до другого кола турніру Жіночої тенісної асоціації (WTA) - Parma Ladies Open - у Пармі (Італія) із призовим фондом $251,75 тис.

Після успіху у кваліфікації змагань Байндл у трьох сетах поступилася лідерці «посіву» шостій «ракетці» світу Марії Саккарі з Греції - 7:6 (7:2), 2:6, 3:6, передає Укрінформ.
Саккарі за путівку до чвертьфіналу зустрінеться з переможницею протистояння Аранча Рус (Нідерланди) - Панна Удварді (Угорщина).
Parma Ladies Open триватиме до 1 жовтня.
Зазначимо, що найкращий результат Байндл на турнірах WTA - півфінал у Варшаві (Польща) два місяці тому.
Фото: btu.org.ua.