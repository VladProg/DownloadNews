Український вінгер відзначився першою результативною дією за нову команду.

«Челсі» на чужому полі переміг «Лестер» 3:1 в 27-му турі Англійської прем'єр-ліги, передає Укрінформ.
У складі «Челсі» відзначився Чілвелл, Гаверц і Ковачич. «Лиси» відповіли єдиним голом Дака.
Український вінгер «аристократів» Михайло Мудрик зіграв 82 хвилини в матчі й відзначився гольовим пасом. Гол українця відмінили після перегляду системи VAR.
«Челсі» посідає 10 сходинку в АПЛ, маючи в активі 37 очок після 26 матчів.
Як повідомлялося, «Арсенал» очолює чемпіонат Англії, маючи в активі 63 пункти після 26 матчів.
Фото: twitter.com/ChelseaFC