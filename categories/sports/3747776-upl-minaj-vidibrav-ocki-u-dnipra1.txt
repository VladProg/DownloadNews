Закарпатський «Минай» зіграв внічию з «Дніпром-1» у домашньому поєдинку 3-го туру чемпіонату України з футболу серед команд Прем'єр-ліги (УПЛ) сезону-2023/24.

Матч на стадіоні «Минай» завершився з рахунком 1:1, передає Укрінформ.
Авторами голів стали півзахисник господарів Єгор Твердохліб, який відзначився на 89-й хвилині, та аргентинський хавбек «Дніпра-1» Домінго Бланко (90+2, з пенальті).
На початку другого тайму гості залишилися у меншості - на 50-й хвилині арбітр зустрічі Віктор Копієвський з Кропивницького показав червону картку півзахиснику дніпрян Едуарду Сарапію.
Півзахисник «Дніпра-1» Руслан Бабенко на 82-й хвилині не реалізував пенальті.
Сьогоднішня гра полтавської «Ворскли» з луганською «Зорею» розпочалася о 15.00, криворізький «Кривбас» та «ЛНЗ» (Черкаси) зустрінуться о 17.00.
У понеділок, 14 серпня, стосунки з'ясують донецький «Шахтар» та «Олександрія» (17.00).
Матч «Динамо» (Київ) - «Маталіст 1925» (Харків) перенесено через участь «біло-синіх» у єврокубках.
Результати попередніх матчів 3-го туру:
«Чорноморець» (Одеса) - «Оболонь» (Київ) - 2:0
«Полісся» (Житомир) - «Рух» (Львів) - 0:1
«Колос» (Ковалівка) - «Верес» (Рівне) - 2:0.
Фото: scdnipro1.com.ua.