15 листопада юнацька збірна України U19 (футболісти не старші 2005 року народження) розпочинає боротьбу у кваліфікаційному раунді Євро-2024.

Підопічні Олега Кузнецова виступатимуть у групі 7, де зустрінуться з командами Словаччини, Косова та Мальти., передає Укрінформ.
Міні-турнір проходитиме до 21 листопада у мальтійському місті Та-Калі (стадіон «Сентенарі»). Для виходу до елітраунду відбору треба посісти у квартеті перше або друге місця. Також путівку туди отримає найкраща серед третіх команд.
«Мальтійці - господарі, тож вони будуть надмотивовані. Із Косовом ми зустрічалися та перемагали цю команду, але був дуже складний поєдинок. А Словаччина завжди мала перспективну молодь. Тому я не став би виділяти якусь збірну. Усі суперники мають приблизно однакові шанси на успіх», - сказав напередодні головний тренер юнацької збірної України Олег Кузнецов.
Сьогодні наша команда стартує поєдинком із господарем міні-турніру - збірною Мальти.
Склад юнацької збірної України U19:
воротарі - Владислав Кравець («Шахтар», Донецьк), В’ячеслав Суркіс («Динамо», Київ), Давид Фесюк («Гайдук», Хорватія);
захисники - Денис Дикий, Назар Балаба, Олексій Гусєв, Тарас Михавко (усі - «Динамо», Київ), Микола Огарков («Шахтар», Донецьк), Степан Лисенко («Гайдук», Хорватія);
півзахисники - Дмитро Кремчанін, Роман Саленко (обидва - «Динамо», Київ), Євген Микитюк («Полісся», Житомир), Віталій Михайлів («Минай»), Данііл Ващенко («Олександрія»), Максим Мельниченко («Дніпро-1»), Максим Деркач («Ешторіл», Португалія), Богдан Мануйлов («Сан-Хосе», Іспанія);
нападники - Тімур Тутєров («Сандерленд», Англія), Матвій Пономаренко («Динамо», Київ), Сергій Панченко («Рух», Львів), Олександр Пищур («Академія Пушкаша», Угорщина).
Фінальна стадія змагань пройде влітку 2024 року у Північній Ірландії.
Фото: uaf.ua.