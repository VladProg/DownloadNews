Футбольний хавбек київського «Динамо» Микола Шапаренко не встигає відновитися до матчів відбору Євро-2024 з Англією та Італією.

У поєдинку кваліфікації Ліги конференцій із «Бешикташем» Шапаренко зазнав ушкодження сухожилля двоголового м’язу стегна. Як розповів прессекретар національної команди Олександр Гливинський, після обстеження у таборі збірної виявилося, що на відновлення гравцю знадобиться близько трьох тижнів, передає Укрінформ.
Сьогодні Микола залишив розташування головної команди країни.
Водночас із резервного списку до основного перевели іншого гравця середини поля - Олександра Піхальонка із «Дніпра-1».
Склад національної збірної України:
воротарі - Георгій Бущан («Динамо», Київ), Анатолій Трубін («Бенфіка», Лісабон, Португалія), Андрій Лунін («Реал», Мадрид, Іспанія);
захисники - Микола Матвієнко, Юхим Конопля (обидва - «Шахтар», Донецьк), Денис Попов, Олександр Тимчик (обидва - «Динамо», Київ), Віталій Миколенко («Евертон», Ліверпуль, Англія), Ілля Забарний («Борнмут», Англія), Сергій Кривцов («Інтер Маямі», США), Богдан Михайліченко («Динамо», Загреб, Хорватія);
півзахисники - Андрій Ярмоленко, Сергій Сидорчук, Віталій Буяльський, Олександр Караваєв (усі - «Динамо», Київ), Тарас Степаненко, Олександр Зубков, Георгій Судаков, Єгор Назарина (усі - «Шахтар», Донецьк), Олександр Зінченко («Арсенал», Лондон, Англія), Віктор Циганков («Жирона», Іспанія), Михайло Мудрик («Челсі», Лондон, Англія), Олександр Піхальонок («Дніпро-1»);
нападники - Роман Яремчук («Валенсія», Іспанія), Артем Довбик («Жирона», Іспанія), Владислав Ванат («Динамо», Київ).
Резервний список: Олександр Сваток («Дніпро-1»), Арсеній Батагов («Зоря», Луганськ), Данило Сікан («Шахтар», Донецьк).
Фото: uaf.ua.