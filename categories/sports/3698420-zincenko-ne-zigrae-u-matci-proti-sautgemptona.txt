Українець ще не відновився після травми.

Головний тренер «Арсенала» Мікель Артета розповів, що український легіонер Олександр Зінченко не зіграє у завтрашньому матчі чемпіонату Англії проти «Саутгемптона», повідомляє Sky Sports, передає Укрінформ.

«Ситуація із Зінченком така ж невизначена, як із Саліба. Ми спостерігатимемо за Олександром. Йому потрібен час, щоб відновитися. Він має досить неприємну м'язову травму. Поки що рано говорити про його повернення», – сказав Артета.
Учора, 19 квітня Зінченко повернувся до тренувань з командою.

Як повідомляв Укрінформ раніше, Зінченко не зіграв у минулому турі через проблеми з пахом.
Фото: Getty Image