Українка обіграла Єву Веддер із Нідерландів.

Українська тенісистка Катаріна Завацька (WTA 194) вийшла до чвертьфіналу ґрунтового турніру серії ITF W40 у Лісабоні (Португалія), передає Укрінформ.

У 2-му раунді змагань українка у двох сетах обіграла Єву Веддер (Нідерланди, WTA 330) – 6:3, 6:3. Матч тривав 1 годину та 31 хвилину.

Це була друга зустріч тенісисток. У січні 2023 року Катаріна обіграла Єву у першому раунді кваліфікації Відкритого чемпіонату Австралії з тенісу.
У чвертьфіналі 40-тисячника в Португалії Завацька зіграє проти переможниці матчу Деяна Раданович – Лейре Ромеро-Гомез.

Як повідомляв Укрінформ, до турніру в Лісабоні Завацька виграла лише 2 матчі з 10 починаючи з кваліфікації Вімблдона.
Фото: btu.org.ua