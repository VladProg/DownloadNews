Віцечемпіони України футболісти «Дніпра-1» обмінялися голами з командою «Спартак» (Трнава, Словаччина) у першому поєдинку раунду плей-офф кваліфікації Ліги конференцій УЄФА.

Зустріч на стадіоні Антона Малатінскего у Трнаві завершилася з рахунком 1:1, передає Укрінформ.
На гол півзахисника господарів Келвіна Офорі, який відзначився на 55-й хвилині, гості відповіли реалізованим пенальті у виконанні Олександра Пихальонка (67).
«Дніпро-1» догравав поєдинок у меншості - на 5-й хвилині червону картку отримав Едуард Сарапій, а на 89-й хвилині за друге попередження поле залишив Ігор Когут.
Гра у відповідь пройде 31 серпня. Переможець протистояння за сумою двох матчів виступатиме у груповому турнірі Ліги конференцій УЄФА.
Фото: СК «Дніпро-1».