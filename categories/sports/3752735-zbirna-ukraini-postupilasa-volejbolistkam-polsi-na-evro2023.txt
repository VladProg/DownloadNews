У Бельгії, Німеччині, Італії та Естонії за участю 24-х команд триває жіночий чемпіонат Європи з волейболу.

Збірна України з рахунком 1:3 (17:25, 25:22, 17:25, 17:25) програла команді Польщі у заключному поєдинку групової стадії змагань, передає Укрінформ.
«Синьо-жовті» посіли третє місце у групі А і продовжать виступ у плей-офф європейської першості, передає Укрінформ.
Матчі 1/8 фіналу пройдуть 27 та 28 серпня.
Чвертьфінали заплановані на 29 та 30 серпня.
Півфінали відбудуться 1 вересня, а матч за бронзові медалі та фінал - 3 вересня.
Зазначимо, титул чинних чемпіонок Європи захищає збірна Італії.
Нагадаємо, чоловічий чемпіонат Європи (також за участю збірної України) пройде з 28 серпня по 16 вересня в Болгарії, Італії, Північній Македонії та Ізраїлі. «Синьо-жовті» розпочнуть континельтальну першість у групі В разом з командами Болгарії, Фінляндії, Словенії, Хорватії та Іспанії.
Фото: CEV.