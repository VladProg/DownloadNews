Команди у четвер, 20 жовтня, не зустрінуться

Поєдинок 8-го туру Української Прем'єр-Ліги між «Динамо» та «Металістом», який було заплановано на четвер, 20 жовтня, перенесено на невизначений термін, повідомляє прес-служба киян, передає Укрінформ.

Причина – ситуація, яка є останніми днями у столиці України.
Крім цього, відкладено на невизначений термін матч 8-го туру чемпіонату України серед юнацьких команд «Динамо» U19 – «Металіст» U19.
Нові дати проведення зустрічей будуть повідомлені пізніше.
Як повідомляв Укрінформ, у таблиці УПЛ «Динамо» посідає 9 місце, маючи 9 очок після 6 ігор. «Металіст» йде на 6 позиції, маючи 13 пунктів після 7 зустрічей.
Фото: fcdynamo.com/