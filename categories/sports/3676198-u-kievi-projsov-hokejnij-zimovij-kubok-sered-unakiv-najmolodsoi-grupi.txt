У столичному Палаці спорту відбулися матчі всеукраїнських змагань «Зимовий кубок» серед юнаків наймолодшої вікової групи.

У змаганні взяли участь вісім команд з різних регіонів України - «Сокіл» (Київ), «Сокіл-2» (Київ), «Шершні» (Богуслав), ХК «Кременчук», «Сокіл-2014» (Київ), «Крижинка» (Київ), «Бульдоги» (Київ) та «Патріот» (Вінниця), передає Укрінформ.
За підсумком змагань перемогу здобули хокеїсти вінницького «Патріота», які виграли 6 матчів з 7-ми (ще в одному зіграли внічию із «Соколом»).
Другими стали хокеїсти «Сокола», а третіми фінішували богуславські «Шершні».
За підсумками кожного матчу визначалися найкращі гравці у складі обох команд, також спеціальними призами були нагороджені найкращі гравці команд за підсумками турніру. Свої призи від компанії Kelme отримали тренери команд-учасниць.
Фото: fhu.com.ua.