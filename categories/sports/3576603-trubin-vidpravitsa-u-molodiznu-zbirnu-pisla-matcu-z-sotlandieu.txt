Українська молодіжка зіграє в плей-оф кваліфікації до Євро-2023.

Голкіпер «Шахтаря» Анатолій Трубін після матчу збірної України проти Шотландії у Лізі націй відправиться у розташування молодіжної національної команди, повідомляє Sport.ua, передає Укрінформ.
21-річний воротар спочатку перебував у списку викликаних Русланом Ротанем футболістів, проте був переведений в основну команду через травму Георгія Бущана. Молодіжна збірна проведе два матчі проти Словаччини у рамках плей-оф кваліфікації на чемпіонат Європи-2023 – 23 та 27 вересня.
Таким чином, в Олександра Петракова залишиться три голкіпери на ігри з Вірменією та Шотландією вдома – Андрій Лунін, Дмитро Різник та Євген Волинець.
Як повідомляв Укрінформ, виїзна зустріч з шотландцями в Лізі націй відбудеться сьогодні. Початок відеотрансляції – о 21.45.
Фото: Getty Images