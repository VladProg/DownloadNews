У чемпіонаті України з футболу серед команд Першої ліги завершилися матчі передостаннього, 7-го туру другого етапу групи підвищення у класі.

Лідер житомирське «Полісся» на виїзді зіграв внічию з київською «Оболонню» - 1:1, передає Укрінформ.
В інших матчах ігрового дня «Кремінь» (Кременчук) поділив очки з тернопільською «Нивою» - 2:2, ЛНЗ (Черкаси) розгромив львівські «Карпати» - 4:1, а «Металург» (Запоріжжя) мінімально переграв «Епіцентр» (Кам'янець-Подільський) - 1:0.
Становище лідерів: «Полісся» - 29 очок, «Оболонь - 28, ЛНЗ - 22, «Металург» - 20, «Карпати» - 17.
Як повідомлялося, «Полісся» та «Оболонь» достроково забезпечили право виступати наступного сезону у Прем'єр-лізі України.
Фото: ФК «Оболонь».