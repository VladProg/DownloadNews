Жіноча збірна України з пляжного футболу стала срібним призером Європейських ігор-2023 у Польщі.

У фінальному матчі українки зустрічалися з лідером світового рейтингу BSWW - Іспанією, передає Укрінформ.
Ігровий час поєдинку завершився внічию - 2:2, а у післяматчевій серії пенальті сильнішими виявилися піренейки - 5:3.
За день до завершення Європейських ігор в активі українських спортсменів 20 золотих, 11 срібних та 8 бронзових медалей.
Фото: АПФУ.