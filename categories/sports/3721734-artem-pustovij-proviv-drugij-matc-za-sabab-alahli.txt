Центровий збірної України з баскетболу Артем Пустовий провів другий поєдинок у складі «Шабаб Аль Ахлі» з Об'єднаних Арабських Еміратів.

Команда українця зазнала другої поразки у Фіналі восьми турніру FIBA - Суперлізі Західної Азії (WASL), поступившись клубу «Кувейт» - 60:75, передає Укрінформ.
Артем Пустовий відіграв 16 хвилин, набрав 3 очки, зробив 4 підбирання, 1 перехоплення та 1 блок-шот.
Програвши другий матч з двох у Фіналі восьми WASL, «Шабаб Аль-Ахлі» втратив шанси на вихід до плей-офф.
В останньому матчі 13 червня команда зіграє проти «Шахрдарі Горган» з ірану, який теж зазнав поразки у двух стартових матчах.
Фото: fbu.ua.