У Ларнаці (Кіпр) завершився етап Кубку світу із самбо серед молоді і дорослих.

Як інформує Національна федерація самбо України (НФСУ), у змаганнях за участі представників 14-ти країн командну перемогу здобула збірна України, передає Укрінформ.
Доросла збірна виборола 35 медалей, з яких 17 золотих, 7 срібних та 11 бронзових.
Володарями шести медалей вищого гатунку стали українські самбісти у віковій категорії від 18 до 20 років, а серед борців від 16 до 18 років завойовано 7 золотих та 1 бронзову медаль.
У церемонії нагородження переможців та призерів турніру взяв участь посол України на Кіпрі Руслан Немчинський.
Фото: НФСУ.