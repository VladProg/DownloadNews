Головний тренер «Жирони» Мічел прокоментував адаптацію українського вінгера Віктора Циганкова у команді.

Про це він розповів в коментарі infobiwenger.com, передає Укрінформ.
«Віктор – гравець найвищого рівня. Він володіє природним талантом, ефективними індивідуальними вміннями, фізичними та технічними здібностями. Циганков дуже скромний. У нього хороша спортивна освіта, адже його батько перебував у світі спорту. Він знає, що є речі, які йому потрібно покращити. Він продовжує вчити іспанську. У нього поки немає повної довіри від одноклубників, адже він тільки нещодавно приєднався до «Жирони» після багатьох років у «Динамо». Ми не були здивовані його рівнем. Сподіваємося цього сезону побачити ще кращу гру у його виконанні», – сказав Мічел.

У 7 матчах за іспанців Циганков забив 3 голи і віддав 3 асисти.

Як повідомляв Укрінформ, Циганков перейшов у Жирону з Динамо у зимове трансферне вікно за 5 млн євро.


Фото: Getty Image