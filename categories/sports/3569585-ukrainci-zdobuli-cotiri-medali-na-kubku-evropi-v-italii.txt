В італійському містечку Річчоне завершився відкритий Кубок Європи із дзюдо серед дорослих спортсменів, який зібрав досить солідний склад учасників.

За два змагальні дні скарбничка нашої команди поповнилася чотирма нагородами, передає Укрінформ.
Золоту медаль у ваговій категорії понад 100 кг виборов Яків Хаммо.
В активі нашої збірної також три «бронзи» - у Дільшота Халматова (до 60 кг), Артема Хомули (до 73 кг) та Станіслава Гунченка (до 90 кг).
Тепер на дзюдоїстів збірної України в Річчоне очікує міжнародний тренувальний збір під егідою Європейського союзу дзюдо (EJU). Окрім тих, хто брав участь у змаганнях Кубка Європи, на зборі також тренуватимуться Дар’я Білодід, Анастасія Антіпіна та Анастасія Турчин.
Фото: ukrainejudo.com.