Іспанець залишить топ-10 найкращих тенісистів світу.

Колишня перша ракетка світу Рафаель Надаль не зіграє на турнірах серії «Мастерс» в Індіан-Веллс та Маямі, про це він повідомив у своєму Інстаграмі, передає Укрінформ.

«Привіт. Давно я з вами не спілкувався. Взяв відпустку, розпочав реабілітацію, спортзал та фізіотерапію за вказівкою лікарів. Готуємось повернутися у найкращих умовах. Мені сумно, що я не зможу зіграти ні в Індіан-Веллс, ні в Майамі. Я сумуватиму за своїми американськими вболівальниками, але сподіваюся побачити їх пізніше цього року під час літньої серії», - написав Надаль.
Тепер Надаль уперше за 18 років залишить топ-10. Справа в тому, що минулого року він зіграв у фіналі турніру в Індіан-Веллс і здобув 600 очок, які тепер у нього згорять. Він дебютував у першій десятці 25 квітня 2005 року.


Як повідомляв Укрінформ, українська тенісна пара Марта Костюк/Даяна Ястремська не змогла здобути перемогу в першому колі турніру WTA 250 в американському місті Остін.
Фото: Instagram. Сабіна Зейналова