У Черкасах завершився стартовий тур чемпіонату України з баскетболу 3х3 сезону-2023/2024 серед чоловічих команд.

У змаганнях взяли участь 14 команд, серед яких були представники Суперліги та Вищої ліги, передає Укрінформ.
Команди були розділені на чотири групи, з кожної з яких до плей-офф вийшли по дві найкращі. Пару фіналістів склали дві столичні команди - «Будівельник» та «Київ-Баскет». Баскетболісти «Будівельника» виявився сильнішим - 21:17.
Переможці першого туру - Ростислав Кабанов, Лєв Кошеватський, Владислав Лукінський та Ренат Рахметов. Лукінський став MVP (найбільш цінним гравцем) змагань.
Фото: fbu.ua.