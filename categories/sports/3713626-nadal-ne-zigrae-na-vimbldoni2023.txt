Все через травму стегна.

22-разовий чемпіон Гренд Слемів Рафаель Надаль знявся із «Вімблдону-2023», повідомляє Entry Lists у Твіттері, передає Укрінформ.
Надаль двічі вигравав «Вімблдон» (2008, 2010), цьогорічний турнір пройде з 3 по 16 липня.
Іспанець не виходив на корт після «Australian Open» через травму стегна. У поточному сезоні на його рахунку всього 4 зіграні матчі й одна перемога.
Також Надаль вперше з 2004 року не виступить на «Ролан Гаррос». Він розглядає можливість завершити кар’єру після сезону-2024.
Як повідомляв Укрінформ, у 2021 році Надаль травмувався на «Ролан Гаррос» і до кінця сезону зіграв лише два матчі, але у 2022-му році повернувся на корт, провів 47 поєдинків, вигравши «Australian Open» і «Ролан Гаррос».
Фото: Getty Images