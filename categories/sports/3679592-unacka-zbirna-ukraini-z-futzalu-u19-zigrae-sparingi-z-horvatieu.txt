Напередодні матчів основного раунду відбору Євро-2023 (U19) юнацька збірна України з футзалу зіграє з однолітками з Хорватії.

15-16 березня у місті Прелог підопічні Ігоря Москвичова проведуть два товариські поєдинки. Контрольні зустрічі з господарями майбутнього Євро стануть останньою частиною підготовки до матчів основного раунду, передає Укрінформ.
Перша гра стартує о 18.00 за київським часом, друга - о 16.00.
В основному раунді відбору Євро-2023 юнацька збірна України потрапила до групи 2 основного раунду, де зустрінеться з Румунією, Сербією та переможцем групи В попереднього раунду, яким стала Чорногорія. Міні-турнір 22-25 березня прийматиме сербське місто Врнячка-Баня.
Фото: futsal.com.ua.