«Полісся» здобуло перемогу на останніх хвилинах зустрічі.

«Оболонь» на останніх хвилинах матчу поступилась «Поліссю» - 0:2 у поєдинку 6 туру Української Прем'єр-ліги, передає Укрінформ.
«Полісся» захопило ініціативу на початку першого тайму, втім відзначитись не вдалось. Після стартового натиску господарів «Оболонь» почала йти вперед, втім теж не відкрила рахунок у зустрічі.
Одним із яскравіших моментів матчу став простріл Кравченка на 66-ій хвилині. Арбітр призначив ВАР, аби перевірити чи не зіграв Карась рукою. Пенальті не призначили.
Наприкінці матчу арбітр знову скористався ВАРом та побачив, що Мороз наступив Мустафаєву на ногу ззаду. Попередження стало для нього другим. Арбітр призначив пенальті, яке вдало реалізував Грицук. На цьому гольова феєрія «Полісся» не закінчилась - у контратаці Грицук вивів Козака на ударну позицію і той справа з гострого кута порбив Федорівського - 2:0.
Після цієї перемоги «Полісся» займає друге місце в УПЛ, маючи в своєму активі 12 очок, «Оболонь» - дванадцята, у них 5 пунктів.

Як повідомляв Укрінформ, сьогодні, 2 вересня, в УПЛ відбудеться ще один матч: «Ворскла» прийматиме «Зорю».
Фото: upl.ua