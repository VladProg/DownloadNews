Національна збірна України з футболу не змогла напряму відібратися на чемпіонат Європи-2024.

У своєму заключному, восьмому поєдинку кваліфікації «синьо-жовті» на «БайАрені» в німецькому Леверкузені зіграли внічию з чинним володарем титулу командою Італії - 0:0, передає Укрінформ.
Підопічні Сергія Реброва за підсумками турніру у відбірковій групі С посіли 3-є місце і в березні боротимуться за одну з трьох вакантних путівок на Євро-2024 у стикових матчах плей-офф Ліги націй УЄФА (жеребкування - 23 листопада).
Результати матчів понеділка:

Група C: Україна - Італія - 0:0, Англія - Північна Македонія - 1:1
Підсумкове турнірне становище: Англія - 20 очок, Італія - 14, Україна - 14, Північна Македонія - 8, Мальта - 0.
Група E: Чехія - Молдова - 3:0, Албанія - Фарерські острови - 0:0
Підсумкове турнірне становище: Албанія - 15 очок, Чехія - 15, Польща - 11, Молдова - 10, Фарерські острови - 2.
Група H: Словенія - Казахстан - 2:1, Сан-Марино - Фінляндія - 1:2, Північна Ірландія - Данія - 2:0
Підсумкове турнірне становище: Данія - 22 очки, Словенія - 22, Казахстан - 18, Фінляндія - 18, Північна Ірландія - 9, Сан-Марино - 0.
На Євро-2024 вже відібралися 20 із 24-х збірних - Австрія, Албанія, Англія, Бельгія, Данія, Італія, Нідерланди, Німеччина (господарі), Іспанія, Португалія, Румунія, Сербія, Словаччина, Словенія, Угорщина, Туреччина, Чехія, Франція, Швейцарія, Шотландія.
Фінальна стадія чемпіонату Європи пройде з 14 червня по 14 липня у Німеччині.
Фото: УАФ.