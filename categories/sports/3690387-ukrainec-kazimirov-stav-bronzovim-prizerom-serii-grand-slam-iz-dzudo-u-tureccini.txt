В Анталії (Туреччина) триває черговий етап серії Grand Slam із дзюдо.

У другий день змагань бронзовим призером став українець Владислав Казіміров, передає Укрінформ.
20-річний киянин дійшов до чвертьфіналу, де поступився азербайджанцю Хідаяту Гейдарову, а у «втішному» турніру за «бронзу» по черзі переміг іспанця Сальвадора Кейса Року та Ігора Вандтке з Німеччини.
Це перша нагорода в кар’єрі Казімірова на Grand Slam.
Як повідомляв Укрінформ, днем раніше в Анталії «срібло» виграв український дзюдоїст Дільшот Халматов.
2 квітня на турецькому етапі серії Grand Slam Україну представлятимуть Руслана Булавіна (понад 78 кг), Артем Бубир, Марат Крижанський (обидва - 90 кг), Антон Савицький (100 кг), Євгеній Балєвський та Андрій Колесник (обидва - понад 100 кг).
Зазначимо, що чемпіонат світу з дзюдо відбудеться у Досі (Катар) із 7 до 14 травня.
Фото: IJF.