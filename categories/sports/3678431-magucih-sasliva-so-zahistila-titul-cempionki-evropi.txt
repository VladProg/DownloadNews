Ярослава Магучіх прокоментувала свою перемогу на чемпіонаті Європи з легкої атлетики у приміщенні в Стамбулі (Туреччина).

Як повідомляв Укрінформ, Магучіх виграла «золото» континентальної першості у стрибках у висоту (1,98 метра), а «бронзу» здобула співвітчизниця чемпіонки Катерина Табашник.
«Я дуже щаслива, що захистила свій титул і у мене є друге «золото» з Євро у приміщенні. Я налаштовувалася на результат вище, тому таких емоцій не було на 1,98 метра і після того, як побачила, що я перша. Хотіла стрибати вище, але не сьогодні. Та сподіваюся, що влітку результати будуть вище. Дуже рада, що дві дівчини на подіумі. Катерина Табашник за довгий час має «бронзу» - і це дуже круто. Хочеться, аби було три прапори насправді. Але ми стояли з Катериною, я її вітала, у неї були сльози, що вона нарешті іде на п'єдестал. І коли я виходила, то зрозуміла, що ми зробили усе, що могли: у нас є дві нагороди, лунає гімн. Люди чують наш гімн, бачать два наші прапори і це доводить, що ми незламні. І ми будемо боротися в усіх сферах: ми були незалежні, є незалежні, і будемо незалежною та сильною нацією», - цитує Ярославу Магучіх Суспільне Спорт.
Фото: AP.