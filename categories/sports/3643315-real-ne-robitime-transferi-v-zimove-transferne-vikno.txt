Керівництво «бланкос» вважає, що команда повністю укомплектована на другу половину сезону.

Про це повідомив футбольний інсайдер Фабріціо Романо після розмови з Карло Анчелотті, передає Укрінформ.
«Нам не потрібні нові гравці у січні, наш ринок закритий. Можливо, хтось піде — це обговорюватимемо. Ми підписали контракт з Ендріком, одним із найкращих талантів. Я бачив його минулого року, і ми трохи поговорили, він приєднається до нас у 2024 році. Ми щасливі та схвильовані в клубі», - сказав Анчелотті.
Нагадаємо, що «Реал» виплатить «Палмейрасу» 60 мільйонів євро відступних (35 млн базових та 25 млн бонусів) та 12 мільйонів євро податків за перехід Ендріка.
Як повідомлялося, «Реал» посідає друге місце в Ла Лізі, поступаючись «Барселоні» два очки. У наступному турі Прімери команда Карло Анчелотті 30 грудня на виїзді зіграє з «Вальядолідом».
Фото: Getty Images