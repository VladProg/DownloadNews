Це перший номер рейтингу.

Чемпіон Bellator у напівсередній вазі Ярослав Амосов (27-0) розповів про плани на майбутнє, повідомляє Коло Спорту, передає Укрінформ.
«Суперник наступний, я думаю, то буде Джейсон Джексон, тому що він перший в рейтингу. Я би хотів у вересні провести поєдинок, мені чомусь так здається вересень був би добрий місяць. Я думаю, 6 місяців до бою, трохи відновитися, зараз я наберу багато ваги, потім я буду уже її скидувати і потрошку», - сказав Амосов.
Чемпіон Bellator також поділився думками про свій можливий перехід в UFC.
«По-перше я не можу переходити бо в мене є контракт, люди не розуміють, вони кажуть, вітаємо тебе з перемогою, йди в UFC. Ще попереду є бої, треба їх повигравати, треба дивитися. Вже коли я закінчу свій контракт, і я його відпрацюю, будуть нові пропозиції, стосовно Белатора, чи може то будуть якісь другі ліги. Я так дивлюсь зараз все змінюється, мені здається, що ми прийдемо до того, що пояси будуть об’єднуватися і ліга одна буде виступати проти інших ліг», - додав Амосов.
Як повідомляв Укрінформ, Амосов здобув впевнену перемогу над американцем Логаном Сторлі, який володів тимчасовим чемпіонським титулом у напівсередній вазі.
Фото: Getty Image