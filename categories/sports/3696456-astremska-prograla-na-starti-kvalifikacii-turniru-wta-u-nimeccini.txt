Українка поступилась американці Кеті Волинець.

Українська тенісистка Даяна Ястремська (WTA 147) невдало стартувала у відборі до грунтового турніру серії WTA 500 у Штутгарті (Німеччина), передає Укрінформ.

У першому раунді кваліфікації українка програла Кеті Волинець (США, WTA 75) у трьох сетах - 2:6, 7:6 (7:3), 6:3. Матч тривав 2 години та 40 хвилин.

У другій партії Даяна мала матчбол у 10-му геймі, проте не змогла його реалізувати, гра перейшла на тай-брейк, який українка програла. А невдовзі Волинець дотиснула Ястремську в третьому сеті.
Як повідомляв Укрінформ, перша ракетка України Олексій Крутих (АТР 177) вийшов у фінал кваліфікації грунтового турніру серії АТР 500 у Барселоні (Іспанія).

Фото: btu.org.ua