У польському місті Битом триває молодіжний чемпіонат світу (U20) з хокею у Дивізіоні В1 за участю збірних України, Польщі, Італії, Японії, Республіки Корея та Естонії.

У третьому турі українська команда перемогла Естонію - 3:2 (1:0, 0:2, 2:0). Вирішальну шайбу українці закинули за 32 секунди до фінальної сирени, передає Укрінформ.
Це третя перемога поспіль української команди на чемпіонаті. Раніше Українська «молодіжка» обіграла команди Італії та Польщі. В активі «синьо-жовтих» 9 очок і перша позиція у групі.
У наступному матчі команда Олександра Бобкіна зіграє проти збірної Республіки Корея. Зустріч відбудеться у п’ятницю, 16 грудня.
Фото: iihf.com.