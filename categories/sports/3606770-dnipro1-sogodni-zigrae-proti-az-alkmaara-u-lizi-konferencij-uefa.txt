Футболісти «Дніпра-1» у четвер, 3 листопада, проведуть виїзний поєдинок проти нідерландського АЗ «Алкмаара» у заключному, шостому турі групового етапу Ліги конференцій УЄФА.

Матч на стадіоні АФАС в Алкмаарі обслуговуватиме суддівська бригада з Греції на чолі з Анастасіосом Папапетру, передає Укрінформ.
Зустріч розпочнеться о 21.45 за київським часом.
В іншому поєдинку квартету Е кіпрський «Аполлон» зійдеться з «Вадуцем» із Ліхтенштейну.
Турнірне становище: АЗ «Алкмаар» - 12 очок, «Дніпро-1» - 10, «Аполлон» - 4, «Вадуц» - 2.
АЗ «Алкмаар» та «Дніпро-1» продовжать виступ у плей-офф Ліги конференцій УЄФА.
Фото: СК «Дніпро-1».