Півзахисник збірної україни з футболу Олександр Зінченко не зможе допомогти національній команді під час вересневих матчів Ліги націй УЕФА-2022/2023.

Як повідомляє прессекретар збірної Олександр Гливинський, гравець лондонського «Арсенала» під час тренування у клубі отримав ушкодження литкового м’язу, на лікування та відновлення після якого знадобиться близько двох тижнів, передає Укрінформ.
Прикру новину Олександр одразу ж особисто повідомив головному тренеру збірної України Олександру Петракову, зателефонувавши йому.
Тим часом, національна команда сьогодні розпочинає свій збір у Варшаві. Близько 10-ї ранку за центральноєвропейським часом потягом із Києва до столиці Польщі прибуває тренерський штаб, адміністративно-медичний персонал, а також два воротарі - Дмитро Різник та Євген Волинець.
До обіду у розташуванні головної команди вже перебуватимуть викликані гравці «Шахтаря», «Динамо», «Дніпра-1», які зіграли свої матчі в єврокубках, а також півзахисник клубу «Аль-Айн» Андрій Ярмоленко.
Фото: uaf.ua.