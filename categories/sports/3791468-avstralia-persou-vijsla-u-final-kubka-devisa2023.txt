На чоловічому командному турнірі Кубка Девіса з тенісу (Davis Cup Finals), який проходить у Малазі (Іспанія), завершився перший півфінальний матч.

Збірна Австралії на шляху до фіналу перемогла суперників з Фінляндії - 2:0, передає Укрінформ.
Результати поєдинку: Олексій Попирін - Отто Віртанен - 7:6 (7:5), 6:2, Алекс де Мінор - Еміл Руусувуорі - 6:4, 6:3.
Австралійці другий сезон поспіль зіграють у вирішальному матчі Кубка Девіса. Торік вони поступилися Канаді, яка цього разу програла фінам.
25 листопада у другому півфіналі зустрінуться збірні Італії та Сербії.
Фінал Кубка Девіса на критих хардових кортах Малаги відбудеться 26 листопада.
Фото: Getty Images