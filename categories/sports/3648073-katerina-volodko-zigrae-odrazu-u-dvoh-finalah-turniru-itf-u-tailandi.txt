Українська тенісистка Катерина Володько виграла півфінальний матч одиночний розряду на змаганнях ITF W40 у Нонтхабурі (Таїланд).

Катерина (№320 WTA) перемогла господарку корту Ланлану Тараруді (№639 WTA) - 7:6 (7:1), 3:6, 6:0, передає Укрінформ.
Поєдинок тривав майже дві години.
Українка боротиметься за свій сьомий професіональний титул та п'ятий на турнірах ITF. Свій останній успіх у фіналі Володько святкувала 2017 року на турнірі WTA 250 у Ташкенті.
Суперниця українки у фіналі визначиться у поєдинку Пеангтарн Пліпич (Таїланд, 345) - Валерія Савіних (нейтральний статус, 278).
Раніше Володько вийшла у Нонтхабурі у фінал і в парному розряді. Разом з японкою Хірокою Куватою Катерина зіграє проти дуету Лян Еньшо (Тайвань)/Ма Есінь (Китай).
Наша тенісистка боротиметься за свій шостий титул турнірів ITF.
Фото: btu.org.