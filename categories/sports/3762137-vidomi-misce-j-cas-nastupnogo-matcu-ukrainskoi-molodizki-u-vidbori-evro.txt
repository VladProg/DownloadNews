Свій другий поєдинок у відбірному турнірі Євро-2025 (U21) молодіжна збірна України з футболу проведе проти команди Люксембургу.

Гра відбудеться 12 жовтня в другому за населенням місті Люксембургу - Еш-сюр-Альзетт, на арені імені Еміля Майріша і розпочнеться о 20.30 за київським часом, передає Укрінформ.
Відбіркомй цикл чемпіонату Європи молодіжна збірна України, яку очолює іспанець Унаї Мельгоса, розпочала 12 вересня з перемоги в номінально домашньому матчі, який пройшов у словацькому Попрад, над командою Північної Ірландії - 1:0.
У групі F також виступають Англія, Сербія та Азербайджан.
Турнірна таблиця: Англія - 3 очки (після 1-ї гри), Сербія - 3 (1), Україна - 3 (1), Люксембург - 3 (2), Північна Ірландія - 0 (2), Азербайджан - 0 (1).
У фінальній частині Євро-2025 (U21) виступатимуть 16 команд: Словаччина та ще 15 збірних, що приєднаються до неї за результатами відбору (дев'ять переможців груп, три найкращі команди серед володарів других місць та три переможці плей-офф, де гратимуть шість володарів других місць).
Фото: uaf.ua.