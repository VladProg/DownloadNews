Українки Даяна Ястремська і Дар'я Снігур боротимуться за вихід до чвертьфіналу турніру Жіночої тенісної асоціації (WTA) - Credit Andorra Open - в Андоррі із призовим фондом $115 тис.

Посіяна під 5-м номером Ястремська у другому колі змагань зустрінеться з Веронікою Фальковською з Польщі, а 7-й номер «посіву» Снігур зійдеться із шведкою Ребеккою Петерсон, передає Укрінформ.
На старті в Андоррі Ястремська обіграла Нігіну Абдураїмову з Узбекистану (6:1, 6:4), а Снігур завдала поразки іспанці Георгині Гарсії Перес (6:1, 6:2).
Турнір Credit Andorra Open триватиме до 4 грудня.
На фото: Дар'я Снігур (ФТУ).