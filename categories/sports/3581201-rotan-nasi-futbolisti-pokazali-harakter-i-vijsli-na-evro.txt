Головний тренер молодіжної збірної України з футболу Руслан Ротань прокоментував перемогу над Словаччиною (3:0), яка подарувала нашій команді вихід на Євро-2023 (U21).


Тренер відзначив характер своїх підопічних, іхнє бажання перемогти, передає Укрінформ.
«У другому таймі ми трохи змінили тактику, тоді як перший у нас не вийшов. Але ми перед грою розуміли, що перехід зі штучного газону, причому не останнього покоління, дасться взнаки. Перед цим ми тиждень тренувалися тут на в’язких полях, тому після перерви фізично й тактично перевершили суперника. Словаки теж гідно виглядали і заслуговували вийти на Євро. Проте перемагає найсильніший, тому я вітаю всю Україну. Цю перемогу ми хочемо присвятити нашим воїнам ЗСУ. Погода вплинула на гру. Ми завжди робимо акцент на контролі м'яча. На жаль, сьогодні поле воно було не найкращої якості, м'яч стрибав. Поле було дуже в’язким, і це заважало тримати хід матчу з перших хвилин. Але під час поєдинку ми перебудувалися. Треба відзначити характер хлопців, їхнє бажання перемогти і вийти на Євро. Мабуть, це був наш козир сьогодні», - сказав Ротань.
Фінальну стадію молодіжного Євро-2023 прийматимуть Румунія та Грузія з 21 червня до 8 липня.
Фото: uaf.ua.