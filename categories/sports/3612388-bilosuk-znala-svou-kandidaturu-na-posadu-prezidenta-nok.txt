Біатлоністка підтримала Жана Беленюка.

Олімпійська чемпіонка Олена Білосюк (Підгрушна) не візьме участі у виборах президента Національного олімпійського комітету України, про це вона повідомила на своїй сторінці в Фейсбук, передає Укрінформ.

«Друзі, хочу повідомити вам про те, що я прийняла зважене рішення об’єднатись з командою Жана Беленюка та відмовитись від участі у звітно-виборній Генеральній асамблеї НОК України у якості кандидата в президенти НОК України. Разом ми сильніші! Ми з Жаном обоє маємо чітку позицію, сформоване виважене бачення того, які ідеали мають стояти на першому місці і які речі сьогодні застарілі, а в деяких випадках – недопустимі! Разом до перемоги українського спорту!», - написала Білосюк.
Крім Беленюка у виборах візьмуть участь міністр молоді та спорту Вадим Гутцайт та заслужений тренер України з вільної боротьби Ігор Малинський.


Як повідомляв Укрінформ, обрання нового голови Олімпійського комітету України відбудеться 17 листопада.
Фото: biathlon.com