На стадії «Легенд» вони здолали іншу українську команду NAVI.

Українські команди Monte і Natus Vincere зустрілися в очному протистоянні в четвертому раунді стадії легенд BLAST.tv Paris Major, передає Укрінформ.

Monte обіграли NAVI з рахунком 2:0 (Anubis – 16:12, Nuke – 16:2) і вперше у своїй історії вийшли до плей-офф мейджора. Раніше на стадії легенд українська команда обіграла FURIA Esports і Fnatic, а також поступилася Team Vitality.
NAVI зазнали другої поразки на стадії легенд і йдуть зі статистикою 2-2. У вівторок, 16 травня, «Народжені перемагати» проведуть заключний матч на Legends Stage. Українська команда вийде у плей-офф у разі перемоги та залишить турнір у разі поразки.
Legends Stage триватиме з 13 до 16 травня. За підсумками стадії легенд у плей-офф BLAST.tv Paris Major вийдуть вісім найкращих команд.
BLAST.tv Paris Major – останній мейджор з CS:GO в історії. Призовий фонд – 1 250 000 доларів.

Як повідомляв Укрінформ, Гранд-фінал турніру заплановано на 21 травня.
Фото: Getty Images