Поєдинки чергового, 18-го туру чемпіонату України з футболу серед команд Прем'єр-ліги (УПЛ) відбудуться 17-19 березня.

Центральний матч між київським «Динамо» та луганською «Зорею» відбудеться 18 березня на столичному стадіоні «Динамо» імені Валерія Лобановського, передає Укрінформ.
У перший ігровий день туру в п'ятницю, 17 березня, зіграють харківський «Металіст» та «Олександрія» (початок о 13.00).
На суботу, 18 березня, заплановано поєдинки полтавської «Ворскли» та харківського «Металіста 1925» (13.00), «Львова» та криворізького «Кривбаса» (14.00), київського «Динамо» та луганської «Зорі» (14.00), рівненського «Вереса» та «Дніпра-1» (15.00).
Завершать програму туру у неділю, 19 березня, матчі «Інгульця» із Петрового з одеським «Чорноморцем» (13.00), ковалівського «Колоса» із закарпатським «Минаєм» (14.00) та донецького «Шахтаря» із львівським «Рухом» (15.00).
У турнірній таблиці УПЛ лідирує «Шахтар», у якого 39 очок (після 16-ти ігор), далі - «Дніпро-1» - 36 (16), «Зоря» - 34 (17), «Динамо» - 33 (17) та «Олександрія» - 27 (16).
Фото: fcdynamo.kiev.ua.