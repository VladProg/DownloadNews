Студентська збірна України завершила Hockey Can't Stop Tour перемогою а Канаді над командою університету Манітоби - 5:1 (1:0, 3:0, 1:1).

Українські хокеїсти обіграли команду, яка йде шостою у Західній конференції університетського чемпіонату Канади, передає Укрінформ.
Підопічні Вадима Шахрайчука зіграли на льоду Canada Life Centre, домашньої арени клубу НХЛ «Вінніпег Джетс», за наявності понад десяти тисяч глядачів.
Українська збірна вела у рахунку перед заключним періодом 4:0 і впевнено зберегла переможну різницю. У складі нашої збірної дві шайби закинув Михайло Сімчук, гол+пас в активі Дениса Матусевича та Гліба Кривошапкіна.
Це був заключний матч команди Шахрайчука у Канаді, де українська збірна готувалася до участі в Універсіаді-2023 у Лейк-Плесіді (США).
Раніше українська збірна поступилася університетським командам Саскачевана (0:2), Калгарі (1:3) та Альберти (1:5).
Фото: fhu.com.ua.