Чемпіон України з волейболу «Прометей» пройшов до наступного раунду кваліфікації першого в своїй історії розіграшу Ліги чемпіонів.

Дніпряни після стартових перемог над австрійським «Хіпо Тіролем» - 3:1 (25:23, 30:32, 25:23, 25:22) та фінським клубом «ВаЛеПа» - 3:2 (19:25, 21:25, 29:27, 25:20, 15:13) сьогодні здолав «Динамо Апелдорн» з Нідерландів - 3:2 (25:22, 13:25, 21:25, 25:18, 15:11), посівши у підсумку перше місце у групі 3, передає Укрінформ.
Турнірне становище: «Прометей» - 7 очок, «Хіпо Тіроль» - 6, «ВаЛеПа» - 4, «Динамо Апелдорн» - 1.
Усі поєдинки квартету відбулися в австрійському Тіролі.
До другого раунду кваліфікації вийшли переможець групи та команда, яка посіла друге місце.
Матчі наступного етапу змагань відбудуться в період з 7 по 12 листопада.
Фото: prometeyvc.com.