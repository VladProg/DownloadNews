У Катарі в п'ятницю, 9 грудня, відбудуться стартові поєдинки 1/4 фіналу XXII чемпіонату світу з футболу.

Перший півфіналіст Мундіалю-2022 визначиться у матчі збірних Хорватії та Бразилії, які зійдуться на «Едьюкейшн сіті» в Ер-Райяні о 17.00 за київським часом, повідомляє Укрінформ.
О 21.00 на «Національному стадіоні» у Лусаїлі володарем другої путівки до 1/2 фіналу стане переможець протистояння Нідерланди - Аргентина.
Учасники іншого півфіналу світової першості визначаться в суботу, 10 грудня, у поєдинках Марокко - Португалія (17.00, «Ель-Тумама», Доха) та Англія - Франція (21.00, «Ель-Байт», Ель-Хаур).
Півфінали пройдуть 13-14 грудня, матч за третє місце - 17 грудня.
Фінал ЧС-2022 відбудеться 18 грудня на «Національному стадіоні» у Лусаїлі.
Фото: nbc-2.com.