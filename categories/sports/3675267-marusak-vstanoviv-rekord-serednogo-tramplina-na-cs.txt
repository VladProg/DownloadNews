Українець посів 17-е місце в особистому старті.

Український стрибун Євген Марусяк посів 17-е місце в особистому старті на нормальному трампліні (HS 102) на чемпіонаті світу-2023 у Планіці, передає Укрінформ.
Це найкращий результат в історії України на чемпіонатах світу. Раніше найкращим результатом було 26-те місце нинішнього головного тренера збірної України Володимира Бощука у 2009 році.
У другому раунді Марусяк полетів на 103 метри, встановивши рекорд трампліну в Планіці. Згодом його побив переможець, поляк Пьотр Жила. «Срібло» та «бронза» у двох німців – Андреаса Веллінгера та Карла Гайгера.

Як повідомляв Укрінформ, у кваліфікації Марусяк показав 39-й результат.

Фото: Getty Image