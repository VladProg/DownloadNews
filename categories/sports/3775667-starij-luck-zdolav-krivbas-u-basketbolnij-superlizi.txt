Криворізька команда зазнала п'ятої поразки поспіль на старті сезону.

«Старий Луцьк» переміг «Кривбас» в матчі київського баблу Суперліги – 72:56, передає Укрінформ.

MVP матчу став Олександр Прозапас, який набрав 13 очок, зробив 4 підбирання і 4 асисти. Також 13 очок набрав Євген Коровяков. В складі «Кривбасу» найрезультативнішим гравцем став Анатолій Челован – 14 очок. Дмитро Мартинов же оформив дабл-дабл (10 очок та 11 підбирань).
Це друга перемога «Старого Луцька» в сезоні. «Кривбас» зазнав п’ятої поразки поспіль і замикає турнірну таблицю.
19 жовтня «Старий Луцьк» зіграє з «Дніпром», а «Кривбас» зустрінеться з «Київ-Баскетом».
Фото: fbu.ua