«Гірники» пропустили 4 м’ячі.

«Шахтар» U-19 стартував у сезоні Юнацької ліги УЄФА номінально домашнім матчем з «Порту» в 1-му турі групового етапу, передає Укрінформ.
«Гірники» програли 1:4, пропустивши 3 м’ячі ще в першому таймі. Єдиний гол у складі «Шахтаря» забив Пушкарьов на 93-й хвилині.
Матч провели в німецькому Нордерштедті на стадіоні «Едмунд-Пламбек».
В іншому матчі групи Н зіграють юнацькі команди «Барселони» та «Антверпена». Зустріч відбудеться о 17:00 за київським часом.
Як повідомляв Укрінформ, у наступному матчі «Шахтар» U-19 гратиме з «Антверпеном», а «Порту» зіграє із «Барселоною».
Фото: shakhtar.com