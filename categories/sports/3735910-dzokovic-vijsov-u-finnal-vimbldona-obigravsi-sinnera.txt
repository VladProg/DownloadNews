У Лондоні (Велика Британія) триває Вімблдонський турнір - третій у сезоні із серії Grand Slam.

Першим фіналістом чоловічого одиночного розряду змагань став чинний переможець турніру серб Новак Джокович, передає Укрінформ.
У трьохсетовому півфіналі 7-разовий чемпіон Вімблдона Джокович за 2 години 50 хвилин обіграв італійця Янніка Сіннера - 6:3, 6:4, 7:6 (7:4).
Другу путівку у фінал Вімблдона розіграють іспанець Карлос Алькарас Гарфія та росіянин Данило Медведєв.
Вімблдонський турнір триватиме до 16 липня.
Фото: Getty Images/Global Images Ukraine.