Українська Прем’єр-ліга (УПЛ) завершує голосування, за підсумком яких визначаються найкращий футболіст і тренер чемпіонату України за підсумком другого весняного місяця.

Як повідомляє офіційний сайт організації, на першому етапі були визначені четвірки найкращих футболістів і тренерів УПЛ за квітень 2023 року, передає Укрінформ.
За підсумком опитування спортивних сайтів - у голосуванні за топ-футболіста беруть участь Артем Довбик («Дніпро-1»), Артем Бондаренко («Шахтар»), Едуардо Герреро («Зоря») та Данило Алефіренко («Чорноморець»).
Серед претендентів на топ-наставника - Олександр Кучер («Дніпро-1»), Роман Григорчук («Чорноморець»), Патрік ван Леувен («Зоря») та Ігор Йовичевич («Шахтар»).
Голосування на офіційному сайті УПЛ триватиме до 13.00 п'ятниці, 12 травня.