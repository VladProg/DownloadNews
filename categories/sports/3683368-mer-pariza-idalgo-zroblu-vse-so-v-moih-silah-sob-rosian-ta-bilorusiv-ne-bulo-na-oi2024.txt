Раніше українські спортсмени звернулися до мера Парижа із проханням підтримати відсторонення рф від Олімпіади.

Мер Парижа Анн Ідальго в черговий раз виступила проти допуску росіян та білорусів до літніх Олімпійських ігор-2024 під їх національними прапорами, додавши, що вона зробить все можливе, щоб цього не сталося, повідомляє L'Équipe, передає Укрінформ.
«Я не можу уявити, що МОК прийме таке рішення. Ні на секунду не можу уявити, що МОК захоче залишити таку спадщину. Тому зроблю все, що в моїх силах, щоб цього не сталося. Ми повинні діяти зараз. Той факт, що МОК вибрав Париж для проведення цієї Олімпіади, є дуже символічним, тому що це столиця прав людини. Це місто, де з часів Французької революції були підписані всі великі універсальні декларації прав людини. Це країна і місто, які не можуть відвести погляд, коли мова йде про права людини», - сказала Ідальго.



Як повідомляв Укрінформ, олімпійські чемпіони Володимир Кличко, Лілія Подкопаєва та Олег Верняєв закликали мера Парижа Анн Ідальго підтримати відсторонення російських та білоруських спортсменів від Олімпіади-2024 у Франції.

Фото: midilibre.fr