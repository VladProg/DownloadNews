У суботу, 8 квітня, на футбольних стадіонах України поновиться національний чемпіонат серед клубів Першої ліги.

На другому етапі матчі пройдуть у Чемпіонській групі та Групі вибування, передає Укрінформ.
Календар першого туру другого етапу:
Чемпіонська група
8 квітня
«Нива» (Тернопіль) - ЛНЗ (Черкаси). Початок о 13.30
«Епіцентр» (Кам'янець-Подільський) - «Оболонь» (Київ). 14.30
«Карпати» (Львів) - «Кремінь» (Кременчук). 17.00
9 квітня (неділя)
«Полісся» (Житомир) - «Металург» (Запоріжжя). 16.00.
У Чемпіонській групі визначаться володарі двох прямих путівок до Прем'єр-ліги (УПЛ), а третя та четверта команди зіграють матчі плей-офф за підвищення в класі: третя гратиме із 14-ю командою УПЛ, четверта - із 13-ю.
Група вибування
8 квітня (субота)
«Чернігів-ШВСМ» - ФСК «Маріуполь». 12.00
9 квітня (неділя)
«Полтава» - «Буковина» (Чернівці). 13.00
«Скорук» (Томаківка) - «Діназ» (Вишгород). 13.30
«Гірник-Спорт» (Горішні Плавні) - «Прикарпаття» (Івано-Франківськ). 14.00.
Для учасників Групи вибування головним завданням буде збереження прописки у дивізіоні. Остання команда Першої ліги вилетить до Другої ліги, передостання зіграє плей-оф із другою командою Другої ліги.
Фото: pfl.ua.