Британський ексчемпіон світу з боксу у суперважкій вазі Ентоні Джошуа прийняв всі умови відносно поєдинку зі своїм співвітчизником - володарем титулу WBC Тайсоном Ф'юрі.


Як повідомила у Twitter менеджерська компанія Джошуа 258 MGT, Ентоні готовий вийти в ринг 3 грудня нинішнього року, передає Укрінформ.
Як повідомлялося, Джошуа поступився роздільним рішенням суддів українському боксеру Олександру Усику, чемпіону світу за версіями WBA/WBO/IBF/IBO.
Ф’юрі у квітні нинішнього року достроково переміг ще одного британця - Ділліана Вайта, після чого двічі заявляв про завершення професіональної кар’єри.
Фото: skysports.com.