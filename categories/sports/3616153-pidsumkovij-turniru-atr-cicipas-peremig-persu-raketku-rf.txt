У Турині (Італія) пройшли матчі четвертого ігрового дня Підсумкового турніру Асоціації тенісистів професіоналів (АТР).

Грек Стефанос Ціціпас у своєму другому поєдинку завдав поразки першій «ракетці» рф Данилу Медведєву - 6:3, 6:7 (11:13), 7:6 (7:1), передає Укрінформ.
У наступному колі Червоної групи Ціціпас розіграє путівку до півфіналу змагань у протистоянні з іншим росіянином Андрієм Рубльовим, який, як повідомлялося, програв сербу Новаку Джоковичу (4:6, 1:6).
17 листопада відбудуться заключні матчі у Зеленій групі: Рафаель Надаль (Іспанія) - Каспер Рууд (Норвегія) та Фелікс Оже-Альясім (Канада) - Тейлор Фріц (США).
Зазначимо, Джокович і Рууд достроково вийшли у плей-офф змагань.
Рекордний призовий фонд складає 14,75 млн доларів.
Підсумковий турнір АТР-2022 завершиться 20 листопада.
Фото: Getty Images/Global Images Ukraine.