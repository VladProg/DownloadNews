Основна частина турніру стартує 28 серпня й триватиме два тижні — до 10 вересня.

Організатори Відкритого чемпіонату США з тенісу розіграють рекордний призовий фонд на цьогорічному турнірі, повідомляє пресслужба турніру, передає Укрінформ.
Цього року загальний фонд призових та компенсаційних виплат збільшили одразу до 65 мільйонів, рекордного показника в історії турніру. Збільшення фонду організатори пов'язали із ширшим покриттям компенсаційних виплат для учасників змагань.
Найбільше грошей виділять чемпіонам одиночних чоловічого й жіночого турнірів — по 3 мільйони доларів. Переможці жіночих та чоловічих парних змагань отримають по 700 тисяч доларів на команду.
Участь у першому раунді одиночних змагань гарантує тенісистам щонайменше 81.5 тисячі доларів.
Як повідомляв Укрінформ, до основи жіночого одиночного турніру заявлені п'ять українок: Еліна Світоліна, Ангеліна Калініна, Марта Костюк, Леся Цуренко та Катерина Байндль.
Фото: USTA