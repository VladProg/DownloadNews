Головний тренер чоловічої збірної України з баскетболу Айнарс Багатскіс прокоментував поразку від Греції (79:99) на Євробаскеті-2022.


Настаник зазначив, що його команда дуже добре зіграла першу половину поєдинку, однак потім надала суперникам забагато шансів, передає Укрінформ.
«Було дуже легко готувати команду до цього матчу. Усім абсолютно зрозуміло, що Греція робить на майданчику з Яннісом і що без нього. Я б сказав, що наші перші дві чверті були найкращими на цьому чемпіонаті. Мінімум втрат, хороші рішення у захисті, агресивний захист. Виглядало так, ніби навіть трохи заплутали суперника. На початку третьої чверті ми загубили ідею нашого нападу. Це вплинуло на захист, і Греція отримала багато шансів для легких, відкритих кидків, які вона реалізувала... Наш наступний суперник збірна Хорватії - хороша, розумна команда. Звісно, ми знаємо, як вона використовує своїх лідерів - Богдановича, Зубаца, Хезонью. Звісно ж, у них є слабкощі, є вони і в нас», - заявив Багатскіс.
Турнірна таблиця у групі С Євробаскету після 4-х турів: Греція - 8 очок, Україна - 7, Італія - 6, Хорватія - 6, Естонія - 5, Велика Британія - 4.
Фото: fbu.ua.