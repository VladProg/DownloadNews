На етапі Кубка світу з біатлону в Естерсунді (Швеція) у четвер, 30 листопада, відбудеться дебютна у сезоні чоловіча естафета 4х7,5 км.

Гонка за участю 21 квартета розпочнеться о 16.20 за київським часом, передає Укрінформ.
Українці Артем Тищенко, Артем Прима, Тарас Лесюк та Антон Дудченко виступлять під 8-м стартовим номером.
У програмі шведського етапу Кубка світу також спринти (1-2 грудня) та гонки переслідування (3 грудня).
Наступний етап КС-2023/24 прийматиме Гохфільцен (Австрія) 8-10 грудня.
На фото: Антон Дудченко (Getty Images).