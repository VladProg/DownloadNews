Українець здобув найрейтинговішу перемогу в сезоні.

Український тенісист Віталій Сачко вийшов до півфіналу турніру серії Challenger в італійській Андрії, передає Укрінформ.

У чвертьфіналі Сачко в двох сетах обіграв третього сіяного Томаша Махача із Чехії - 7:5, 6:2. Українець записав на свій рахунок один ейс, припустився однієї подвійної помилки, зробив три брейки і відіграв усі вісім брейк-поінтів суперника.
Перемога над 104-ю ракеткою світу Махачем, стала для Віталія, який займає 323-ю позицію в рейтингу АТР, найрейтинговішою цього року.
Також Сачко вперше у сезоні виграв третій матч поспіль та проведе перший півфінал цього року. Суперником українця у півфіналі буде Леандро Ріді зі Швейцарії.
Як повідомляв Укрінформ, українська тенісистка Байндль зіграє у чвертьфіналі турніру WTA 125 в Уругваї.

Фото: btu.org.ua