У Катарі у вівторок, 13 грудня, відбудеться перший поєдинок 1/2 фіналу XXII чемпіонату світу з футболу.

О 21.00 на «Національному стадіоні» у Лусаїлі зіграють збірні Аргентини та Хорватії, передає Укрінформ.
Матч обслуговуватиме суддівська бригада на чолі з італійцем Даніеле Орсато.
Другий фіналіст визначиться 14 грудня у протистоянні чинного володаря титулу Франції та команди Марокко (21.00, «Ель-Байт», Ель-Хаур).
Матч за третє місце пройде 17 грудня на арені «Халіфа» у Досі (17.00).
Фінал ЧС-2022 відбудеться 18 грудня на «Національному стадіоні» у Лусаїлі (17.00).
Фото: FIFA.