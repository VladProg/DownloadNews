Напрочуд напруженим і непередбачуваним вийшов поєдинок першого кола турніру WTA у столиці Чехії із призовим фондом $259,303 між українськими тенісистками Катериною Байндль та Даяною Ястремською

Байндль (№98 WTA) перемогла партнерку по збірній України (149) у трьох сетах - 6:4, 2:6, 6:2, передає Укрінформ.
Тенісистки провели на корті 2 години 10 хвилин.
У другому раунді (1/8 фіналу) Катерина зустрінеться із переможницею протистояння Гізер Вотсон (Велика Британія, 134) - Юле Німаєр (Німеччина, 101).
Змагання Livesport Prague Open триватимуть до 6 серпня.
Фото: j48tennis.net.