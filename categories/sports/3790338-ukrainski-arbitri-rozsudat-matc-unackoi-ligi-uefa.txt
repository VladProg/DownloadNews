На матчі Юнацької ліги УЄФА між футболістами АЗ «Алкмаар» (Нідерланди) та «Мольде» (Норвегія) працюватиме українська суддівська бригада.

Як інформує офіційний сайт УЄФА, головним арбітром виступить 33-річний Віктор Копієвський, якому на лініях асистуватимуть Володимир Висоцький та Олександр Жуков. Обов’язки четвертого арбітра виконуватиме нідерландець Єссе Розендаль, передає Укрінформ.
Поєдинок АЗ «Алкмаар» - «Мольде» відбудеться 28 листопада.
Фото: УАФ.