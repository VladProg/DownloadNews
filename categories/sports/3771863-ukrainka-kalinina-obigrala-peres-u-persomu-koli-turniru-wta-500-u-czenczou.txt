Українка Ангеліна Калініна вийшла до другого кола WTA 500 у Чженчжоу.


Українська тенісистка Ангеліна Калініна (№28 WTA) перемогла австралійку Еллен Перес (№456 WTA) у першому колі турніру WTA 500 у Чженчжоу – 6:1, 6:3, повідомляє Укрінформ.
Це був перший очний матч тенісисток. Матч тривав 1 годину 7 хвилин.
Українка 3 рази подала навиліт, допустила 2 подвійні помилки та реалізувала 6/9 брейк-пойнтів.
У наступному колі вона зіграє з переможницею матчу між росіянками Веронікою Кудерметовою та Вірою Звонарьовою.
Минулого тижня Калініна у двох сетах програла Каролін Гарсії в 1/8 фіналу турніру WTA 1000 в Пекіні. Перес пройшла до основної сітки через кваліфікацію.
Фото: Getty Images