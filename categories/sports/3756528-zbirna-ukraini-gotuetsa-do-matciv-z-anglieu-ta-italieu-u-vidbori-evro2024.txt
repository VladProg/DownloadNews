Національна збірна України прибула до Тшебниці під Вроцлавом (Польща), де готуватиметься до матчів відбору футбольного Євро-2024 з Англією (9 вересня) та Італією (12 вересня).

Як повідомив прессекретар національної збірної України Олександр Гливінський, сьогодні ввечері головний тренер «синьо-жовтих» Сергій Ребров разом зі своїми помічниками проведе перше тренування. Заняття розпочнеться о 18.45 за київським часом у футбольному центрі місцевого клубу, передає Укрінформ.
Склад національної збірної України:
воротарі - Георгій Бущан («Динамо», Київ), Анатолій Трубін («Бенфіка», Лісабон, Португалія), Андрій Лунін («Реал», Мадрид, Іспанія);
захисники - Микола Матвієнко, Юхим Конопля (обидва - «Шахтар» Донецьк), Денис Попов, Олександр Тимчик (обидва - «Динамо», Київ), Віталій Миколенко («Евертон», Ліверпуль, Англія), Ілля Забарний («Борнмут», Англія), Сергій Кривцов («Інтер», Маямі, США), Богдан Михайліченко («Динамо», Загреб, Хорватія);
півзахисники - Андрій Ярмоленко, Сергій Сидорчук, Віталій Буяльський, Микола Шапаренко, Олександр Караваєв (усі - «Динамо», Київ), Тарас Степаненко, Олександр Зубков, Георгій Судаков, Єгор Назарина (усі - «Шахтар», Донецьк), Олександр Зінченко («Арсенал», Лондон, Англія), Віктор Циганков («Жирона», Іспанія), Михайло Мудрик («Челсі» Лондон, Англія);
нападники - Роман Яремчук («Валенсія», Іспанія), Артем Довбик («Жирона», Іспанія), Владислав Ванат («Динамо», Київ).
Резервний список: Олександр Сваток, Олександр Піхальонок (обидва - «Дніпро-1»), Арсеній Батагов («Зоря», Луганськ), Данило Сікан («Шахтар», Донецьк).
Нагадаємо, поєдинок Україна - Англія відбудеться в місті Вроцлав (Польща) на стадіоні «Тарчинський-Арена» (початок - о 19.00 за київським часом). Протистояння Італія - Україна пройде на «Сан-Сіро» у Мілані (21.45).
Турнірне становище у відбірковій групі С Євро-2024: Англія - 12 очок (після 4-х ігор), Україна - 6 (3), Італія - 3 (2), Північна Македонія - 3 (3), Мальта - 0 (4).
Фото: uaf.ua.