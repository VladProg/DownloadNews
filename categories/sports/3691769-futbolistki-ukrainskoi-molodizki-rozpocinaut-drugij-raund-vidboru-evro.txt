Молодіжна жіноча футбольна збірна України WU19 у Данії візьме участь у поєдинках Ліги А другого раунду кваліфікації Євро-2023.

«Синьо-жовті» зіграють у групі 5 разом із командами Данії, Швеції та Ісландії. Сьогоднішній старовий поєдинок нашої комнади проти Швеції розпочнеться о 15.30 за київським часом, передає Укрінформ.
«Я дотримуюся погляду, що до стартового свистка шанси в усіх учасників рівні. Тому й налаштовуватиму своїх підопічних, аби вони в кожному матчі демонстрували свої найкращі якості. А завдання-мінімум для збірної України - зберегти прописку в елітному дивізіоні», - розповів головний тренер молодіжної жіночої збірної України WU19 Валерій Паламарчук.
У Лізі А в семи групах зіграють 28 команд, зокрема сім збірних, які піднялися з Ліги В за підсумками першого раунду. Сім переможців груп Ліги А другого раунду (і найкращий володар другого місця, якщо Бельгія фінішує першою у групі) отримають путівки до фінальної стадії, матчі якої проходитимуть з 18-го до 30 липня в Бельгії. Команди, що посядуть у групах четверті місця, сезон-2023/2024 розпочнуть у Лізі В.
Євро-2023 (WU-19). Другий раунд відбору:
Ліга А
Група А1: Норвегія, Німеччина, Ірландія, Хорватія.
Група А2: Сербія, Польща, Швейцарія, Чехія.
Група А3: Франція, Португалія, Угорщина, Румунія.
Група А4: Іспанія, Англія, Словенія, Білорусь.
Група А5: Данія, Швеція, УКРАЇНА, Ісландія.
Група А6: Австрія, Італія, Греція, Боснія і Герцеговина.
Група А7: Нідерланди, Фінляндія, Бельгія, Болгарія.
Фото: uefa.com.