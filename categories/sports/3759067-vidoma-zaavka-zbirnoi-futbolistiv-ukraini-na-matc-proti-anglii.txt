У суботу в польському місті Вроцлав на стадіоні «Тарчинський-Арена» збірна України проведе формально домашній матч відбору Євро-2024 у групі С проти команди Англії (початок зустрічі - о 19.00 за київським часом).

Головний тренер української команди Сергій Ребров назвав заявку на поєдинок, передає Укрінформ.
Заявка української збірної (за номерами):
1. Георгій Бущан, 2. Юхим Конопля, 3. Богдан Михайліченко, 4. Сергій Кривцов, 5. Сергій Сидорчук, 6. Тарас Степаненко, 7. Андрій Ярмоленко, 8. Георгій Судаков, 9. Роман Яремчук, 10. Михайло Мудрик, 11. Артем Довбик, 12. Анатолій Трубін, 13. Ілля Забарний, 14. Віталій Буяльський, 15. Віктор Циганков, 16. Віталій Миколенко, 17. Олександр Зінченко, 18. Владислав Ванат, 19. Денис Попов, 20. Єгор Назарина, 21. Олександр Караваєв, 22. Микола Матвієнко, 23. Андрій Лунін.
Із тих футболістів, які нині перебувають у таборі збірної України, до заявки не потрапили Олександр Тимчик, Олександр Зубков та Олександр Піхальонок.
Фото: uaf.ua.