У місті Тампере (Фінляндія) у четвер, 1 червня, розпочинається чемпіонат Європи з більярду (Dynamic Billiard European Pool Championships 2023).

Як інформує Федерація спортивного більярду України (ФСБУ), у турнірі з пулу традиційно зіграють у чотирьох дисциплінах: 14+1, 10, 8, 9, передає Укрінформ.
Україну представлятимуть чотири спортсмени: Микола Мороз із Дніпра, киянки Любов Жигайлова, Вікторія Нагорна та Дарʼя Сіранчук.
На континентальній першості також відбудуться командні змагання.
Чемпіонат Європи триватиме до 11 червня.
Фото: billiard.net.ua.