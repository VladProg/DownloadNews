У середу, 23 серпня, пройдуть поєдинки четвертого попереднього етапу розіграшу Кубка України з футболу сезону-2023/24.

За вісім вакантних путівок до 1/8 фіналу зійдуться «Лівий берег» (Київ) - «Чорноморець» (Одеса), «Агробізнес» (Волочиськ) - «Полісся» (Житомир), «Маріуполь» - «Колос» (Ковалівка), «Звягель» - «Оболонь» (Київ), «Епіцентр» (Кам'янець-Подільський) - «Верес» (Рівне), «Гірник-Спорт» (Горішні Плавні) - «Металіст 1925» (Харків), «Скала 1911» (Стрий) - «Рух» (Львів) та «ЛНЗ» (Черкаси) - «Вікторія» (Суми).
В 1/8 фіналу виступатимуть вісім переможців четвертого попереднього етапу та вісім клубів Української Прем'єр-ліги (УПЛ) (1-8 місця за рейтингом). Базовий день матчів - 27 вересня.
В 1/4 фіналу візьмуть участь вісім переможців 1/8 фіналу. Базовий день матчів - 1 листопада.
У півфіналі виступатимуть чотири переможці 1/4 фіналу. Базовий день матчів - 3 квітня 2024 року.
Фінал Кубка України-2023 відбудеться 15 травня.
Фото: uaf.ua.