Пробний турнір може відбутися наступного року.

Президент WBC Маурісіо Сулейман заявив про створення у 2023 році спеціального дивізіону для трансгендерів, повідомляє The Telegraph, передає Укрінформ.

«Ми збираємося у 2023-му оголосити глобальний конкурс для тих, хто зацікавлений. Налаштуємо протоколи, почнемо консультації та, найімовірніше, створимо лігу та турнір. Настав час це зробити. Робимо це через безпеку та інклюзивність. Ми були лідерами в правилах жіночого боксу, тож небезпеки поєдинку чоловіка з жінкою ніколи не виникне через те, що ми збираємося запровадити. Створюємо набір правил і структур, щоб трансгендерний бокс міг існувати, оскільки вони цілком цього заслуговують, якщо хочуть боксувати. Ми ще не знаємо цифр, які там є, але ми відкриваємо універсальну реєстрацію у 2023 році, щоб ми могли зрозуміти, які боксери там є. Почнемо з цього», - сказав Сулейман.
Як повідомляв Укрінформ, важкоатлетка Лорен Хаббард стала першим трансгендером в історії Олімпійських ігор. Представниця Нової Зеландії у віці 43 років стала найстаршою учасницею змагань.
Фото: Getty Image