Ще трьома нагородами поповнилася скарбничка збірної України на чемпіонаті світу з важкої атлетики серед юніорів U20.

Медальний хет-трик зробив у Гвадалахарі (Мексика) Микита Рубановський, який виступає у ваговій категорії до 109 кг, передає Укрінформ.
Український важкоатлет став бронзовим призером у ривку (167 кг), здобув «золото» в поштовху (207 кг) та у сумі двоборства (374 кг), де випередив у напруженій боротьбі іранця Арію Пайдара (373 кг).
«Я сказав тренеру, що хочу піти на це, і він дав добро. Я ніколи не підіймав понад 202 кг навіть на тренуваннях, але старанно готувався і хотів перемогти. Я думав, що зможу перемоглти і зробив це», - заявив Микита, який є чемпіоном Європи серед юніорів у двоборстві-2022.
Фото: facebook.com/olympicua.