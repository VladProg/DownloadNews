Українець вдруге захищатиме чемпіонський титул.

Чемпіон Bellator Ярослав Амосов в інтерв’ю «Колу Спорту» розповів про підготовку до поєдинку проти американця Джейсона Джексона, передає Укрінформ.
«Почуваю себе добре, зараз знаходжуся в Америці, у своєму залі «American Top Team», в мене підготовка йде приблизно три місяці: перший місяць я роблю підготовку в Україні, і останні два місяці перед боєм я роблю вже в «American Top Team». Вже звідси вилітаю на бій, ганяю тут вагу, бʼюсь і повертаюсь додому.

Про свого суперника можу сказати, що це повноцінний боєць ММА, він вміє добре боротись, добре дихати, добре бити. В нього добре все укомплектовано, тим паче це буде 5 раундів по 5 хвилин, треба готуватись до всього», - сказав Амосов.

Українець також подякував ЗСУ за можливість готуватись до бою.

«У такий нелегкий час, це дуже велика мотивація для мене підняти прапор нашої країни, показати нашу силу духу, але хотілося б сказати дякую тим хлопцям, що захищають нашу країну, боронять її, завдяки яким люди можуть прокидатися зранку і займатися своїми справами. Якщо б не вони, цього б всього не було. Ще раз - дякую хлопцям, Слава Україні», - додав Амосов.

Бій Амосов – Джексон пройде у Чикаго 17 листопада.

Фото: Getty Images