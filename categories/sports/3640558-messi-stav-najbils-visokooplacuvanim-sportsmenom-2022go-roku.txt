На другій сходинці розташувався баскетболіст Леброн Джеймс.

Forbes опублікував рейтинг найбільш високооплачуваних спортсменів світу у 2022 році, передає Укрінформ.
Ці 50 спортсменів за останні 12 місяців заробили 2,97 мільярда доларів до сплати податків і комісій агентам, побивши рекорд минулого року на 8% — понад 200 мільйонів доларів.
Найвисокооплачуванішим спортсменом року став гравець «ПСЖ» Ліонель Мессі. У 2022 році він заробив 130 млн доларів. Він вдруге посів перше місце в такому рейтингу.
Леброн Джеймс, який посів 2-е місце, вперше подолав позначку в 100 мільйонів доларів.
Топ-10 рейтингу:
1. Ліонель Мессі (футбол) – 130 млн доларів (зарплата та призові – 75 млн доларів, реклама – 55 млн доларів);
2. Леброн Джеймс (баскетбол) – 121,2 млн (41,2+80);
3. Кріштіану Роналду (футбол) – 115 млн (60+55);
4. Неймар (футбол) – 95 млн (70+25);
5. Стефен Каррі (баскетбол) – 92,8 млн (45,8+47);
6. Кевін Дюрент (баскетбол) – 92,1 млн (42,1+50);
7. Роджер Федерер (теніс) – 90,7 млн (0,7+90);
8. Сауль Альварес (бокс) – 90 млн (85+5);
9. Том Бреді (американський футбол) – 83,9 млн (31,9+52);
10. Янніс Адетокумбо (баскетбол) – 79,2 млн (44,2+35).
Фото: Getty Images