Футболісти полтавської «Ворскли» обіграли у суботу «Інгулець» з Петрового (1:0) у 5-у турі чемпіонату України серед клубів Прем'єр-ліги.

М'яч на 34-й хвилині забив Денис Олійник, передає Укрінформ.
На 72-й хвилині у полтавчан вилучений з поляІгор Пердута.
Після цієї гри у «Ворскли» стало 4 очки, у «Інгульця» залишилося 2.
Сьогодні пройдуть ще два матчі. Львів» зустрінеться з «Дніпром-1» (початок о 15.00), а харківський «Металіст» - з донецьким «Шахтарем» (17.00).
Завершиться тур у неділю, 2 жовтня, поєдинками між закарпатським «Минаєм» та київським «Динамо» (13.00), одеським «Чорноморцем» та «Олександрією» (15.00), луганською «Зорею» та криворізьким «Кривбасом» (17.00).
Результати зустрічей, які відбулися у п'ятницю:
«Верес» (Рівне) - «Рух» (Львів) - 2:2
«Металіст 1925» (Харків» - «Колос» (Ковалівка) - 2:0.
У турнірній таблиці УПЛ лідирують «Шахтар», «Колос» та «Верес», в активі яких по 10 очок.
Фото: upl.ua.