Жіноча збірна України з футзалу провела другий виїзний товариський матч з командою Словенії.

Результат зустрічі - 2:2, передає Укрінформ.
Перший тайм проходив на рівних, але ближче до перерви українки притиснули суперниць, і на 19-й хвилині Калягіна відкрила рахунок, зігравши на добиванні після дальнього удару Степаненко.
На початку другої половини зустрічі Калягіна оформила дубль, прорвавшись правим флангом та перегравши кіпера. Проте словенки швидко відповіли своїм голом - потужним ударом у дальній кут відзначилася Єсеновець.
Надалі наша команда мала ще кілька слушних моментів, в одному з епізодів балканок виручила поперечина. Під кінець матчу словенки почали використовувати п’яту польову, і на 35-й хвилині потужний дальній удар Жвокель дозволив їм зрівняти рахунок.
Як повідомляв Укрінформ, у першій товариській грі перемогли українки - 2:1.
Фото: uaf.ua.