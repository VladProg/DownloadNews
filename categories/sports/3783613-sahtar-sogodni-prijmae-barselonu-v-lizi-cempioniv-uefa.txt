Футболісти донецького «Шахтаря» у вівторок, 7 листопада, зустрінуться з іспанською «Барселоною» у четвертому турі групового етапу Ліги чемпіонів УЄФА.

Поєдинок «Шахтар» - «Барселона» відбудеться на 57-тисячній арені «Фолькспаркштадіон» у німецькому місті Гамбург, початок о 19.45 за київським часом, передає Укрінформ.
На матчі працюватиме суддівська бригада з Боснії та Герцеговини. Головний арбітр - 39-річний Ірфан Пельто.
В іншому протистоянні квартету Н о 22.00 португальський «Порту» на «Ештадіу ду Драгау» прийматиме бельгійський «Антверпен».
Турнірне становище: «Барселона» - 9 очок, «Порту» - 6, «Шахтар» - 3, «Антверпен» - 0.
Сьогодні також зіграють: (група Е) «Лаціо» (Італія) - «Феєноорд» (Нідерланди), «Атлетико» (Іспанія) - «Селтік» (Шотландія); (група F) «Боруссія» (Дортмунд, Німеччина) - «Ньюкасл» (Англія), «Мілан» (Італія) - «Парі Сен-Жермен» (Франція); (група G) «Манчестер Сіті» (Англія) - «Янг Бойз» (Швейцарія), «Црвена Звезда» (Сербія) - «Лейпциг» (Німеччина).
Фото: Getty Images.