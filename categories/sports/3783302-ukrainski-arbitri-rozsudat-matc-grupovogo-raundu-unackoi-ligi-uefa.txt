На поєдинку четвертого туру групового етапу Юнацької ліги УЄФА у квартеті F «Боруссія» (Дортмунд, Німеччина) - «Ньюкасл» (Англія) працюватиме українська суддівська бригада. .

Головним арбітром виступить Олексій Деревінський, передає Укрінформ.
На лініях Деревінському допомагатимуть Олександр Жуков та Віталій Скобля. Обов’язки четвертого рефері виконуватиме німець Флоріан Екснер.
Футбольна зустріч відбудеться 7 листопада і розпочнеться о 15.00 за київським часом.
На фото: Олексій Деревінський/uaf.ua.