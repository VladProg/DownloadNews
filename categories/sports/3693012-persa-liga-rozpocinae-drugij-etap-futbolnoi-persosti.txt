У весняній частині сезону суперництво в першій лізі буде точитися у двох групах.

Як інформує офіційний сайт Української асоціації футболу, у «чемпіонській» групі визначаться володарі двох прямих путівок до Української Прем'єр-ліги (УПЛ), а третя та четверта команди зіграють матчі плей-оф за підвищення в класі: третя гратиме із 14-ю командою УПЛ, четверта - із 13-ю, передає Укрінформ.
8 квітня відбудуться матчі «Карпати» - «Кремінь», «Епіцентр» - «Оболонь», «Нива» - «ЛНЗ», а наступного дня - «Полісся» - «Металург».
Для учасників «групи вибування» головним завданням буде збереження прописки в дивізіоні. 8 квітня пройде поєдинок «Чернігів-ШВСM» - ФСК «Маріуполь», а в неділю - «Полтава» - «Буковина», «Скорук» - «Діназ» та «Гірник-Спорт» - «Прикарпаття».
Остання команда першої ліги вилетить до другої ліги, передостання зіграє плей-оф із другою командою другої ліги.
Фото: ФК «Кремінь».