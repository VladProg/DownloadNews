У вирішальному поєдинку жіночого одиночного розряду Вімблдонського тенісного турніру-2023 у Лондоні (Велика Британія) зустрінуться чешка Маркета Вондроушова та Онс Жабер з Тунісу.

Вакантну путівку у фінал третього у сезоні турніру серії Grand Slam Жабер виборола у вольовому матчі проти білоруски Аріни Соболенко - 6:7 (5:7), 6:4, 6:3, передає Укрінформ.
Тенісистки провели на корті майже 2,5 години.
Як повідомлялося, в іншому півфіналі Вімблдона Маркета Вондроушова взяла гору над українкою Еліною Світоліною (6:3, 6:3).
Вімблдонський турнір триватиме до 16 липня.
Фото: Getty Images.