Головний тренер національної збірної України з футболу Сергій Ребров поспілкувався із журналістами після поєдинку кваліфікації чемпіонату Європи-2024 із командою Англії (1:1).

Як повідомляє офіційний сайт Української асоціації футболу (УАФ), наставник «синьо-жовтих» відразу подякував своїм підопічним за результат важливої відбіркової гри Євро-2024, передає Укрінформ.
«У нас був певний план, але Англія його зруйнувала. Ми мали атакувати більше, дуже важко було виходити з оборони. Футбол - це результат. Так, Англія володіла ініціативою, але скільки вони створили моментів? Я вважаю, що ми дуже корисно грали в обороні, подякував хлопцям за це. Я казав перед грою, що дуже важливо отримувати задоволення від гри в обороні. Вони сьогодні це виконали. Зараз дуже важливе відновлення, гравці вже його почали. Для нас наступна гра (проти Італії) не менш важлива, ніж ця.
Як повідомляв Укрінформ, наступний матч відбору Євро-2024 збірна України проведе у Мілані 12 вересня проти чинних чемпіонів Європи італійців.
Турнірне становище у відбірковій групі С Євро-2024: Англія - 13 очок (після 5-ти ігор), Україна - 7 (4), Італія - 3 (2), Північна Македонія - 3 (3), Мальта - 0 (4).
Фото: uaf.ua.