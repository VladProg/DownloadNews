Баскетболістки збірної України у неділю, 12 листопада, зіграють другий матч кваліфікації чемпіонату Європи-2025.

«Синьо-жовті» о 18.00 на майданчику Rimi Olimpiskais centrs у Ризі (Латвія) прийматимуть команду Португалії, передає Укрінформ.
В іншому поєдинку групи G в Скоп'є зійдуться збірні Північної Македонії та Сербії.
Як повідомлялося, збірна України в першому матчі відбору програла Сербії (40:82), португальська команда у свою чергу розпочала кваліфікацію перемогою над Північною Македонією (65:52).
Розклад наступних матчів жіночої збірної України у відбірковому турнірі Євробаскету-2025.
7 листопада 2024 року: Північна Македонія - Україна
10 листопада 2024 року: Україна - Сербія
6 лютого 2025 року: Португалія - Україна
9 лютого 2025 року: Україна - Північна Македонія.
Нагадаємо, на Євробаскет-2025 вийдуть 8 переможців груп, а також 4 кращих других місця кваліфікації, для визначення яких будуть враховані всі матчі в групі.
Фінальний турнір жіночого Євробаскета-2025 пройде в Чехії, Німеччині, Італії та Греції. Кожна країна прийматиме поєдинки однієї з чотирьох груп основного раунду, а матчі плей-офф пройдуть у Греції.
Фото: fbu.ua.