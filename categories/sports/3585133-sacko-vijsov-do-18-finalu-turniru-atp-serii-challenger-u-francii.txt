Друга «ракетка» України Віталій Сачко пробився до другого кола турніру Асоціації тенісистів професіоналів (АТР) серії Challenger - Open de Vendée - у Муйрон-ле-Каптіф (Франція) із призовим фондом €67,96 тис.

На старті змагань Сачко обіграв француза Артура Філя - 7:5, 7:5, передає Укрінформ.
Тенісисти провели на корті понад дві години.
Місце у чвертьфіналі змагань Сачко розіграє з переможцем поєдинку між посіяним під 7-м номером Норбертом Гомошем зі Словаччини та французом Антуаном Ескофф'є.
Турнір Open de Vendée пройде до 9 жовтня.
Фото: btu.org.ua.