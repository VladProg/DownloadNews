Захисник донецького футбольного клубу «Шахтар» Віктор Корнієнко серйозно травмувався на 67-й хвилині матчу 2-го туру чемпіонату України з криворізьким «Кривбасом» (1:0).

Як повідомляє пресслужба «Шахтаря», на гравця чекає оперативне втручання і тривале відновлення, передає Укрінформ.
«Медичне обстеження після гри показало розрив передньої хрестоподібної зв'язки колінного суглоба. 5 вересня футболісту зроблять операцію. Орієнтовний термін відновлення - 6 місяців», - зазначається у повідомленні.
Нинішнього сезону Корнієнко взяв участь в одному матчі «Шахтаря», а загалом на рахунку 23-річного гравця 29 поєдинків за український клуб.
Фото: facebook.com/fcshakhtar.