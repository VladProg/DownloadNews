Головний тренер чоловічої збірної України з баскетболу Айнарс Багатскіс працюватиме в команді міністра освіти і науки Латвії Анди Чакші.

Його призначено позаштатним радником міністра з питань спорту, передає Укрінформ.
Багатскіс багато років був гравцем збірної Латвії та одним із найважливіших баскетболістів у її складі. З 2005 року працював тренером, з 2010-го по 2017 роки був головним наставником баскетбольної збірної Латвії, працював з кількома клубними командами високого рівня.
Нині 55-річний Айнарс Багатскіс є головним тренером чоловічої збірної України та румунського БК «Волунтарі».
Фото: facebook.com/UkrBasket.