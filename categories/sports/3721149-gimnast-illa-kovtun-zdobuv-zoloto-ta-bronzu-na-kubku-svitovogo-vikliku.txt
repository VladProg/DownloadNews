У хорватському Осієку триває третій етап Кубка світового виклику зі спортивної гімнастики.

Як інформує Суспільне Спорт, за підсумками перших фіналів дві медалі здобув українець Ілля Ковтун, передає Укрінформ.
Спершу український гімнаст став бронзовим призером у вправах на коні, отримавши 14,500 бала. У боротьбі за першість у цій вправі Ковтун поступився двом представникам Вірменії - Гаріку Хачакяну (14,766) та Артуру Давтяну (14.600).
А ось у вправах на паралельних брусах Ковтун (15,133) здобув «золото» випередивши найближчого переслідувача Ферхата Арікана Туреччини (14,966).
У другий день фіналів на Кубку світовому виклику в Осієку у неділю, 11 червня., Ілля Ковтун виступить в усіх трьох фіналах - на кільцях, опорному стрибку та перекладині.
Фото: AP