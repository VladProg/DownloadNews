Українка завершила виступи на «Ролан Гаррос-2023».

Еліна Світоліна прокоментувала поразку від Аріни Соболенко в 1/4 фіналу «Ролан Гаррос», передає Укрінформ.

«Що ж це були хороші турніри для мене – Страсбург і «Ролан Гаррос». Я не очікувала, що пройду так далеко. Багато хороших моментів, які можна взяти під час цього періоду. Я грала в хороший теніс, провела багато чудових матчів. Дуже задоволена, що змогла знайти свою гру.
Звичайно, з одного боку, це був дуже важливий матч, але я постаралася поставитися до нього так, наче мені нічого втрачати. Знаєте, я їхала на цей турнір з нульовими надіями, з нульовими очікуваннями для себе. А потім, я опинилася у чвертьфіналі. Так що я просто намагалася сприймати це як черговий поєдинок, а не як важку битву. Звичайно, я розчарована, що не пройшла сьогодні далі, але я зробила все, що могла. Так, сьогодні все пішло не за моїм сценарієм. Але я виклалася на повну», - сказала Світоліна.
Світоліна поступилася Соболенко у двох сетах — 4:6, 4:6. Цьогорічний чвертьфінал став для українки четвертим за кар’єру на Ролан Гаррос.


Як повідомляв Укрінформ, Леся Цуренко знялася з матчу з першою ракеткою світу Ігою Швьонтек у 1/8 фіналу «Ролан Гаррос».

Фото: Getty Images