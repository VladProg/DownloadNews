У зустрічі за «бронзу» українці переконливо перемогли Словаччину.

Чоловіча українська команда у складі Віктора Рубана, Івана Кожокаря та Артема Овчиннікова стали бронзовими призерами Гран-прі Європи, передає Укрінформ.

Збірна провела не найкращу кваліфікацію, ставши сьомою.
У чвертьфіналі наші спортсмени могли зустрітися з командою Туреччини на чолі з олімпійським чемпіоном Мете Газозом, але, перестрілявши Швейцарію (6:2), вийшли на збірну Чехії, яка здолала турків (5:3). Долю зустрічі із чехами вирішив тай-брейк.
Далі був півфінал із командою Нідерландів та поразка у ньому 1:5. А у зустрічі за «бронзу» українці переконливо розбили Словаччину – 6:0.

Як повідомляв Укрінформ, жіноча команда України у складі Соломії Гнип, Анастасії Павлової та Поліни Родіонів завершила боротьбу на стадії чвертьфіналу, вона програла Іспанії (2:6), яка зрештою посіла перше місце.

Фото: Getty Image