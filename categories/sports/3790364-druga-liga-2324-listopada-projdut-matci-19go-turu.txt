У чемпіонаті України з футболу серед команд другої ліги 23-24 листопада відбудуться поєдинки останнього у 2023 році 19-го туру.

Перший ігровий день об 11.45 розпочне протистояння вінницької «Ниви» та львівського «Руха-2», о 12.00 «Чайка» з Київщини зійдеться з одеським клубом «Реал Фарма», а о 12.30 зустрінуться «Тростянець» та «Кудрівка» із Чернігівщини, передає Укрінформ.
На 24 листопада заплановані матчі запорізького МФК «Металург-2» з кременчуцькою командою «Кремінь-2» (12.00), київського «Локомотива» із «Звягелем» із Житомирщини (12.30) та столичного клубу ЮКСА з львівськими «Карпатами-2».
Завершить 2023-й пропущений поєдинок 17-го туру між стрийською «Скалою 1911» та «Рухом-2», які зіграють 27 листопада (12.15).
Турнірне становище лідерів: ЮКСА - 39 очок (після 16-ти ігор), «Звягель» - 37 (15), «Дружба» - 35 (15), «Чайка» - 31 (16).
Фото: ФК «Нива» (Вінниця).