Трьома поєдинками продовжиться 29 жовтня 12-й тур чемпіонату України з футболу серед команд Прем'єр-ліги (УПЛ).

О 13.00 розпочнуться матчі закарпатського «Миная» з рівненським «Вересом» та черкаського «ЛНЗ» з київською «Оболонню», передає Укрінформ.
Полтавська «Ворскла» прийматиме харківський «Маталіст 1925» о 15.00.
Результати попередніх поєдинків туру:
«Кривбас» (Кривий Ріг) - «Дніпро-1» - 3:0
«Колос» (Ковалівка) - «Динамо» (Київ) - 1:1
«Зоря» (Луганськ) - «Полісся» (Житомир) - 0:1
«Рух» (Львів) - «Олександрія» - 0:0.
Матч одеського «Чорноморця» з донецьким «Шахтарем» перенесено через участь «гірників» у Лізі чемпіонів УЄФА.
У турнірній таблиці УПЛ лідирує «Кривбас», який набрав 26 очок (після 12-ти ігор). Далі йдуть «Полісся» - 25 (12), «Шахтар» 21 (10), «Дніпро-1» - 21 (11), «Рух» - 20 (11) та «Чорноморець» - 19 (11).