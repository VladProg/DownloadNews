Спортсменка також передала лікарні апарат для вакуумної терапії ран.


Українська тенісистка Марта Костюк відвідала поранених бійців ЗСУ, які проходять реабілітацію у Києві, повідомили в БТУ, передає Укрінформ
Костюк разом з іншими представниками фонду «Постраждалі діти війни» відвідала київську міську клінічну лікарню №6. У реабілітаційному корпусі вона зустрілася з українськими військовими, які проходять лікування та відновлення після поранень на фронті.
Також Марта передала лікарні апарат для вакуумної терапії ран. Раніше вона привезла до Києва велику партію гуманітарної допомоги для трьох постраждалих областей України.
Як повідомляв Укрінформ, Костюк разом з Олександром Долгополовим та Лесею Цуренко придбали автомобіль на потреби Збройних сил України.
Фото: btu.org.ua