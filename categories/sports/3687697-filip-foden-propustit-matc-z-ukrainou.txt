Вранці йому зробили операцію з видалення апендикса.

Півзахисник «Манчестер Сіті» Філіп Фоден не зіграє у сьогоднішньому матчі збірної Англії проти України у відборі Євро-2024, повідомляє пресслужба збірної Англії, передає Укрінформ.

22-річний футболіст залишив розташування національної команди, вранці він переніс операцію з видалення апендикса.

У попередній зустрічі з Італією Фоден провів 12 хвилин – головний тренер Ґарет Саутґейт здійснив зворотну заміну після червоної картки Люка Шоу.

Як повідомляв Укрінформ, матч Англія – Україна розпочнеться о 19:00 за Києвом.
Фото: Getty Image