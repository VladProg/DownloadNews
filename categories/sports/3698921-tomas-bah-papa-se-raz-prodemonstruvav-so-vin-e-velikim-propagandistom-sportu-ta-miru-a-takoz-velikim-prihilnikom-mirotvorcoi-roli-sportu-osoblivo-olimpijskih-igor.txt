Президент МОК Томас Бах підтримав слова Папи Римського Франциска про те, що Олімпійські ігри можуть допомогти об’єднати світ, а також заклик до проявів братерства.

Заяву президента МОК опублікували на офіційному сайті Міжнародного олімпійського комітету, передає Укрінформ.

«Я вітаю коментарі Папи Франциска, які перегукуються з декларацією про спорт і мир, спільно виданою Ватиканом і МОК у вересні минулого року. Цією заявою Папа ще раз продемонстрував, що він є великим пропагандистом спорту та миру, а також великим прихильником миротворчої ролі спорту, особливо Олімпійських ігор», - сказав Бах.
Як повідомляв Укрінформ раніше, Папа Франциск звернувся із коротким посланням до католиків Франції в контексті приготування до Олімпійських Ігор, які відбудуться в Парижі 2024 року.
Фото: olympics.com/ioc