Фінал пройде 25 березня.

Українська каратистка Анжеліка Терлюга вийшла до фіналу чемпіонату Європи, який триває в іспанській Гвадалахарі, передає Укрінформ.

Чинна чемпіонка Європи у ваговій категорії до 55 кг Терлюга на шляху до фіналу здолала англійку Робін Вінсент (8:0), шотландку Емі Коннелл (3:0), німкеню Гізем Бугур (3:2).

За «золото» українка змагатиметься проти 22-річної італійки Вероніки Брунорі, яку здолала у півфіналі минулорічного ЧЄ.


Як повідомляв Укрінформ, раніше в фінал ЧЄ вийшли Аніта Серьогіна та Андрій Заплітний.

Фото: Getty Image