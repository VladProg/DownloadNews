Стала відома перша опонентка української тенісистки Лесі Цуренко (№81 світового рейтингу) в основній сітці турніру WTA 1000 у Маямі (США).

У першому раунді українка зіграє проти фіналістки US Open 2021 Лейли Фернандес із Канади (№53 WTA), передає Укрінформ.
Раніше майбутні суперниці між собою не грали.
Цуренко вшосте виступить в «основі» змагань Miami Open, раніше їй лише одного разу вдалося виграти матч першого кола.
Фото: BTU.