Український клуб розгромив «Пярну».

«Прометей» переміг «Пярну» в черговому турі Латвійсько-естонської баскетбольної ліги – 80:49, передає Укрінформ.

31 очко — третя найбільша перемога «Прометея» від початку сезону 2023/24. Найбільшим залишається розгром «Віймсі» на старті чеммпіонату LEBL — 45 очок різниці.
Український клуб виграв всі чотири чверті матчу. Найрезультативнішим гравцем «Прометея» став новачок Роб Грей, який набрав 17 очок у своїй дебютній грі.
Команда Ронена Гінзбурга виграла сім матчів із восьми та посідає друге місце у турнірній таблиці. Лідером Ліги є БК «Калев/Крамо».

У наступному турі «Прометей» зіграє з «Валмієрою», зустріч запланована на 24 листопада.
Фото: Facebook / prometeybc