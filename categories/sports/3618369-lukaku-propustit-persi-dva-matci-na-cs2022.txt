Нападник не зіграє проти Канади та Марокко через травму.

Форвард збірної Бельгії Ромелу Лукаку пропустить 2 перші матчі своєї команди на ЧС-2022 через травму, повідомляє Sky Sport Italia, передає Укрінформ.

Нападник точно не зіграє у матчах проти Канади (23 листопада) та Марокко (27 листопада). Є можливість, що Лукаку зможе вийти на поле в поєдинку третього туру групового етапу проти Хорватії (1 грудня).
У поточному сезоні Лукаку зіграв у складі «Інтера» у 5 матчах та забив 2 голи.
Як повідомляв Укрінформ, Лукаку було включено до заявки збірної Бельгії на ЧС-2022 незважаючи на те, що через травми пропустив більшу частину сезону.
Фото: Getty Image