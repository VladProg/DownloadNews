Футболісти «Дніпра-1» протистоятимуть кіпрському АЕКу на старті плей-офф Ліги конференцій УЄФА.

Жеребкування відбулося у штаб-квартирі Європейського футбольного союзу у швейцарському Ньйоні, передає Укрінформ.
Перший матч 16 лютого команда Олександра Кучера проведе у гостях, гра у відповідь пройде 23 лютого.
Результати жеребкування:
«Карабах» (Азербайджан) - «Гент» (Бельгія)
«Трабзонспор» (Туреччина) - «Базель» (Швейцарія)
«Лаціо» (Італія) - ЧФР (Румунія)
«Буде-Глімт» (Норвегія) - «Лех» (Польща)
«Брага» (Португалія) - «Фіорентина» (Італія)
АЕК (Кіпр) - «Дніпро-1» (Україна)
«Шериф» (Молдова) - «Партизан» (Сербія)
«Лудогорець» (Болгарія) - «Андерлехт» (Бельгія).
До переможців протистоянь цієї стадії приєднаються в 1/8 фіналу «Істанбул Башакшехір» (Туреччина), «Вест Гем» (Англія), «Вільярреал» (Іспанія), «Ніцца» (Франція), АЗ (Нідерланди), «Юргорден» (Швеція), «Сівасспор» (Туреччина) та «Слован» (Словаччина).
Нагадаємо, «Дніпро-1» поступився АЕКу у раунді плей-офф квіліфікації Ліги Європи УЄФА (1:2, 0:3).