Національна збірна України з легкої атлетики серед осіб з ураженнями опорно-рухового апарату, порушеннями зору та розумового і фізичного розвитку завершила виступи на чемпіонаті світу з параатлетики у Парижі (Франція).

Як інформує «Суспільне Спорт», упродовж дев'яти змагальних днів «синьо-жовті» здобули 22 нагороди та 28 неіменних ліцензій на Паралімпійські ігри-2024, передає Укрінформ.
Володарі нагород:
«золото» (10): Роман Данилюк (штовхання ядра, F12), Оксана Зубковська (стрибки в довжину, T12), Ігор Цвєтов (біг на 200 м, T35), Максим Коваль (штовхання ядра, F20), Ярослав Окапінський (біг на 400 м, T37), Анастасія Москаленко (штовхання ядра, F32), Марія Помазан (штовхання ядра, F35), Микола Жабняк (метання диска, F37), Зоя Овсій (метання булави, F51), Ігор Цвєтов (біг на 100 м, T35)
«срібло» (6): Володимир Пономаренко (штовхання ядра, F12), Наталія Кобзар (біг на 400 м, T37), Віктор Легкодух (штовхання ядра, F53), Юлія Шуляр (біг на 400 м, T20), Владислав Загребельний (стрибки в довжину, T37), Іван Тетюхін (біг на 100 м, T35)
«бронза» (6): Владислав Білий (метання списа, F38), Вікторія Шпачинська (штовхання ядра, F20), Зоя Овсій (метання диска, F53), Олександр Литвиненко (стрибки в довжину, T36), Олександр Яровий (штовхання ядра, F20), Людмила Даниліна (біг на 1500 м, T20).
XVII літні Паралімпійські ігри пройдуть з 28 серпня по 8 вересня 2024 року в столиці Франції Парижі.
На фото: Владислав Білий у фіналі ЧС-2023 з параатлетики (Grégory Picout).