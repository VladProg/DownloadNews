Збірна Івано-Франківської області, у середу, 28 вересня. розпочинає виступ у Кубку регіонів УЄФА-2022/23.

Як повідомляє офіційний сайт Української асоціації футболу, вітчизняна команда у проміжному раунді кваліфікації зустрінеться з представниками Хорватії, Сербії та Мальти, передає Укрінформ.
Турнір у групі 8 відбудеться в Хорватії (у Задарі та Шибенику) в період із 28 вересня до 4 жовтня.
Україну в Кубку регіонів УЄФА представлятиме збірна Івано-Франківської області. Суперниками «синьо-жовтих» будуть команди хорватського Спліту, сербського Белграду та аматорська збірна Мальти.
Переможці восьми груп проміжного раунду вийдуть у фінальну стадію, проведення якої заплановано на останні два тижні червня 2023 року.
Фото uefa.com.