Союз європейських футбольних асоціацій (УЄФА) призначив арбітрів на поєдинки у відповідь раунду плей-офф Ліги Європи.

Матч у Любліні (Польща) між футболістами луганської «Зорі» та чеської «Славії» обслуговуватиме суддівська бригада з Франції, передає Укрінформ.
Головним арбітром призначено Жерома Брізара.
Гра відбудеться 31 серпня, початок о 20.00 за київським часом.
Нагадаємо, перший поєдинок завершився з рахунком 2:0 на користь «Славії».
Переможець протистояння за сумою двох матчів зіграє у групі Ліги Європи, невдаха перейде в Лігу конференцій УЄФА.
Фото: Getty Images/Global Images Ukraine.