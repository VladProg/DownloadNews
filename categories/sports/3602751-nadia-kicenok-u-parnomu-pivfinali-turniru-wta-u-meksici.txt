Українська тенісистка Надія Кіченок успішно виступає у парній сітці змагань WTA 125 у Тампіко (Мексика) із призовим фондом $115,000.

На чвертьфінальній стадії Надія та її партнерка Анна-Лена Фрідзам із Німеччини обіграли дует Ельвіна Калієва/Рената Сарасуа (США/Мексика) - 1:6, 6:3, 14:12, передає Укрінформ.
Суперниці провели на корті рівно півтори години.
На вирішальному супер-тайбрейку Кіченок та Фрідзам спочатку поступалися 5:8, а пізніше зуміли відіграти два матчболи за рахунку 8:9 та 11:12. Для українсько-німецького тандему це був лише другий спільний поєдинок.
У півфіналі Кіченок та Фрідзам зіграють проти першої сіяної пари Тереза ​​Михаликова/Алдила Сутжіаді (Словаччина/Індонезія).
Фото: Abierto Tampico.