Німецький нападник відсвяткував ювілейну перемогу за «Баварію».

Форвард «Баварії» Томас Мюллер здобув ювілейну, 100-ту перемогу у складі мюнхенського клубу в Лізі чемпіонів, це сталось в матчі першого туру групового етапу проти «Манчестер Юнайтед», передає Укрінформ.
34-річний Мюллер виступає за основний склад «Баварії» з 2008 року, це єдиний клуб в його професійній кар'єрі. Мюллер провів 143 матчі в Лізі чемпіонів та відзначився 53 голами.

Матч проти «МЮ» Мюллер почав в запасі, однак вийшов на заміну на 87-й хвилині та допоміг «Баварії» здобути перемогу з рахунком 4:3. Вона стала для форварда знаковою: Мюллер першим виграв 100 матчів в Лізі чемпіонів у складі одного клубу.

Загалом Томас став третім гравцем, який здобув 100+ перемог в ЛЧ. Німця випереджають лише Ікер Касільяс (101) та Кріштіану Роналду (115), які перемагали в складі різних команд.
Фото: Getty Images