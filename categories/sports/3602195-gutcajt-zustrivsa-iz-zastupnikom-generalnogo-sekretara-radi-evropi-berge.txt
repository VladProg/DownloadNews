Міністр молоді та спорту Вадим Гутцайт провів зустріч із заступником Генерального секретаря Ради Європи Бйорном Берге.

Гутцайт подякував Раді Європи за послідовну підтримку і допомогу Україні та вкотре наголосив на необхідності жорстких санкцій проти агресорів зі всі ті втрати, яких ми зазнаємо кожного дня війни, передає Укрінформ.
«Ворожі ракети повністю зруйнували 22 спортивних об’єкти, ще 113 - пошкодили. Збитки понад 180 млн доларів. Ми розраховуємо і на післявоєнну підтримку у відбудові та оснащенні спортивної інфраструктури», - наголосив міністр.
Він також попросив підтримати пропозиції до нового Плану дій Ради Європи для України на 2023-2026 роки, який Мінмолодьспорту розробило спільно з департаментами спорту та молоді Секретаріату Ради Європи.
Вадим Гутцайт зазначив, що включення до Плану тематичних розділів «Молодь» та «Спорт» підтвердить суспільну важливість цих галузей як під час війни, так і у контексті післявоєнної відбудови.
Фото: mms.gov.ua.