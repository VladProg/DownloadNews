У Рабаті (Марокко) 28 травня пройде другий етап престижної серії легкоатлетичних змагань - «Діамантова ліга».

Україну представлятимуть 5 спортменок у трьох дисциплінах, передає Укрінформ.
Анна Рижикова о 21.04 стартуватиме у забігу на 400 метрів з бар'єрами, о 21.05 у секторі для стрибків у вистоту розпочнуть боротьбу Ярослава Магучіх, Ірина Геращенко та Юлія Левченко, а о 21.38 Марина Бех-Романчук виступить у потрійному стрибку.
Зазначимо, що перший етап «Діамантової ліги» у катарській Досі пройшов без українських легкоатлетів.
Наступний етап «Діамантової ліги» пройде 2 червня у Флоренції (Італія).
На фото: Ярослава Магучіх (Getty Images).