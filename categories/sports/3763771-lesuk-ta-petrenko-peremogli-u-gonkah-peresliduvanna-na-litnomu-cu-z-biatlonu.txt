Вчора Петренко виграла у жіночому спринті.

На чемпіонаті України-2023 з літнього біатлону відбулися гонки переслідування серед чоловіків і жінок – «золоті» нагороди виграли Тарас Лесюк та Ірина Петренко, передає Укрінформ.
Лесюк фінішував із результатом 24:34,4, здійснивши три промахи та випередивши Артема Тищенка з Денисом Насико. Петренко допустила два промахи і майже на 40 секунд випередила Христину Дмитренко та Дарину Блашко.
Для Петренко – це друге «золото» ЧУ, вчора вона фінішувала першою у спринтерській гонці.

Як повідомляв Укрінформ, у п’ятницю, 22-го вересня у Яворіві Львівської області програму змагань завершать класичні естафети.

Фото: biathlon.com.ua