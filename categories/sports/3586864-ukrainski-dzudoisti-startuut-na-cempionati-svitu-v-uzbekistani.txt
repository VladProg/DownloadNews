У Ташкенті (Узбекистан) у четвер, 6 жовтня, розпочинається XXXV чемпіонат світу з дзюдо.

Турнір зібрав понад 570 найкращих спортсменів планети з 82 країн, у тому числі 13 українських дзюдоїстів, передає Укрінформ.
На татамі столиці Узбекистану у складі збірної України вийдуть Артем Лесюк, Дільшот Халматов (обидва - вагова категорія до 60 кг), Богдан Ядов, Каро Марандян (обидва - 66 кг), Артем Хомула (73 кг), Геворг Манукян, Сергій Кривчач (обидва - 81 кг), Станіслав Гунченко (90 кг), Яків Хаммо (понад 100 кг); Дар'я Білодід (57 кг), Анастасія Антипіна (63 кг), Наталія Чистякова (70 кг), Єлизавета Литвиненко (78 кг).
Розклад чемпіонату світу-2022 з дзюдо.
Четвер, 6 жовтня: жінки (48 кг); чоловіки (60 кг)
П'ятниця, 7 жовтня: жінки (52 кг); чоловіки: (66 кг)
Субота, 8 жовтня: жінки (57 кг); чоловіки: (73 кг)
Неділя, 9 жовтня: жінки: (63 кг); чоловіки (81 кг)
Понеділок, 10 жовтня: жінки: (70 кг); чоловіки (90 кг)
Вівторок, 11 жовтня: жінки (78 кг); чоловіки (100 кг)
Середа, 12 жовтня: жінки (понад 78 кг); чоловіки (понад 100 кг)
Четвер, 13 жовтня: змішаний командний турнір.
Зазначимо, що Міжнародна федерація дзюдо (IJF) не допустила до змагань представників країн-агресорів росії та білорусі.
На фото: Дар'я Білодід (EJU).