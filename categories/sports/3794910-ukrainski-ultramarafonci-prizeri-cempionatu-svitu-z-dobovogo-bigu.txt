Українці Олена Шевченко та Андрій Ткачук стали призерами чемпіонату світу на Тайвані з бігу на 24 години.

Олена посіла друге місце. Вона оновила рекорд України, перевершивши своє ж досягнення на 14 кілометрів (254,463 км), передає Укрінформ.
Українська спортсменка поступилася лише японській легкоатлетці Накаті Міхо (270,363 км).
Андрій Ткачук став третім з результатом 284,540 км.
Переміг знаменитий литовський атлет Олександр Сорокін, який пробіг фантастичні 301,8 км. Йому не вистачило 7,6 кілометра, аби побити власний світовий рекорд.
Фото: uaf.org.ua.