«Срібло» здобула команда Тернопільської області.

У селі Яворів, Львівська область відбулася чоловіча естафета в рамках чемпіонату України з біатлону, передає Укрінформ.

Перемогу здобула команда Сумської області, за яку виступили Сергій Супрун, Роман Боровик, Богдан Борковський та Владислав Чихарь.

«Срібло» здобула команда, яка представляла тернопільську область, «бронзу» - біатлоністи Чернігівської області.
На завтра, у завершальний день чемпіонату України, заплановано змішану естафету. Але через нестачу снігу рішення про її проведення буде прийнято пізніше.
Як повідомляв Укрінформ, перемогу в жіночій естафеті здобула команда Сумської області, в складі якої виступали Віта та Валентина Семеренко, Анна Кривонос та Поліна Пуцко.
Фото: biathlon.com.ua