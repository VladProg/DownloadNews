Півзахисник Ріфет Капич визнаний найкращим футболістом криворізького «Кривбаса» за підсумками сезону-2022/2023.

За боснійського хавбека віддали голоси 53% уболівальників, передає Укрінформ.
Друге місце у голосуванні посів воротар Андрій Кліщук (13%). До п’ятірки найкращих також увійшли камерунський захисник Іван Дібанго (7%), форвард Роман Дебелко (6%) та хавбек Максим Задерака (6%).
Капич минулого сезону провів за «Кривбас» 29 матчів. 27-річний хавбек забив шість м'ячів і зробив два асисти.
Клуб з Кривого Рога посів сьоме місце у чемпіонаті УПЛ.
Фото: fckryvbas.com.