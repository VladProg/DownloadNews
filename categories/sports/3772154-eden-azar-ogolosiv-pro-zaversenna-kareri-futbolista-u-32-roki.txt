Колишній вінгер «Реала», «Челсі», «Лілля» та збірної Бельгії Еден Азар оголосив про завершення кар‘єри у віці 32 років.


Як передає Укрінформ з посиланням на сторінку бельгійця в Інстаграмі.
«Ви повинні прислухатися до себе і вчасно казати «стоп».Після 16 років і понад 700 зіграних матчів я вирішив завершити кар'єру професійного футболіста. Я зміг реалізувати свою мрію, я грав і розважався на багатьох полях по всьому світу.
Протягом моєї кар'єри мені пощастило зустріти чудових менеджерів, тренерів і товаришів по команді - дякую всім за ці чудові моменти, я сумуватиму за вами всіма.
Я також хочу подякувати клубам, за які я грав: «Лілль», «Челсі», «Реал». І дякую збірній Бельгії.
Особлива подяка моїй родині, моїм друзям, моїм порадникам і людям, які були поруч зі мною в хороші та погані часи.
Нарешті, величезне спасибі вам, моїм фанатам, які стежили за мною всі ці роки, і за вашу підтримку всюди, де б я грав. Зараз час порадіти моїм близьким і отримати нові враження. До скорої зустрічі поза межами футбольного поля, мої друзі», – написав Азар.
Влітку «Реал» не продовжив з Еденом контракт та достроково розірвав угоду, він знаходився у статусі вільного агента. У Мадриді він зіграв 76 матчів – 7 голів та 12 асистів.
У «Челсі» було 352 матчі – 110+92 за системою «гол+пас», у «Ліллі» – 50+53. У складі збірної Бельгії, де він був капітаном – 33 м’ячі у 126 іграх.
Як повідомлялося, Азар одного разу ставав переможцем Ліги чемпіонів, двічі вигравав Лігу Європи, АПЛ та Ла Лігу, одного разу – Лігу 1, а також здобув 8 міжнародних і національних Кубків та Суперкубків.
Фото: Getty Images