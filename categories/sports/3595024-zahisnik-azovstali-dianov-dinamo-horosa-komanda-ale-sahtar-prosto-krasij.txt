Діанов завдав першого символічного удару по м'ячу у матчі «Шахтар» – «Динамо».

Звільнений із полону російської федерації захисник Азовсталі Михайло Діанов поділився емоціями від матчу 7-го туру УПЛ між «Шахтарем» та «Динамо», повідомляє твіттер «гірників», передає Укрінформ.
«Матч шикарний, дуже сильний. Сам матч був дуже сильний. Шахтар сильніший за Динамо, результат на табло. Динамо – хороша команда, але Шахтар просто кращий», - сказав Діанов.
Захисник відвідав роздягальню «Шахтаря» та розповів, про підтримку улюбленої команди:
«Що було в роздягальні? Говорили спасибі, а я казав їм спасибі. Їм за гру, а вони мені за мою участь у війні. Зв’язок із «Шахтарем» підтримую щодня. Не було такого дня, щоб хтось не передзвонив із представників клубу. Завжди цікавляться моїм здоров’ям, лікар завжди дзвонить, консультує. Турбота неймовірна, я їм щиро дякую за це», - розповів Діанов.



Як повідомляв Укрінформ, «Шахтар» узяв на себе лікування ушкодженої руки Михайла Діанова. Донецький клуб пообіцяв військовослужбовцю операцію у найкращого спеціаліста Ізраїлю.

Фото: shakhtar.com