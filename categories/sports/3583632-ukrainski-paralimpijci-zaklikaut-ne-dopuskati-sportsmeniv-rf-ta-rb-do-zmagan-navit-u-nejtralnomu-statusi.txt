Спортсмени та офіційні представники країн-агресорів відверто і безсоромно підтримують криваві дії російського диктатора, вбивства мирних людей і геноцид українського народу. І попри втрачену репутацію, росія та білорусь роблять відчайдушні спроби повернутися до міжнародної спортивної спільноти.

Про це йдеться в офіційній заяві Національного комітету спорту інвалідів України, передає Укрінформ.
Окремі суб’єкти світового спорту та організації, де керівні посади займають росіяни, повторно розглядають питання участі представників рф і рб у міжнародних змаганнях.
«У зв’язку з цим українські паралімпійці заявляють, що сьогодні, на тлі масових вбивств з боку агресорів і терористів, повернення росії і білорусі у паралімпійський спорт не може навіть обговорюватися, у тому числі - у варіанті їхнього виступу під нейтральним прапором», - йдеться у заяві комітету.
Фото: paralympic.org.ua.