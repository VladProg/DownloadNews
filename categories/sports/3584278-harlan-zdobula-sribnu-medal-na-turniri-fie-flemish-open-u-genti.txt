Українка вперше змагалася в новому сезоні.

Українка Ольга Харлан здобула срібну нагороду на турнірі FIE «Flemish Open» у бельгійському Генті, повідомляє Федерація фехтування України, передає Укрінформ.
Це був її перший старт у сезоні.
У змаганні взяли участь 45 спортсменок з 13 країн, серед яких і чотири представниці України.
Харлан на груповій стадії здобула шість перемог у шести боях, в яких загалом вона пропустила лише три удари від суперниць. В плей-оф українка перемогла італійку Амелію Джованеллі (15:3), британку Джессіку Корбі (15:5), француженку Фостін Клап’є (15:13) та німкеню Лєну Штемпер (15:6).
У фіналі українка поступилася 20-річній Бенедетті Фузетті з Італії – бронзовій медалістці вересневого Сателіту у Софії та чемпіонату світу серед кадетів-2019 (12:15).
Фото: FIE