«Баварія» почала працювати над альтернативним варіантом.

«Тоттенгем» відповів відмовою на останню пропозицію «Баварії» щодо трансферу нападника Гаррі Кейна, повідомляє журналіст Бен Джейкобс, передає Укрінформ.

Зазначається, що запит складав близько 85 мільйонів фунтів та характеризувався як «фінальний». Президент лондонців Даніел Леві вважає, що ця сума є на 15 мільйонів фунтів меншою, ніж він очікує отримати за 30-річного футболіста.

Попри те, що мюнхенці встановляли дедлайни для відповіді, які «шпори» не виконали, клуб досі остаточно не відкидає варіант з Кейном – керівництво вирішує, чи продовжувати роботу над трансфером англійця.

В минулому сезоні Кейн провів 49 матчів за «Тоттенгем» у всіх турнірах, забивши 32 голи і віддавши п’ять результативних передач. Форвард став найкращим бомбардиром в історії «Шпор», обійшовши легендарного Джиммі Гривза.
Як повідомляв Укрінформ, у першому турі АПЛ «Тоттенгем» зіграє з «Брентфордом» 13 серпня.
Фото: Getty Images