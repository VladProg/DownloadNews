На етапі Кубка світу з біатлону в Естерсунді (Швеція) відбулася перша в сезоні жіноча спринтерська гонка на 7,5 км.

Переможницею стала француженка Лу Жанмонно, яка з чистою стрільбою на двох вогневих подолала дистанцію за 21 хвилину 04,1 секунди, передає Укрінформ.
«Срібло» та «бронзу» здобули норвежки Кароліне-Оффіґстад Кноттен (відставання від лідерки - 8,5 секунди; 1 промах) та Юні Арнеклєйв (+17,6; 1).
Краща серед українок Анастасія Меркушина із 2-ма промахами фінішувала 48-ю. Христина Дмитренко (2) - посіла 49-е місце, Анна Кривонос (3) - 62-е, Любов Кип'яченкова (4) - 74-е, Дар'я Блашко (1) - 78-е.
Змагання в Естерсунді 2 грудня продовжить чоловічий спринт на 10 км.
Завершать програму шведського етапу Кубка світу з біатлону гонки переслідування (3 грудня).
Фото: france3-regions.francetvinfo.fr.