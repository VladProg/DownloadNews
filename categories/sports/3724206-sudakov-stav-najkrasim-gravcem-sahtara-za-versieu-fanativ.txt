Півзахисника «Шахтаря» Георгія Судакова визнано найкращим гравцем клубу в сезоні 2022/23.

Про це повідомила пресслужба «Шахтаря», передає Укрінформ.
За це проголосувала більшість вболівальників — 6 533.
Судаков випередив Анатолія Трубіна (6 301), Тараса Степаненка (3 108) та Артема Бондаренка (1 639). Загалом у голосуванні взяв участь 17 581 респондент.
В минулому сезоні Георгій відзначився 5 голами та 10 результативними передачами у 39 матчах.
Як повідомлялося, «Шахтар» переміг в УПЛ розіграшу 2022/2023.
Фото: shakhtar.com