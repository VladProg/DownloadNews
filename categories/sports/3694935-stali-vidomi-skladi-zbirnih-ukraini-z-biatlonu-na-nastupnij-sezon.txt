Президент Федерації біатлону України Іван Крулько назвав склади команд на наступний сезон.

У жінок команди А і Б працюватимуть разом і лише перед початком сезону спортсменок розподілять на учасниць Кубка світу та Кубку IBU, передає Укрінформ.
Отже, до складу жіночої збірної увійшли Анастасія Меркушина, Олександра Меркушина, Дар’я Блашко, Любов Кип’яченкова, Христина Дмитренко, Анна Кривонос, Ірина Петренко, Дарина Чалик, Юлія Городна, Олена Городна, Ксенія Приходько, Оксана Коваленко.
Дві досвідчені спортсменки працюватимуть окремо: Юлія Джима - разом з чоловіками під керівництвом Юрая Санітри, але за програмою Уроша Вєлєпєца, а Олена Білосюк - з чоловічою командою Б під керівництвом свого особистого тренера Олександра Кравченка.
У чоловіків розподіл більш стандартний. Юрай Санітра та його помічники Олексій Кравченко та Роман Лейбюк, працюватимуть з вісьмома спортсменами. Це - Дмитро Підручний, Артем Прима, Антон Дудченко, Богдан Цимбал, Артем Тищенко, Денис Насико, Тарас Лесюк, Віталій Мандзин. Команда Б під керівництвом Олександра Кравченка та Романа Прими працюватиме у складі: Руслан Ткаленко, Степан Кінаш, Дмитро Грущак, Роман Боровик та Владислав Чихар.
Фото: biathlon.com.ua.