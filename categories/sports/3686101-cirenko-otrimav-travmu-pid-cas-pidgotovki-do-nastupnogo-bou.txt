Востаннє українець виходив на бій у грудні 2021 року.

Український надважковаговик Владислав Сіренко (19-0, 16 KO) мав провести бій в андеркарді поєдинку Бенавідеса та Планта, але отримав травму, про це він повідомив у своєму Інстаграмі, передає Укрінформ.

«25 березня мало відбутись те, до чого я з командою готувався більше, ніж два роки: мій бій у Лас-Вегасі в андеркарді поєдинку Бенавідес – Плант з одним із топових боксерів-важковаговиків. Однак тиждень тому під час спарингу один невдалий удар рукою привів мене на операційний стіл. Далі - реабілітація. Не можу сказати, скільки часу вона займе. Але точно знаю, що вийду на ринг, що дуже скоро будуть бої, ефектні, видовищні й переможні. Здаватись я не вмію і не буду. Дякую усім, хто поруч зі мною в цей складний час. Команді й сім’ї, яка переживає це разом зі мною. Дякую усім моїм уболівальникам, які так чекали бою: я вас не підведу, він обов’язково буде. І не один», – написав Сіренко.


Як повідомляв Укрінформ, востаннє Сіренко виходив на бій у грудні 2021 року. Тоді він переміг українця Андрія Руденка.

Фото: Getty Images