Перемовини між клубами продовжуються.

«Шахтар» відповів відмовою на першу офіційну пропозицію «Арсенала» щодо трансферу вінгера Михайла Мудрика, повідомляє The Telegraph, передає Укрінформ.

Перемовини між клубами продовжуються. Угода може бути завершена, якщо лондонці збільшать суму запиту.

«Гірники» продовжують наполягати, що хочуть отримати за 21-річного футболіста 85 мільйонів фунтів. «Каноніри» при цьому були готові заплатити 55 мільйонів фунтів, включаючи бонуси.

Джерело також зазначає, що бажання підписати українця не пов’язане з травмою нападника Габріела Жезуса. Головний тренер Мікель Артета ще влітку хотів придбати нового виконавця на фланг атаки, але тоді не вдалося домовитися з «Вулвергемптоном» щодо Педру Нету.

Як повідомляв Укрінформ, футбольний інсайдер Фабріціо Романо повідомив, що «каноніри» пропонують 40 мільйонів євро + 20 мільйонів у вигляді бонусів за Мудрика.
Фото: Getty Image