Екс-гравець збірної України продовжує працювати у «Зеніті».

Міжнародна робоча група з питань санкцій проти росії, склала новий список осіб, до яких демократичним країнам рекомендовано застосувати санкції, повідомляє прес-служба сайту президента України, передає Укрінформ.

Міжнародну групу очолюють глава Офісу президента України Андрій Єрмак та екс-радник президента США з нацбезпеки Майкл Макфол.
До списку увійшли 166 «російських пропагандистів, лідерів думок, артистів, які генерують та розповсюджують наративи кремлівської пропаганди».
Колишній футболіст збірної України Анатолій Тимощук також потрапив у цей список. Тимощук із 2017 року працює помічником головного тренера у пітерському «Зеніті».
Як повідомляв Укрінформ, раніше Українська Асоціація Футболу позбавила Анатолія Тимощука всіх спортивних нагород та звань, а також викреслила його з офіційних реєстрів національних збірних через мовчазну підтримку злочинних дій ватажка Кремля Володимира Путіна в Україні.
Фото: Getty Image