Матч кваліфікації Євро-2024 відбудеться 20 листопада

Україна прийме Італію у німецькому Леверкузені в заключному турі кваліфікації Євро-2024, повідомляє пресслужба УАФ, передає Укрінформ.
Керівництво клубу «Баєр» люб’язно погодилося надати стадіон «Бай-Арена», що вміщує трохи більше 30 тисяч глядачів, для формально домашнього поєдинку української національної команди.
Зустріч відбудеться 20 листопада (у понеділок) о 21:45 за київським часом. Про старт продажу квитків буде повідомлено додатково.
Збірна України з сімома очками після п’яти матчів посідає третє місце групи С у кваліфікації до Євро-2024. Стільки ж балів в активі Італії (одна гра в резерві) та Північної Македонії. Англія попереду з 13 пунктами, команда Мальти очок не набирала.

Як повідомляв Укрінформ, вже цієї суботи, 14 жовтня, Україна зіграє з Північною Македонією в Празі, після чого на виїзді протистоятиме Мальті.
Фото: Getty Images