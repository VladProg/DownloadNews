На рахунку «синьо-жовтих» 3 срібних і 1 бронзова медалі.

Збірна України завоювала 4 медалі на чемпіонаті Європи з шашок-100, який відбувся в нідерландському Бейлені, повідомляє Укрінформ.
«Срібло» в рапіді завоював Артем Іванов. За підсумками дев’яти раундів він посів друге місце на турнірі з 44 гравців.
Юрій Анікєєв здобув «срібло» на турнірі з бліцу.
У жіночому турнірі зі швидких шашок третє місце посіла Вікторія Мотрічко. Також українка здобула «срібло» в бліці.
Нагадаємо, що шашки-100 відрізняються розміром дошки. Партії розігруються на дошках 10х10, на яких кожен з гравців розміщує по 20 шашок.
Фото: Getty Images