Українка Даяна Ястремська та іспанка Ребека Масарова розіграють путівку до основної сітки турніру Жіночої тенісної асоціації (WTA) - Internazionali BNL d’Italia - в Римі (Італія) із призовим фондом понад $3,5 млн.

Масарова у півфіналі відбору здобула перемогу над австралійкою Олівією Гадецкі - 6:1, 6:3, передає Укрінформ.
Ястремська, як інформував Укрінформ, пройшла у свою чергу француженку Леолію Жанжан, яка відмовилася продовжувати поєдинок після першого сету - 7:5 на користь українки.
Турнір в італійській столиці триватиме до 21 травня.
Торік у Римі перемогла Іга Швьонтек з Польщі.
Фото: btu.org.ua.