Український футбольний клуб Прем'єр-ліги «Львів» підписав контракт з лівим захисноком збірної Буркіна-Фасо Улою Абассом Траоре.

Термін тривалості договору не розголошується. Трансфер відбувся на правах вільного агента, передає Укрінформ.
Новачок виступатиме під 95-м номером на футболці.
27-річний Траоре розпочав футбольну кар'єру в клубі «Расінг де Бобо», де у дебютному сезоні виграв чемпіонат Буркіна-Фасо. Три сезони гравець провів провів у команді «Салітас», виграв Кубок Буркіна-Фасо (2017/2018) і посів друге місце в сезоні-2018/2019.
Улітку 2020 року Траоре приєднався до гвінейського клубу «Гороя», а у сезоні-2020/2021 він виграв чемпіонат Гвінеї.
У складі національної збірної Буркіна-Фасо 2022 року виступав на Кубку африканських націй.
Фото: facebook.com/FCLviv.