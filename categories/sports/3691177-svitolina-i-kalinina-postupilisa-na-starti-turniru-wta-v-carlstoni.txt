Українки Еліна Світоліна та Ангеліна Калініна достроково завершили виступ на грунтовому турнірі Жіночої тенісної асоціації (WTA) у Чарльстоні (США) із призовим фондом $780,6 тис.

У першому колі змагань Світоліна після річної перерви (через народження доньки) поступилася у трьох сетах представниці Казахстану Юлії Путінцевій - 7:6 (7:3), 2:6, 4:6, а нинішня лідерка національного рейтингу Калініна зачохлила ракетку за підсумками зустрічі із росіянкою Анною Калінською - 6:7 (6:8), 4:6, передає Укрінформ.
Як повідомлялося, українка Леся Цуренко обіграла аргентинку Паулу Ормаечеа і розіграє путівку до 1/8 фіналу з посіяною під 2-м номером Онс Жабер із Тунісу.
Турнір у Чарльстоні триватиме до 9 квітня.
Зазначимо, що у вересні 2017 року Еліна Світоліна була третьою «ракеткою» світу.
Фото: BTU.