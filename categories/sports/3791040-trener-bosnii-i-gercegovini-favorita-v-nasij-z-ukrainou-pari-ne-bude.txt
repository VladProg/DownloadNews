Головний тренер футбольної збірної Боснії і Герцеговини Саво Мілошевич прокоментував результати жеребкування матчів плей-офф відбору Євро-2024, яке визначило, що його команда зустрінеться у півфіналі з Україною.


Мілошевич заявив, що фаворита у цій парі не буде, передає Укрінформ.
»Україна вирізняється своєю якістю, тим, як вона грає. Я особисто зустрічався на полі з багатьма українськими футболістами, тому знаю, про що кажу. Наша перевага в тому, що ми прийматимемо суперника вдома. Такі матчі завжди складні. Фаворита в цій парі не буде, оскільки в одній грі може статися що завгодно. Ми сподіваємося, що до березня всі гравці будуть здорові. Я також бажаю цього й українській команді І також надсилаю свої найкращі побажання українському народу. Це буде важка й рівна гра. Можливо, українська команда має трохи більше шансів, але ми постараємося зробити все можливе, щоб пройти далі. Я також буду радий зустрітися із Сергієм Ребровим. Ми давно з ним не бачилися. Стежу за його кар'єрою. Знаю, що до цього він працював в ОАЕ. Бажаю йому всього найкращого, звісно, за винятком нашої гри!» - скакзав наставник футболістів Боснії і Герцеговини.
Поєдинок Боснія і Герцеговина - Україна пройде 21 березня. У разі виграшу підопічні Сергія Реброва у фіналі плей-офф відбору Євро-2024 на умовно домашній арені 26 березня прийматимуть переможця пари Ізраїль - Ісландія.
Фото: uefa.com.