Деніл Кастілло уклав з «Гірниками» 5-річний контракт.

Футбольний клуб «Шахтар» підписав гравця збірної Еквадору U20 Деніла Кастілло, повідомляє пресслужба клубу, передає Укрінформ.
«Шахтар» та 19-річний Деніл Кастілло уклали угоду на п'ять років. Контракт «Гірників» та еквадорського футболіста вступить у дію 1 липня. Фінансові деталі переходу клуби не розголошують, однак за інформацією Transfermarkt, трансферна ціна опорного футболіста складає 500 тисяч євро.
Деніл Кастілло став першим еквадорцем в історії «Шахтаря». Окрім цього, Кастілло – перший новачок «Гірників» у літнє трансферне вікно 2023 року.
Кастілло є вихованцем «ЛДУ Кіто», у 2022 році Деніл провів за молодіжну команду еквадорського клубу 15 матчів в чемпіонаті U20 та Кубку Лібертадорес U20.
У 2022 році Деніл Кастілло дебютував у складі збірної Еквадору U20, з того моменту провів за неї 17 матчів.
Як повідомляв Укрінформ, Кастілло став п'ятим новачком «Шахтаря» у 2023 році, раніше склад «Гірників» поповнили захисник Ярослав Ракицький, воротар - Дмитро Різник та нападники Кевін Келсі та Хусрав Тоіров.

Фото: shakhtar.com