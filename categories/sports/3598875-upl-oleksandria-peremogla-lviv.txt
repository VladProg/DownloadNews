Калітвінцев відзначився голом та асистом.

«Олександрія» вдома здолала ФК «Львів» (2:0) у дев’ятому турі Української Прем’єр-ліги, передає Укрінформ.

У першому таймі гол «у роздягальню» забив Владислав Калітвінцев. На 67 хвилині матчу Калітвінцев подав з правого флангу, а Цуріков прицільним пострілом зробив рахунок 2:0.
«Олександрія» перемагає та стає третьою в турнірній таблиці УПЛ, маючи в своєму активі 16 пунктів. На рахунку «Львова» лише 5 очок та тринадцяте місце.
Як повідомляв Укрінформ, сьогодні в УПЛ повинен був відбутись ще один матч «Минай» - «Шахтар». На прохання «гірників» та за згодою ФК «Минай» матч між цими командами у 9-у турі Української Прем'єр-ліги було перенесено на пізніший термін.
Фото: upl.ua