Футболісти донецького «Шахтаря» обмінялися голами із шотландським «Селтіком» у 5-му турі групового етапу Ліги чемпіонів УЄФА.

Матч на стадіоні «Селтік Парк» у Глазго завершився внічию - 1:1, передає Укрінформ.
Георгіос Якумакіс на 34-й хвилині вивів господарів вперед. Відновив паритет ударом із середньої відстані у ліву «дев'ятку» Михайло Мудрик (58).
В іншому поєдинку квартету F німецький «Лейпциг» з рахунком 3:2 взяв гору над чемпіоном Іспанії мадридським «Реалом», який достроково здобув путівку до 1/8 фіналу.
Турнірна таблиця: «Реал» - 10 очок, «Лейпциг» - 9, «Шахтар» - 6, «Селтік» - 2.
У заключному, шостому турі 2 листопада зіграють «Реал» - «Селтік», «Шахтар» - «Лейпциг».
Фото: AFP.