25 листопада відбудуться перші офіційні старти зимового сезону 2023/2024.

У шведському Естерсунді одиночним мікстом та класичною змішаною естафетою сьогодні розпочнеться перший етап Кубка світу, передає Укрінформ.
Ппершим стартує синглмікст - о 13.30 за київським часом. За збірну Україну виступлять Артем Тищенко і Анастасія Меркушина.
У класичній змішаній естафеті скалад української команди такий: Артем Прима, Антон Дудченко, Ірина Петренко та Христина Дмитренко. Початок гонки о 15.50.
Перший етап Кубка світу «розтягнутий» на два тижні, і цими вихідними, окрім змішаних естафет, відбудуться також індивідуальні гонки.
Зазначимо, що через наслідки травми та хвороби змагання в Естерсунді пропускатимуть лідери нашої збірної Дмитро Підручний та Юлія Джима.
Фото: biathlon.com.ua.