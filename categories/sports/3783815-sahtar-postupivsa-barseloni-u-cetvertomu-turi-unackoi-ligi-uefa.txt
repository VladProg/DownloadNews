Футболісти донецького «Шахтаря» U19 програли одноліткам з іспанської «Барселони» (0:3) у четвертому турі групового раунду Юнацької ліги УЄФА.

М'ячі на стадіоні «Едмунд-Пламбек» німецького міста Нордерштедт забили Ніль Еольдеро (16-та хвилина), Даніель Родрігес (58) та Альберт Наварро (62), передає Укрінформ.
На 64-й хвилині у складі «Шахтаря« вилучений з поля Антон Глущенко.
В іншому поєдинку групи H юніорська команда португальського «Порту» сьогодні приймає бельгійський «Антверпен».
Турнірна таблиця у квартеті H: «Барселона» - 9 очок (після 4-х ігор), «Порту» - 6 (3), «Шахтар» - 3 (4), «Антверпен» - 0 (3).
Зазначимо, що найкраща команда групи вийде до 1/8 фіналу Юнацької ліги УЄФА друга зіграє в 1/16-й.
Фото: shakhtar.com.