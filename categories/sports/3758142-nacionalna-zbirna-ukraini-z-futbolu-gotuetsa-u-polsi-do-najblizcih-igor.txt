Футбольністи національної збірної України провели на зборі в Польщі два тренування.

Як повідомив прессекретар команди Олександр Гливинський, ранкове заняття відбулося на знайомій збірникам за три попередні дні Fair play arena, зведеній у Тшебниці до Євро-2012, передає Укрінформ.
Команда була розділена тренерським штабом на дві групи: одна відпрацьовувала дії в обороні, інша - гру в атаці.
На вечірній тренінг національна команда вирушила за 30 км - у містечко Жміґруд, на стадіон команди MKS Piast, що виступає в четвертій лізі чемпіонату Польщі. Кондиції поля та сам невеликий, але затишний стадіончик справили на українців позитивне враження.
Під час вечірньої сесії гравці вже більшою мірою зосередилися на командних діях у контексті тактичних моделей, які напрацьовує на найближчу гру тренерський штаб.
Поспостерігати за тренуванням «синьо-жовтих» мали нагоду учні місцевої футбольного академії. Дітлахи жваво реагували на успішні дії українських гравців, вигукуючи імена футболістів, яких добре знають. Найбільше чутно було прізвище «Мудрик». Після тренування збірники знайшли час аби сфотографуватися та залишити свої автографи юним футболістам.
Як повідомляв Укрінформ, вже 9 вересня Україна формально вдома (Вроцлав) зіграє проти Англії, а 12-го - на виїзді з Італією у відборі Євро-2024.
Фото: uaf.ua.