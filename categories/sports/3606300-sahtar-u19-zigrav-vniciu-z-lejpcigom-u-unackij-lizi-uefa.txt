Футболісти донецького «Шахтаря» (гравці до 19-ти років) розійшлися миром з однолітками з німецького «Лейпцига» у матчі 6-го туру групового етапу Юнацької Ліги УЄФА.

Матч завершився з рахунком 0:0, передає Укрінформ.
«Шахтар» із 10 очками в активі став другим у групі F і вийшов до 1/16 фіналу Юнацької ліги УЄФА. «Лейпциг» зайняв третю позицію у квартеті і завершив виступ у єврокубках. Переможцем групи став іспанський «Реал».
Як повідомляв Укрінформ, сьогодні у Варшаві «Шахтар» зіграє з «Лейпцигом» в Лізі чемпіонів УЄФА. Початок матчу о 19.45.
Фото: shakhtar.com.