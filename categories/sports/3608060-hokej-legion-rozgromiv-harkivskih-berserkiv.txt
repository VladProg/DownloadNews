Переможці 4 рази реалізували більшість.

«Легіон» розгромив «Харківських Берсерків» у матчі чемпіонату України з хокею - 6:0, повідомляє Укрінформ.
«Берсерки» протрималися проти команди із Калуша лише один період. А далі за справу взялася перша трійка Ромащенко – Захаров – Луговий, а форвард Андрій Кривоножкін записав на свій рахунок три шайби в більшості.
Лідером турнірної таблиці залишається «Кременчук», випереджаючи «Дніпро» за додатковими показниками. «Легіон» йде 4-м, «Берсерки» – на 5-му місці.
Як повідомляв Укрінформ, наступні матчі у чемпіонаті України команди мають зіграти після міжнародної паузи, пов’язаної зі збором національної команди України.
Фото: fhu.com.ua