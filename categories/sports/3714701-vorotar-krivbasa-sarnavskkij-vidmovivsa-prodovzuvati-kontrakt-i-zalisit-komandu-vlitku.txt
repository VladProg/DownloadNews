Воротар «Кривбаса» Богдан Сарнавський залишить команду після відмови продовжувати контракт.

Про це повідомила Sport Arena, передає Укрінформ.
28-річний воротар відмовився продовжувати контракт із криворізьким клубом і влітку стане вільним агентом.
Влітку 2022 року Сарнавський підписав з «Кривбасом» однорічний контракт. Раніше він виступав за команду з Кривого Рогу на правах оренди з «Дніпра-1».
У поточному сезоні Сарнавський зіграв у 17 матчах за «Кривбас», пропустивши 23 м’ячі. У весняній частині чемпіонату України Богдан втратив статус основного воротаря команди та останні шість поєдинків провів на лаві запасних.
Як повідомлялося, «Кривбас» посідає сьоме місце у чемпіонаті України з футболу.
Фото: UA-Футбол