Один із наступних фіналів футбольної Ліги чемпіонів може пройти у США.

Як повідомляє As, Союз європейських футбольних асоціацій (УЄФА) отримав пропозицію від промоутерів США провести фінал на території їхньої країни, передає Укрінформ.
Очікується, що наступного тижня відбудеться засідання на генеральній асамблеї в Стамбулі (Туреччина), де вони обговорять потенційну пропозицію.
В УЄФА вже зараз вважають, що співпраця зі США збільшила б продаж спонсорських та телевізійних прав. Союз раніше вже вийшов на американський ринок, продавши свої права компаніям CBS, Viacom та Paramount.
Нагадаємо, фінал Ліги чемпіонів УЄФА сезону-2022/23 пройде 10 червня на стадіоні «Ататюрк» у Стамбулі.