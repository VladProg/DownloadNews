У Дебрецені (Угорщина) в неділю, 19 березня, визначиться чемпіон Європи з футзалу серед жінок.

У вирішальному матчі Євро-2023 зійдуться збірні України та Іспанії, передає Укрінформ.
Фінал на «Фенікс Арені» розпочнеться о 21.00 за київським часом.
Бронзові нагороди у поєдинку за 3-тє місце о 18.00 розіграють футзалістки Угорщини та Португалії.
Як повідомлялося, у півфіналах українки взяли гору над угорками (2:1), а іспанки переграли команду Португалії (3:2).
«Синьо-жовті» вперше пробилися у фінал континентальної першості. Торік збірна України стала бронзовим призером Євро-2022 у Португалії.
Фото uefa.com.