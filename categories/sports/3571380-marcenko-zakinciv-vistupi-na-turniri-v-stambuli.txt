Українець зупинився за крок до чвертьфіналу.

Український тенісист Ілля Марченко (АТР 310) не зумів пробитися до чвертьфіналу турніру ATP Challenger Tour 80, який проходить у Стамбулі (Туреччина), передає Укрінформ.
Українець у двох сетах поступився Себастьяну Офнеру з Австрії.
Сьома ракетка турніру одразу захопила ініціативу. Австрієць взяв дві подачі Іллі та впевнено виграв перший сет.
У другій партії Марченко зміг нав’язати боротьбу суперникові. У середині сета українець зробив брейк та готувався подавати на сет. Проте програв чотири подачі поспіль та вибув із турніру.
Як повідомляв Укрінформ, у першому колі Ілля Марченко обіграв Марека Генгеля із Чехії.
Фото: btu.org.ua