Рекордним досі залишається зображення курячого яйця.

Фото капітана збірної Аргентини Ліонеля Мессі з Кубком світу вийшло на друге місце за кількістю лайків в історії соціальної мережі Інстаграм, передає Укрінформ.

Пост футболіста зібрав 42,5 мільйона лайків за 15 годин.


Таким чином, публікація Мессі обігнала спільне фото з Кріштіану Роналду за шаховою дошкою на акаунті португальця, яке зібрало 41,9 мільйона лайків з 19 листопада.

Рекордним досі залишається зображення курячого яйця – 56,1 мільйона вподобань.

Як повідомляв Укрінформ, за підсумками чемпіонату світу в Катарі Мессі визнали найкращим гравцем.
Фото: instagram.com/leomessi