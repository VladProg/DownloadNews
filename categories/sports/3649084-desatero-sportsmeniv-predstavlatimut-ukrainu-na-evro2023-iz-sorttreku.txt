13-15 січня польське місто Гданськ прийматиме чемпіонат Європи із шорт-треку.

За Україну на континентальній першості виступлять десятеро учасників, передає Укрінформ.
Склад збірної України:
чоловіки - Олег Гандей, Владислав Неміро, Тимофій Хохелько, Данило Федоренко, Данило Бергін;
жінки - Ксенія Адаменко, Діана Михальчук, Єлизавета Сидьорко, Світлана Репецька, Марія Долгополова.
Першого дня змагань відбудуться попередні забіги в особистих видах програми та чвертьфінали в естафетах.
У суботу, 14 січня, будуть розіграні нагороди на дистанціях 500 і 1500 м, а заключного дня Євро визначаться переможці та призери на 1000 м, а також в естафетах - чоловічій, жіночій та змішаній.
Фото: facebook.com/olympicua.