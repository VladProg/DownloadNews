Рейтинг очолив Кайл Вокер.

Михайло Мудрик увійшов до трійки найшвидших футболістів англійської Прем'єр-ліги у сезоні 2022/23, повідомляє Opta, передає Укрінформ.
У дебютному поєдинку за «Челсі» українець вразив своєю швидкістю: в одному із епізодів Мудрик показав швидкість на піку 36.63 км/год. Цим результатом півзахисник вийшов на перше місце у списку найшвидших футболістів чемпіонату Англії у нинішньому сезоні.
Однак до завершення розіграшу АПЛ показник Михайла покращили Кайл Вокер із «Манчестер Сіті» - 37.31 км/год та Бреннан Джонсон із «Ноттінгем Форест» - 36.7 км/год. Таким чином, Мудрик завершив чемпіонат третім найшвидшим гравцем сезону 2022/23.

Як повідомляв Укрінформ, наступний сезон Михайло Мудрик розпочне під керівництвом нового тренера – Маурісіо Почеттіно.

Фото: Getty Images