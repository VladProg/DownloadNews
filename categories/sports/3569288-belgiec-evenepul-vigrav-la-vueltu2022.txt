Українець Марк Падун завершив чемпіонат на 46-му місці.

Бельгійський гонщик Ремко Евенепул став переможцем загального заліку останнього гранд-туру сезону – Ла Вуельти, передає Укрінформ.
22-річний гонщик Quick Step Alpha Vinyl випередив іспанців Енріка Маса з Movistar та Хуана Аюсо з UAE Team Emirates. Евенепул – перший бельгієць за 44 роки, який виграє гранд-тур після Йохана Де Мейнка.
Українець Марк Падун у підсумку посів 46-е місце на Вуельті-2022. Гонщик EF Education – EasyPost відзначився майже 40-кілометровим соло на 6-му етапі, де претендував на перемогу.
Як повідомляв Укрінформ, не зміг фінішувати триразовий переможець Вуельти Прімож Рогліч. Словенець, який йшов на другому місці загального заліку, впав на 16-му етапі і не зміг продовжити гонку.
Фото: Getty Images