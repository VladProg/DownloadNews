Попри важку ситуацію, пов'язаною з агресивною війною рф, представники українського вітрильного спорту гідно представляють країну і сподіваються здобути ліцензії на Олімпійські ігри.


Про це, а також про участь вітчизняних спортсменів-фронтовиків у міжнародній вітрильній регаті, розповіли учасники сьогоднішньої прессконференції в Укрінформі, передають кореспонденти агентства.
Виконавчий директор Вітрильної федерації України Олександр Ткач підкреслив, що досить високі шанси на олімпійську ліцензію, зокрема, має вихованка одеського яхт-клубу Аліна Шаповалова.
«Зазначу, що Україна представлена на міжнародних змаганнях головним чином молодими яхтсменами, - сказав Олександр Ткач. - Минулого року, попри усі складнощі, наші спортсмени виступали на багатьої змаганнях європейського та світового рівня. Маємо добрі результати - багато призових місць. В Україні змогли провести три чемпіонати у Тернополі. Це місто уперше було представлене як «водна акваторія». Нинішнього року плануємо організувати чотири чемпіонати та два Кубки України. Надіємося на Львів. Заплановані також і міжнародні регати. Загалом за кордоном буде близько 80-ти заходів: чемпіонати світу, Європи, тренувальні збори тощо. Не забуваємо й про олімпійські ліцензії. Я, зокрема, ввжаю, що великі шанси вибороти олімпійську ліцензію і добре показати себе на Іграх має Аліна Шаповалова, яка чудово виступає у класі «Оптиміст».
«Поки дорослі воюють, наші майбутні зірки українського вітрильного спорту виступають в основних міжнародних стартах, - зазначила секретарка ради капитанів Київського яхт-клубу Леся Ганжа, - а окрім стартів, ще допомгають фронту, беруть участь у різноманітних акціях. Через війну ми пропустили чимало змагань. вірю, що наступна українська навігація буде. Знаємо: буде навігація - буде наша перемога. Можливо, ми не відкриємо навігацію, як раніше, наприкінці квітня - у травні, але обов'язково відкриємо. Віримо в найкраще!»
У діалозі онлайн взяв участь латвійський яхтсмен, тренер-інструктор, організатор Latvian Sailors Conference 2023 Ілгоніс Балодіс, який хоче допомогти українським яхтсменам-фронтовикам виступити у міжнародній вітрильній регаті 50th Rolex Middle Sea Race у жовтні нинішнього року.
«Спортивне співробітництво між Латвією та Україною і раніше було було на гідному рівні. Нині я працюю над проектом Latvian Sailors Conference. Це не лише для яхтсменів, але й про інші види спорту. Розмовляемо на теми спорту й політики, про те, зокрема, що латвійці не виступатимуть у змаганнях де представлені росіяни та білоруси... Знаю, нині важкі часи, але я сподіваюся разом з українцями виступити у міжнародній вітрильній регаті 50th Rolex Middle Sea Race. Особливо хочу запросити учасників бойових дій. Для мене була б велика честь тренувати таку команду і вийти під українським прапором. А росіяни нехай їдуть на регату навкого острова Зміїний», - заявив латвійський яхтсмен.
Під час прессконференції командор Київського міського крейсерського яхт-клубу Геннадій Старіков розповів про участь у переході від Мальти до Сицилії фотокореспондента Укрінформу Ігоря Ткаченка. На вершині найвищого у Європі діючого вулкану Етна Ігор урочисто здійняв прапори України та рідного агентства.