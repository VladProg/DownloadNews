У середу, 21 вересня, збірна України з футболу на стадіоні «Гемпден Парк» у Глазго проведе перенесений матч 1-го туру Ліги націй проти команди Шотландії.

У прямій трансляції поєдинок покаже телеканал ICTV, який перерве телемарафон «Єдині новини» задля показу матчу національної збірної. Гра розпочнеться о 21.45, передає Укрінформ.
Раніше збірні України та Шотландії зустрічалися тричію. У кваліфікації Євро-2008 наша команда перемогла у Києві (2:0) та поступилася у гостях (1:3). Остання дуель буда зовсім недавно - у півфіналі плей-офф чемпіонату світу-2022. 1 червня команда Петракова виграла з рахунком 3:1.
На матчі працюватимуть рефері з Італії. Головний арбітр - 40-річний Мауріціо Маріані. Лайнсмени - Даніеле Біндоні та Альберто Теджоні, четвертий суддя - Мікаель Фаббрі.
Турнірна таблиця групи 1 Ліги В: Україна - 7 очок (після 3-х ігор), Шотландія - 6 (3), Ірландія - 4 (4), Вірменія - 3 (4).
Фото: Getty Images.