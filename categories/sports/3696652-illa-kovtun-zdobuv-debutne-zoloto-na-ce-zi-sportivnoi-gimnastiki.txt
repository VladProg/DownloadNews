Українець став чемпіоном вправ на паралельних брусах.

У турецькій Антальї розпочався останній день фіналів на чемпіонаті Європи зі спортивної гімнастики, передає Укрінформ.
За результатами кваліфікації 19-річний Ілля Ковтун пройшов у чотири особисті фінали, два з яких - паралельні бруси та перекладина - проходили саме в останній день.
До фіналу у паралельних брусах Ковтун відібрався з другим результатом. Головним опонентом українця за «золото» був турецький гімнаст Ферхат Арікан - бронзовий призер Олімпіади-2020 на цьому снаряді. У 2020 та 2021 роках Арікан також ставав чемпіоном Європи.
Ковтун виступав у фіналі паралельних брусів третім, перед Аріканом. Він виконав програму зі складністю 6.6 з виконанням 8.566 бала, за що отримав 15.166 бала. І випередив турецького гімнаста, який за свій виступ заробив 14.933 бал.
У підсумку Ковтун став чемпіоном Європи з паралельних брусів. Найближчим переслідувачем став саме Арікан, топ-3 замкнув іспанець Тьєрно Діалло.
Як повідомляв Укрінформ, Ігор Радівілов став бронзовим призером ЧЄ в опорному стрибку.
Фото: Getty Image