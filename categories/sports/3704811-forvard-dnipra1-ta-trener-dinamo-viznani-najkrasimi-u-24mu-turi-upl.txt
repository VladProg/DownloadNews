Українська Прем'єр-ліга (УПЛ) оголосила імена найкращих гравця та тренера 24-го туру футбольного чемпіонату, які були визначені в опитуванні представників експертної ради.

Як інформує офіційний сайт УПЛ, найкращим футболістом минулого туру української першості було визнано автора хет-трику у ворота харківського «Металіста» бразильського нападника «Дніпра-1» Жуана Пеглоу, передає Укрінформ.
Найкращим тренером туру став виконуючий обов'язків наставника київського «Динамо» Олександр Шовковський, підопічні якого у Полтаві здобули вольову перемогу над місцевою «Ворсклою» (2:1).
До складу експертної ради цього разу увійшли Олег Венглинський, Іван Гецко, Сергій Нагорняк, Йожеф Сабо, Олександр Сопко, Олег Федорчук, Анатолій Чанцев, Ігор Шуховцев, Степан Юрчишин та Ігор Яворський.
Фото пресслужби СК «Дніпро-1».