У Вільнюсі (Литва) відбувається матчева зустріч Першої Світової групи Кубка Девіса між тенісистами збірних України та Угорщини.

Після стартових поразок В'ячеслава Бєлінського від Мартона Фучовича (3:6, 2:6) та Владислава Орлова - Жомбору Пірошу (2:6, 2:6) українці скоротили відставання, обігравши суперників у парному розряді - 1:2, передає Укрінформ.
Ілля Білобородько у дуеті з Владиславом Манафовим переграли Петера Файта та Фабіана Марожана - 7:6 (7:4), 6:4.
На третій одиночкий матч у зустрічі України та Угорщини заявлені Ілля Белобородько та Мартон Фучович.
Нагадаємо, у вересні 2019 року українці грали проти збірної Угорщини на виїзді та зазнали поразки (2:3) у Першій групі зонального турніру Європа/Африка.
Для української команди це буде друга спроба пробитися до етапу Qualifiers Кубка Девіса. У листопаді минулого року «синьо-жовті» поступилися Норвегії у Першій Світовій групі. Залишитися на цьому етапі українцям допомогла перемога над збірною Барбадосу у березні.
Фото: ФТУ.