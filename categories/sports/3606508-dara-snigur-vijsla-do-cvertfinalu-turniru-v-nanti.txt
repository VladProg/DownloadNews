Українка перемогла суперницю у двох сетах.

Українська тенісистка Дар’я Снігур вийшла до чвертьфіналу турніру ITF W60 у Нанті (Франція), повідомляє Укрінформ.
У черговому раунді українка у двох сетах обіграла Анастасію Тихонову. Матч тривав менше години – 53 хвилини.
У першому сеті Снігур зуміла зробити три брейки і з першої спроби реалізувати сет-бол (6:3). Друга партія також була успішною для української тенісистки – Дар’я віддала суперниці дві подачі, проте зуміла оформити три брейки.
Як повідомлялося, опоненткою Снігур у чвертьфіналі стане переможниця пари Юлія Гатовка (білорусь) – Осеан Доден (Франція).
Фото: Getty Images