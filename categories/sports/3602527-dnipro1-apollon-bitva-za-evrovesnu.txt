Дніпряни зіграють з кіпріотами в 5-му турі Ліги конференцій.

В серпні «Дніпро-1» вперше в своїй історії боровся за вихід в груповий етап Ліги Європи проти АЕКу з Ларнаки і з завданням не впорався. Тоді в другий по важливості європейський турнір відправилися саме кіпріоти, а українська команда отримала шанс спробувати сили в Лізі конференцій. І ось тепер перемога над іншим кіпрським клубом може забезпечити дніпрянам єврокубкову весну.
У 5-му турі Ліги конференцій у словацькому Кошице «Дніпро-1» прийматиме «Аполлон». Наразі дніпряни ідуть другими, маючи в активі 7 пунктів. Кіпріоти з 4 очками посідає третє місце.
Титульний партнер СК «Дніпро-1» та перший легальний букмекер Parimatch Ukraine визначив фаворитів майбутнього поєдинку, і цього разу ними є саме дніпряни. На перемогу команди Кучера виставлений коефіцієнт – 1.94, в той час, як на успіх гостей – 4.00. Шанси команд на нічию розцінюють, як 3.45 до 1.
Подібна експертна оцінка базується в тому числі на тому, що у цьому розіграші єврокубку «Дніпро-1» вже перемагав «Аполлон». В Лімасолі відбувся поєдинок імені Довбика (на рахунку нападника два голи та ассист), тож український клуб впевнено переміг 1:3. В домашньому поєдинку у Довбика і Ко шанси мають бути навіть вище. Хоча саме в Кошице у дніпрян стався один з найприкріших матчів за останній час – нічия 2:2 з очевидним аутсайдером групи ліхтенштейнським «Вадуцом».
В УПЛ «Дніпро-1» впевнено лідирує, в останньому турі підопічні Кучера перемогли принципового суперника – «Металіст» і закріпили перевагу над «Шахтарем». Єдине, що зараз може засмучувати наставника дніпрян – травми одразу кількох ключових гравців. Півзахисник Домінго Бланко зазнав пошкодження ще у матчі з «Інгульцем» 19 жовтня, та пропустить мінімум 6 тижнів. Нападник Артем Громов вже не допоможе команді цього року, а вінгер Олексій Гуцуляк травмувався у матчі з «Металістом» та пропустить гру ЛК.
Що стосується «Аполлона», то свою гру Першого дивізіону чемпіонату Купру вони зіграли ще 21 жовтня (1:1 з «Олімпіакосом»), тож мали майже тиждень на підготовку по поєдинку з «Дніпром-1». Перемога залишає кіпріотам шанси на плей-офф, адже тоді і «Дніпро-1», і «Аполлон» матимуть рівну кількість очок, а в останньому турі вони зустрічатимуться з «Вадуцом», який вже втратив будь-які шанси на прохід далі, в той час як на дніпрян очікує виїзд в Алкмаар.
Тож, дніпряни мають зробити все можливе і неможливе, щоб забезпечити собі євровесну вже після 5го туру групового етапу Ліги конференцій. Підтримайте команду разом з Parimatch Ukraine та заряджайте на перемогу українського клубу!