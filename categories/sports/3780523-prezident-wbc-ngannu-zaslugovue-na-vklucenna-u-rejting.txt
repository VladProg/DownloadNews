У ніч на 29 жовтня Ф’юрі переміг Нганну роздільним рішенням суддів.

Президент WBC Маурісіо Сулейман заявив, що колишній чемпіон UFC Френсіс Нганну (0-1, 0 КО) заслуговує на включення у рейтинг WBC у надважкій вазі, про це він повідомив в інтерв’ю Sky Sports, передає Укрінформ.
«Те, що я особисто спостерігав у бою Нганну проти Ф'юрі - це солідний боксер, який заслуговує на включення у рейтинг WBC. Я дам такі рекомендації рейтинговому комітету», - сказав Сулейман.
Володарем титулу WBC є Тайсон Ф’юрі (34-0-1, 24 КО). Перше місце в рейтингу належить Деонтею Вайлдеру (43-2-1, 42 КО).
У ніч на 29 жовтня Ф’юрі переміг Нганну роздільним рішенням суддів - 96-93 та 95-94 на його користь. Один суддя віддав перемогу Френсісу - 95-94. У 3-му раунді Нганну відправив Ф’юрі в нокдаун.
Фото: Getty Images