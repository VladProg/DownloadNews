Услід за донецьким «Шахтарем» київське «Динамо» також провело 2000-й гол у чемпіонатах України з футболу серед команд Прем'єр-ліги (УПЛ).

Як інформує офіційний сайт УПЛ, у 29-му турі нове досягнення «біло-синіх» установив венесуельський форвард Ерік Рамірес, який сьогодні в матчі з рівненським «Вересом» (3:0) відкрив рахунок, передає Укрінформ.
Лідером столичної команди за забитими м'ячами залишається Сергій Ребров (113). Далі йдуть Андрій Ярмоленко (99), Максим Шацьких (97), Андрій Шевченко (83) та Віктор Циганков (77).
Днем раніше позначку у 2000 голів подолав «Шахтар». «Гірники» перемогли «Дніпро-1» (3:0), а Артем Бондаренко став автором ювілейного голу за всі роки виступів донецького клубу у чемпіонаті України.
Матчі заключного, 30-го туру УПЛ пройдуть 4 червня.
Фото: dynamomania.com.