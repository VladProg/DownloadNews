Баскетболістки збірної України зазнали поразки у першому відбірковому матчі чемпіонату Європи.

На старті кваліфікації Євробаскету-2025 «синьо-жовті» програли у Белграді суперницям із Сербії - 40:82 (8:26, 10:23, 8:17, 14:16), передає Укрінформ.
В іншому поєдинку групи G збірна Португалії о 22.30 прийматиме команду Північної Македонії.
Розклад наступних матчів жіночої збірної України у відбірковому турнірі Євро-2025.
12 листопада: Україна - Португалія
7 листопада 2024 року: Північна Македонія - Україна
10 листопада 2024 року: Україна - Сербія
6 лютого 2025 року: Португалія - Україна
9 лютого 2025 року: Україна - Північна Македонія.
На Євробаскет-2025 вийдуть 8 переможців груп, а також 4 кращі другі місця кваліфікації, для визначення яких враховуватимуть усі матчі в групі.
Фінальний турнір жіночого Євробаскета-2025 пройде в Чехії, Німеччині, Італії та Греції. Кожна країна прийматиме поєдинки однієї з чотирьох груп основного раунду, а матчі плей-офф пройдуть у Греції.
Фото: fbu.ua.