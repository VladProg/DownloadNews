Його наречена – швейцарська біатлоністка Аїта Гаспарін.

Український біатлоніст Сергій Семенов і швейцарська біатлоністка Аїта Гаспарін зіграли весілля, про це повідомила Гаспарін в Інстаграмі, передає Укрінформ.
Пара зіграла весілля 23 вересня. Сергій зробив пропозицію Аїті у серпні 2020 року.

Семенов – дворазовий бронзовий призер чемпіонату світу, а також володар Малого кришталевого глобуса в індивідуальній гонці (сезон-2014/15).

На рахунку Гаспарін 3 медалі КС в естафеті та бронза ЧЄ.

Як повідомляв Укрінформ, Семенов пропустив 2 останні сезони через хворобу.
Фото: instagram.com/aitagasparin