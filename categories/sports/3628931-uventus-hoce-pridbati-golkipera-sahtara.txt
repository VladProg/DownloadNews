Трубін має контракт із «Шахтарем» до літа 2024 року.

Воротар «Шахтаря» Анатолій Трубін став об'єктом інтересу з боку туринського «Ювентуса», повідомляє calcioblog.it, передає Укрінформ.

Італійський гранд має шорт-лист воротарів, чиї кандидатури є для нього пріоритетними на трансферному ринку.
Контракт нинішнього ключового кіпера «Ювентуса» Войцеха Щенсни спливає у 2024 році, і з урахуванням віку, а також рівня необхідного окладу, навряд чи буде продовжений.
З цієї причини «Ювентус» уже зараз перейнявся пошуком наступника для поляка, і Трубін входить до когорти найбільш бажаних воротарів для туринців разом із Марко Карнесеккі з «Аталанти» та Гульєльмо Вікаріо з «Емполі».
Трубін має контракт із «Шахтарем» до літа 2024 року. Його оціночна вартість дорівнює 11 мільйонам євро.

Як повідомляв Укрінформ, ще один футболіст «Шахтаря» Михайло Мудрик – найдорожчий гравець Української Прем’єр-ліги.
Фото: Getty Image