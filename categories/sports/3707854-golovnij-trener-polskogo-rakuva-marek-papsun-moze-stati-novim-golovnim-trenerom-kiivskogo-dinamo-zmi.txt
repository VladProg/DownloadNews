Під його керівництвом «Ракув» вперше став чемпіоном Польщі.

Марек Папшун потрапив до сфери інтересів київського «Динамо», повідомляє Dynamo.kiev.ua, передає Укрінформ.

Поки не йдеться про переговори чи офіційні пропозиції. Відомо, що 48-річний фахівець не має наміру продовжувати свій контракт із «Ракувом», який діє до кінця нинішнього сезону.

Під керівництвом Папшуна «Ракув» достроково став чемпіоном Польщі в сезоні-2022/23. Це дебютне чемпіонство для клубу із Ченстохови. В складі «Ракува» виступає український півзахисник Владислав Кочергін. На його рахунку — 42 матчі у всіх турнірах, у яких хавбек відзначився 10 голами та двома асистами.


Як повідомляв Укрінформ, головному тренеру Динамо Мірчі Луческу провели хірургічне втручання на лівому стегні. Луческу чекає тривалий процес реабілітації після операції. Виконувачем обов’язків головного тренера на час лікарняного Луческу став Олександр Шовковський.
Фото: Getty Image