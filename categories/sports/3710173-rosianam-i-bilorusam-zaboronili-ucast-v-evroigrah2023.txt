Російські та білоруські спортсмени не братимуть участі в Європейських іграх 2023 року у жодному статусі.

Як передає Укрінформ, про це повідомляє портал Inside the Games.
Федерація боксу Росії висловила бажання взяти участь у цьогорічних Європейських іграх, які відбудуться у Кракові-Малопольші, щоб отримати кваліфікацію на Олімпіаду 2024 року, але Європейські олімпійські комітети (ЄОК) підтвердили, що це неможливо.
У Російській Федерації заявили, що Міжнародний олімпійський комітет (МОК) дозволив участь їхніх спортсменів у «нейтральному статусі», але господарка ігор - Польща заявила, що їх не допустять до змагань.
Європейські ігри 2023 року в Польщі - це континентальний відбір на Олімпійські ігри у столиці Франції.
Як повідомляв Укрінформ, 25 квітня в ПАРЄ відбулися відкриті слухання щодо відсторонення спортсменів з Росії та Білорусі від участі в Олімпіаді 2024 року в Парижі.
Фото: ©IBA