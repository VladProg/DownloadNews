Кияни вирушать на збір в Турцію.

Про це повідомила пресслужба «Динамо» на офіційному сайті, передає Укрінформ.
12 січня «Динамо» вийде з відпустки та розпочне підготовку до другої частини сезону-2022/23.
Старту тренувального процесу передуватиме медичне обстеження, після проходження якого футболісти приступлять до роботи.
Початок підготовки до другої половини сезону пройде на клубній базі у Віті-Литовській, а 20 січня команда вирушить на навчально-тренувальний збір до Туреччини.
На турецькому зборі тренерський штаб «Динамо» запланував проведення ряду контрольних матчів.
Як повідомлялося, «Динамо» посідає третє місце в УПЛ, маючи в активі 30 очок після 15 матчів.
Фото: fcdynamo.com