Футболісти «Барселони» на виїзді завдали нищівної поразки «Ельче» у 27-му турі елітного дивізіону чемпіонату Іспанії.

Поєдинок на «Естадіо Мануель Мартінес Валеро» в Ельче завершився на користь гостей з рахунком 4:0, передає Укрінформ.
Успіх каталонцям принесли голи форвардів Роберта Левандовського (20, 66 хвилини), Ансу Фаті (56) та Феррана Торреса (70).
«Барселона» набрала 71 очко і продовжує лідирувати у турнірній таблиці Ла Ліги. Другим йде «Реал» (56), який 2 квітня прийматиме «Вальядолід». «Ельче» (13) залишається у Прімері на останньому, 20-у місці.
Фото: AFP.