22-разовий чемпіон турнірів серії Гренд Слем Рафаель Надаль переніс операцію на лівому стегні.

Про це він повідомив у себе в Твіттері, передає Укрінформ.
«Привіт всім. Як ви знаєте, вчора ввечері мені зробили операцію. Все пройшло добре, артроскопія була на лівому поперековому сухожиллі, через що я не грав з січня. Стару травму губи мого лівого стегна також урегулювали, що, безумовно, допоможе кращому відновленню сухожилля. Хочу подякувати лікарям за їхню роботу.
Негайно почну прогресивну функціональну реабілітацію. Нормальний процес відновлення, як мені кажуть, становить 5 місяців, якщо все піде добре. Ще раз дякую за всю підтримку, яку ви мені виявляли і яку ви мені надаєте щодня. Сьогодні також у мене день народження. Не в бажаному чи омріяному місці, хоча все одно вдячний», - написав Надаль.

Надаль травмувався на Australian Open, з того моменту він не виходить на корт.
Як повідомляв Укрінформ, Надаль вперше з 2004 року пропустив «Ролан Гаррос», а також знявся з «Вімблдону».

Фото: twitter.com/rafaelnadal , Getty Images