У 6-у турі Хорватської футбольної ліги загребське «Динамо» захисника збірної України Богдана Михайличенка на власному полі приймало принципових суперників із «Рієки».

Наш футболіст вийшов на заміну на 76-й хвилині, передає Укрінформ.
Динамівці здобули перемогу з рахунком 2:1.
Маючи 7 очок, «Динамо» йде четвертим у турнірній таблиці елітного дивізіону чемпіонату Хорватії.
Фото: uaf.ua.