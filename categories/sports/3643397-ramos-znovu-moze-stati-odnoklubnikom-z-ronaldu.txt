Саудівці вже запропонували йому контракт.

«Аль-Наср» зацікавлений у придбанні захисника «ПСЖ» Серхіо Рамоса, повідомляє Marca, передає Укрінформ.
«Аль-Наср» чекає на прибуття Кріштіану Роналду і вже думає над наступним гучним придбанням. Саудівський клуб хоче запросити захисника «ПСЖ» Серхіо Рамоса наступного літа.
У клубі сподіваються, що іспанця зацікавить їхній проект. У 36-річного захисника закінчується контракт із «ПСЖ» влітку 2023-го.
Проте, схоже, що Рамоса не дуже цікавить Саудівська Аравія. Захисник сконцентрований на виступах за «ПСЖ» та поверненні до збірної Іспанії. Цього сезону Серхіо став основним у паризькому клубі.
Цього сезону на рахунку 36-річного Рамоса – один гол і один асист у 21 матчі за «ПСЖ» у всіх турнірах.

Як повідомляв Укрінформ, Після дев’яти зіграних матчів «Аль-Наср» посідає перше місце у турнірній таблиці чемпіонату Саудівської Аравії.
Фото: Getty Image