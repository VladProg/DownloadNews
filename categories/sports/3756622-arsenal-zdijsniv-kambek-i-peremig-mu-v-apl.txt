«Каноніри» вирвали перемогу в додатковий час.

«Арсенал» на своєму полі здолав «Манчестер Юнайтед» - 3:1 в четвертому турі Англійської прем'єр-ліги, повідомляє Укрінформ.
У складі «манкуніанців» відзначився Рашфорд на 27-й хвилині. «Каноніри» відповіли точним ударом Едегора через 1 хвилину. Зусиллями Райса «Арсенал» вийшов уперед на 96-й хвилині. Крапку в матчі поставив Жезус.
Український захисник «канонірів» Олександр Зінченко вийшов у стартовому складі й відіграв 76 хвилин.
«Арсенал» посідає 5 сходинку в АПЛ, маючи в активі 10 очок після 4 матчів.
Як повідомлялося, «Манчестер Сіті» очолює АПЛ, маючи стовідсотковий показник після 4 ігор.
Фото: twitter.com/Arsenal