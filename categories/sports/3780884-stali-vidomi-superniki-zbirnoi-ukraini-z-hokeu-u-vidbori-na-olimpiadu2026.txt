Міжнародна федерація хокею опублікувала відбіркові групи Олімпіади-2026, що проходитиме в італійських містах Мілан і Кортіна-д'Ампеццо.

Збірна України потрапила до квартету J разом з Польщею та Кореєю, а ще один учасник визначиться пізніше. Матчі відбудуться у Польщі у лютому 2024 року, передає Укрінформ.
Лише переможець групи продовжить боротьбу за вихід на Олімпіаду та зіграє у фінальному відбірковому турнірі.
Хокейна збірна України лише одного разу в історії виступала на Олімпіаді. 2002 року наша команда посіла високе 10-е місце.
Фото: facebook.com/fhu.com.ua.