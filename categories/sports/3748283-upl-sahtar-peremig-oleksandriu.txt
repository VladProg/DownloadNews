Закінчився третій тур футбольної Прем’єр-ліги України.

«Шахтар» здобув перемогу над «Олександрією» (2:1) у поєдинку 3-го туру Української Прем'єр-ліги, передає Укрінформ.
Рахунок у матчі відкрив Данило Сікан, який відзначився вже на 9-ій хвилині зустрічі. Траоре подвоїв перевагу «гірників. До речі, Гочолейшвілі зробив дебютні асисти за «Шахтар», взявши участь у двох голах «гірників».
У другому таймі «Олександрія» змогла забити один гол – відзначився Скорко. Але зрівняти рахунок у грі з «Шахтарем» «Олександрії» не вдалось.
З перших хвилин у складі «Гірників» зіграв центральний захисник Дмитро Чигринський, який цього літа повернувся до донецького клубу. Він покинув поле на 74-ій хвилині матчу, його замінив Козік.
Тож «Шахтар» перемагає 2:1 та займає третє місце в УПЛ, маючи в своєму активі 7 очок. «Олександрія» - сьома, у них шість пунктів.

Фото: shakhtar.com