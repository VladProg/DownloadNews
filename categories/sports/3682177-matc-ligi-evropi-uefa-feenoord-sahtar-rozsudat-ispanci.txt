Поєдинок у відповідь 1/8 фіналу Ліги Європи між футболістами нідерландського «Феєноорда» та донецького «Шахтаря» обслуговуватиме суддівська бригада з Іспанії.

Головний арбітр зустрічі - Хесус Хіль Мансано, передає Укрінформ.
На лініях Мансано допомагатимуть Анхель Невадо та Ікер Де Франсіско. Четвертий рефері - Хосе Луїс Мунуера.
Гра відбудеться на роттердамському стадіоні «Де Кейп». Стартовий свисток пролунає о 19.45 за київським часом.
Перша зустріч між суперниками минулого тижня закінчилася внічию - 1:1.
Фото: observador.pt.