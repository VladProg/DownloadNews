Футболістам збірної України не вдалося перемогти національну команду Шотландії у вирішальному поєдинку за вихід до елітного дивізіону (Ліги А) Ліги націй УЄФА.

У заключному, шостому турі групового етапу розіграшу «синьо-жовті» на арені «Краковія» імені Юзефа Пілсудського у Кракові (Польща) зіграли внічию із шотландцями - 0:0, які вийшли до Ліги А, передає Укрінформ.
У паралельному матчі на «Авіва Стедіум» у Дубліні Ірландія обіграла Вірменію - 3:2.
За регламентом змагань, остання команда квартеті - Вірменія - виступатиме наступного циклу в Лізі С.
Підсумкова турнірна таблиця: Шотландія - 13 очок, Україна - 11, Ірландія - 7, Вірменія - 3.
Фото: AFP.