Поєдинком на стадіоні «Арена Львів» продовжився 7-й тур чемпіонату України з футболу серед команд Прем'єр-ліги (УПЛ).

Донецький «Шахтар» зміцнив лідерство в УПЛ, узявши гору над київською «Оболонню» - 1:0, передає Укрінформ.
Успіх «гірникам» приніс гол Єгора Назарини на 77-й хвилині.






У Прем'єр-лізі «Шахтар» переміг «Оболонь» / Фото: Анастасія Смольєнко, Укрінформ














































«Оболонь»догравала поєдинок у меншості. На 33-й хвилині за друге попередження червону картку отримав півзахисник «пивоварів» Артем Вовкун.
Другий ігровий день туру завершує зустріч «Олександрії» із закарпатським «Минаєм».
У неділю, 17 вересня, зіграють черкаський «ЛНЗ» та львівський «Рух» (13.00), «Дніпро-1» та ковалівський «Колос» (15.00), криворізький «Кривбас» та рівненський «Верес» (17.00).
Програму туру у понеділок, 18 вересня, підсумує матч «Динамо» (Київ) - «Ворскла» (Полтава), який розпочнеться о 17.00 на столичному стадіоні «Динамо» імені Валерія Лобановського.
Результати попередніх ігор туру:
«Металіст 1925» (Харків) - «Зоря» (Луганськ) - 2:1
«Чорноморець» (Одеса) - «Полісся» (Житомир) - 1:0.
У турнірній таблиці УПЛ лідирує «Шахтар», який після семи турів набрав 17 очок. По 12 очок в активі «Чорноморця» та «Полісся».