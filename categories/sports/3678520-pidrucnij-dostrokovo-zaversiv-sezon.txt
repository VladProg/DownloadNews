Українець здав позитивний тест на коронавірус.

Головний тренер чоловічої збірної України з біатлону Юрай Санітра в коментарі Суспільне Спорт повідомив, що Дмитро Підручний здав позитивний тест на ковід, передає Укрінформ.

«Не маю хорошої інформації по Підручному, який не вийшов на старт гонки переслідування. Він захворів – позитивний тест на ковід. На цей час можу сказати, що сезон для нього закінчився. Стан в нього не найкращий. Прикро, бо Дмитро був найкращому фізичному стані. Я очікував, що він міг би дати хороший результат на наступних стартах. Але сезон нам якось не бажає щастя – від його початку боремося із проблемами зі здоров’ям», - сказав Санітра.

Раніше на етапі в Нове Место здали позитивні тести на ковід брати Бьо та Кентен Фійон-Має.

Як повідомляв Укрінформ, збірна України — шоста в останньому одиночному міксті сезону Кубка світу.
Фото: Biathlon.com.ua