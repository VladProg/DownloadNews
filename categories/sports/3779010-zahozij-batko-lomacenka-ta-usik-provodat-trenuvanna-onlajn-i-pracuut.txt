Український боксер надважкої ваги Олександр Захожий (18-0, 14 KO) розповів, що батько Василя Ломаченка допомагає Олександру Усику готуватися до боїв у онлайн-форматі.

Про це він повідомив в інтерв’ю ТАЙК МАЙСОН, передає Укрінформ.
«Зазвичай він не знаходиться в кемпі, але якісь тренування вони проводять онлайн і працюють.
Ну, в Олександра дуже хороша команда і вони працюють на результат, як ми бачимо. Тому я вважаю, що там працюють не тільки ті, хто знаходяться особисто з Усиком», – сказав Захожий.
Як повідомляв Укрінформ, Захожий нещодавно допомагав Френсісу Нганну готуватися до поєдинку проти Тайсона Ф’юрі, який відбудеться вже цієї суботи.
Фото: Getty Images