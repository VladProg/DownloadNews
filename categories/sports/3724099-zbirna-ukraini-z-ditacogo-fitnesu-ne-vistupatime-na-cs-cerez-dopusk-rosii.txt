З 16-го по 19 червня 2023 року у місті Чачак (Сербія) відбудеться чемпіонат світу з дитячого фітнесу, в якому мали брати участь українці.

Приїхавши до Сербії, члени української делегації дізналися про те, що Міжнародна федерація фітнесу і бодібілдингу та оргкомітет змагань допустили до участі у змаганнях команду Росії. Збірна України ухвалила непохитне рішення - бойкотувати змагання, передає Укрінформ.
«Ми дізнались, що до змагань допущена команда Росії. Ми висловлюємо протест проти допуску спортсменів Росії до чемпіонату світу. В Україні зараз іде страшна війна на якій гинуть люди, гинуть діти і в цей самий час Міжнародна федерація фітнесу та бодібілдингу приймає в широкі обійми спортсменів з Росії. Ми маємо бажання, щоб в майбутньому ніколи не допускали спортсменів з Росії на міжнародні змагання і українські спортсмени мали змогу брати участь у турнірах, де не буде російських атлетів», - заявила головний тренер збірної України з дитячо-юнацького фітнесу, заслужений тренер країни з бодібілдингу Антоніна Оробець,
Фото: facebook.com/minmolodsport.