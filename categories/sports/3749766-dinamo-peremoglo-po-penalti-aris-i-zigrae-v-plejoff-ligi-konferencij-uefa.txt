У Лізі конференцій УЄФА тривають матчі у відповідь третього відбіркового раунду.

Після виїзної поразки у Салоніках (0:1) київському «Диномо» вдалося відігратися у повторному поєдинку - зустріч з «Арісом» у Бухаресті (Румунія) завершилася з рахунком 2:1, передає Укрінформ.
В основний ігровий час м'ячі на Superbet Arena - Giulesti у румунській столиці забили іспанський форвард греків Лорен Морон, який відзначився на 39-й хвилині, та форвард киян Назар Волошин (45). Поєдинок у додаткові екстра-тайми перевів гол Олександра Караваєва на 85-й хвилині.
У серії післяматчевих 11-метрових ударів команда Мірчі Луческу святкувала успіх - 6:5.
«Динамо» вийшло до раунду плей-офф Ліги конференцій, де 24 та 31 серпня зійдеться з переможцем протистояння «Бешикташ» (Туреччина) - «Нефтчі» (Азербайджан).