У чвертьфінальному поєдинку командного чемпіонату світу, що триває в Єрусалимі, збірна України зійшласчя переможцем групи «В» Узбекистаном.

Ще рік тому явним фаворитом цього матчу була б наша команда. Але останнім часом узбекистанські шахісти суттєво додали. Щоправда, цього разу у їхньому складі не було лідера - Нодірбека Абдусатторова. Ймовірно, що він готується до двох важливих змагань - чемпіонату світу з швидких шахів та бліцу (в Казахстані), а також класичного турніру у нідерландському Вейк-Ан-Зеє.
Проте, інші молоді узбеки також не пасуть задніх. Це показав двобій з українцями. За регламентом матчі плей-офф складуються з двох поєдинків. І вже перший з них був для наших шахістів вельми неприємним.
Василь Іванчук білими здобув кращу позицію у староіндійському захисті. Його ініціатива виглядала вельми загрозливою. На жаль, львів’янин припустився помилки і не знайшов вірного шляху для реалізації переваги. Партія закінчилася унічию на 31-у ході.
Також і Андрій Волокитін нічого не зміг дістати із свого права виступки в італійській партії. Щоправда, він перейшов у турове закінчення з трьома пішаками проти двох на королівському фланзі, але ситуація була теоретично нічийною.
Чорними у наших шахістів справи були кепськими. Ігор Коваленко не зміг втримати ендшпіль, де білий слон та пішаки вдало боролися проти його тури. Ігор не втримав цієї позиції.
Єдину невдалу партію в Єрусалимі провів Кирило Шевченко. Його суперник, Жавохір Сіндаров уже на цьому чемпіонаті зарекомендував себе з найкращого боку. І партію проти Кирила узбек провів на найвищому рівні. А помилка киянина на 24-у ході призвела до тяжкої позиції, яку він вже не зміг урятувати. Таким чином, рахунок стал 3:1 на користь команди Узбекистану.
Ще був шанс відігратися у другому матчі. На жаль, скористатися ним українцям не вдалося. Волокитін чорними, а Бернадський білими поступилися братам Вахідовим. І лише Шевченко узяв гору над Сіндаровим. Він виграв пішака, а потім упевнено його реалізував. Таким чином, рахунок став 1,5:2,5. Узбеки пройшли до півфіналу.
Іспанія обіграла Азербайджан - 2,5:1,5 та 2:2. Франція програла перший матч (1:3) Індії, а у другому спромоглася відігратися з таким самим рахунком. Причому ті, хто програв у першому двобії білими, в другому - відігралися чорними. Це -– Максим Вашє-Лаграв та Лоран Фрессіне. Але на перебої збірна Індії взяла гору - 2,5:1,5.
Китайці перемогли збірну Польщі - 2,5:1,5 та 2:2.
Петро Марусенко, міжнародний майстер.
Фото: fide.com.