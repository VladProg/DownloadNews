Футзалісти юнацької збірної України U19 провели навчально-тренувальний збір у чеській Остраві, під час якого зіграли у міжнародному турнірі.

У завершальному матчі наша команда перемогла однолітків з Угорщини - 2:1 і стала переможницею турніру, передає Укрінформ.
У складі українців голами відзначилися Дмитро Кармаліта та Дмитро Скибчик.
У першіому поєдинку збірна України обіграла Чехію - 4:2.
Як повідомлялося, на початку грудня відбулося жеребкування попереднього й основного раундів відбору Євро-2023 (U19) з футзалу. За його підсумками юнацька збірна України потрапила до групи 2 основного раунду, де зустрінеться з Румунією, Сербією та переможцем групи В попереднього раунду (Чорногорія, Сан-Марино, Гібралтар). Міні-турнір прийматиме Сербія.
Місцем проведення фінального турніру Євро-2022/2023 з футзалу серед юнаків до 19-ти років був визначений Пореч (Хорватія).
Фото: futsal.com.ua.