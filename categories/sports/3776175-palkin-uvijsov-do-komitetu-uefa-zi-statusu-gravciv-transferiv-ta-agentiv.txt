Генеральний директор «Шахтаря» Сергій Палкін увійшов до Комітету УЄФА зі статусу гравців, трансферів, агентів та матч-агентів.

Про це повідомила пресслужба «гірників», передає Укрінформ.


Палкін разом із президентом «Боруссії» (Дортмунд) Гансом-Йоахімом Ватцке стануть єдиними представниками футбольних клубів у Комітеті УЄФА зі статусу гравців, трансферів, агентів та матч-агентів. Решта членів представляють національні асоціації.


Перше засідання Комітету, в якому візьме участь генеральний директор «Шахтаря», відбудеться 1 листопада в Будинку європейського футболу в Ньйоні (Швейцарія).


Каденція новообраного Комітету триватиме наступні 4 роки.


Фото: shakhtar.com