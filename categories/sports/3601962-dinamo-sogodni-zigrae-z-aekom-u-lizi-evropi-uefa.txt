Футболісти київського «Динамо» у четвер, 27 жовтня, проведуть поєдинок передостаннього, п'ятого туру групового етапу Ліги Європи УЄФА.

«Біло-сині» на «AEK Арені» у Ларнаці зустрінуться з кіпрським АЕКом, передає Укрінформ.
Стартовий свисток шотландського арбітра зустрічі Джона Бітона пролунає о 19.45 за київським часом.
В іншому матчі квартету В турецький «Фенербахче» зіграє проти французького «Ренна».
Турнірна таблиця: «Фенербахче» - 10 очок, «Ренн» - 10, АЕК - 3, «Динамо» - 0.
«Фенербахче» та «Ренн» достроково забезпечили путівки до плей-офф Ліги Європи. Третя команда групи продовжить виступ у Лізі конференцій УЄФА.
Фото: ФК «Динамо».