Захисник «Челсі» Тіагу Сілва відновився від травми коліна, яку отримав наприкінці лютого у матчі з «Тоттенгемом» (0:2).

Про це повідомив футбольний інсайдер Фарбіціо Романо в Твіттері, передає Укрінформ.
За його інформацією, бразилець сьогодні, 10 квітня, повернувся до тренувань.
У середу, 12 квітня, «Челсі» зіграє перший матч 1/4 фіналу Ліги чемпіонів з «Реалом». Гра розпочнеться о 22.00.
У нинішньому сезоні на рахунку Сілви 2 асисти у 27 матчах.
Як повідомлялося, «Челсі» посідає 11 сходинку в ВПЛ, маючи в активі 39 очок після 30 матчів.
Фото: BB