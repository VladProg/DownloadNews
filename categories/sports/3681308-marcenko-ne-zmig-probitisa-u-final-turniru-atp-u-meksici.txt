Українець Ілля Марченко завершив виступ на турнірі Асоціації тенісистів професіоналів (АТР) серії Challenger - Puerto Magico Open - у Пуерто-Вальярта (Мексика) із призовим фондом $100 тис.

У півфіналі змагань Марченко за 2 години поступився посіяному під 5-м номером французу Бенуа Перу - 4:6, 6:4, 4:6, передає Укрінформ.
У фіналі турніру Пер зустрінеться з японцем Ютою Сімідзу, який у свою чергу обіграв австралійця Джеймса Маккейба - 7:6 (7:3), 6:1.
Фото: BTU.