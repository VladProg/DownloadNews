Всі спортивні заходи в Україні мають бути організовані за дотримання умов безпеки.

Міністерство молоді та спорту України дозволило проведення дитячо-юнацьких змагань в країні в умовах воєнного стану, повідомляє прес-служба Федерації баскетболу України, передає Укрінформ.
Міністерство ще 28 травня надало дозвіл на проведення всеукраїнських спортивних заходів в умовах воєнного стану. А 22 вересня до відповідного наказу були внесені зміни, за якими дозвіл на проведення змагань в умовах воєнного стану стосується не тільки «дорослих спортсменів та спортсменів найближчої до дорослих вікової груп», але й спортсменів «різних вікових груп».
Федерація баскетболу України вже почала працювати над можливим проведенням ВЮБЛ та інших турнірів за участі дитячих команд.

Як повідомляв Укрінформ, Міністерство молоді та спорту України дозволило проведення спортивних змагань без присутності глядачів в окремих місцевостях.
Фото: fbu.ua