Український баскетбольний клуб «Прометей» підписав контракт з американським атакувальним захисником Девоном Рідом.

Про це повідомив президент БК «Прометей» Володимир Дубінський у Фейсбуці, передає Укрінформ.
Минулого сезону Рід провів 35 матчів за «Денвер» та 8 – за «Лейкерс» у НБА.
У складі «Денвера» баскетболіст набирав у середньому 2,3 очка, 1,5 підбирання, 0,5 передач за 9 хвилин на майданчику. За «Лейкерс» Девон набирав у середньому 1 очко, 0,5 підбирань та 0,5 передач за 3,4 хвилини на майданчику.
Загалом 28-річний відіграв понад 100 матчів в НБА за чотири різні команди.
Свого часу скорер виступав за університет «Маямі», а професійну кар’єру розпочинав у «Фініксі», який обрав Ріда у другому раунді драфту-2017.
На рахунку Ріда понад 38% реалізації триочкових в НБА і майже 40 – у коледжі. Також Девон грав у Лізі розвитку та чемпіонаті Тайваню – як і інший новачок «Прометея» Маркус Кін.
Девон став п’ятим підписанням «Прометея» у це міжсезоння. Раніще клуб підписав захисників Кіна та Рональда Марча, центрового Таї Одіасе та форварда національної збірної України Андрія Войналовича.
Фото: facebook.com