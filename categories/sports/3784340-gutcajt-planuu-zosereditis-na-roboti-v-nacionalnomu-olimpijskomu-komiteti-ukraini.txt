Президент Національного олімпійського комітету Вадим Гутцайт прокоментував рішення подати у відставку з посади міністра молоді та спорту України.

Він повідомив про це у Фейсбуці, передає Укрінформ.


«Сьогодні я прийняв рішення про відставку з посади Міністра молоді та спорту України та планую зосередитись на роботі в Національному олімпійському комітеті України», - написав Гутцайт.


Він подякував за підтримку у цьому рішенні Президенту України Володимиру Зеленському, Керівнику Офісу Президента України Андрію Єрмаку і Премʼєр-Міністру України Денису Шмигалю.


Як повідомлялося, до Верховної Ради надійшла заява Вадима Гутцайта про відставку з посади міністра молоді та спорту України.