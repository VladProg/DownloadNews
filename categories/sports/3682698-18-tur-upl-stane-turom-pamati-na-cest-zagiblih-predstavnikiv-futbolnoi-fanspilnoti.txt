Українська футбольна Прем’єр-ліга спільно з фондом «Трибуна Героїв» ініціює всеукраїнську гуманітарну акцію на підтримку сімей загиблих на війні воїнів, які у мирному житті були членами фанатського руху українських клубів.

УПЛ започаткувала нову традицію - проведення «Туру пам’яті», в рамках якого заплановано масштабний збір коштів, церемонії вшанування полеглих героїв та відвідини матчів сім’ями загиблих воїнів. Першим «Туром пам’яті» буде 18-й тур чемпіоатту України серед клубів УПЛ, передає Укрінформ.
Усі матчі туру розпочнуться з хвилини мовчання на честь більш ніж 160 футбольних фанатів, що повернулися з війни «на щиті». Кожен уболівальник під час матчу, і кожен футбольний клуб зможе долучитись до проведення «Туру пам’яті» в рамках збору коштів для сімей полеглих фанатів.
Фото: upl.ua.