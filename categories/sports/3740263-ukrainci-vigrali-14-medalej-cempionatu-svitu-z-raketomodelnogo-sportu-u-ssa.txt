Чотрирнадцять нагород здобули майстри ракетомодельного спорту України на чемпіонаті світу в Остані (штат Техас, США).

Українці виграли 6 золотих 3 срібні та 5 бронзових медалей, а наша юніорська команда посіла друге місце в неофіційному загальнокомандному заліку, Про це розповіли учасники прессконференції в Укрінформі, передає кореспондент агентства.

За словами Олександра Радченка, який став володарем золотої нагороди у класі S2/P, це були найцікавіші змагання в його кар'єрі. Українська збірна останніми роками все більше використовує новітні технології. Це й дозволило мам так добре виступити на чемпіонаті світу і сповна використати свої навички.
Володар «срібла» у класі S4A Родіон Струзман зазначив, що підготовка до чемпіонату світу була достатньо важкою.

«Ми готувалися на базі обласного центру технічної творчочсті міста Дніпро. Були такі періоди, коли ми не мали ні світла, ані тепла, сиділи з генераторами, з ліхтариками. Уся наша команда пишається тим, що здобула 14 медалей. Українська збірна була найбільш згуртована, усі допомагали один одному, - сказав Родіон.
Про розвиток ракетомодельного спорту в Україні розповів генеральний секретар національної федерації Денис Хміль.
«Ракетомоделювання - технічний вид спорту, де учасники змагаються у конструюванні, виготовленні і процедурі запуску моделей ракет, У випаку ж радіокерованих планерів - це й пілотування моделаей ракет. Історія нашого спорту починається у далекому 1962 році, коли ракетне моделювання було визнане як технічний вид спорту. 1991 року створена незалежна Федерація ракетного моделювання України, яка 2007-го стала Федерацією ракетомодельного спорту нашої країни. Нині маємо 16 представництв у різних регіонах України. Ми гідно конкуруємо у світі. Починаючи з 1991 року, Україна успінно проводить національні змагання, чемпіонати Європи і навість - світу», - зазначив Денис Хміль.
Перше фото: frms.ua