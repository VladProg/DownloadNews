Раніше він працював помічником Роберто Манчіні у збірній Італії.


Колишній гравець «Роми» та збірної Італії Даніеле Де Россі підписав тренерську угоду з командою Серії В «СПАЛ», повідомляє прес-служба команди, передає Укрінформ.
Контракт розрахований до 30 червня 2024 року.
До цього 39-річний фахівець не працював головним тренером. Де Россі був у штабі Роберто Манчіні в збірній Італії.
Де Россі став наймолодшим тренером Серії В у поточному сезоні.
Після 8 матчів «СПАЛ» йде на 14 місці у Серії В. Перший матч у якості тренера Де Россі проведе проти «Дженоа» у суботу, 15 жовтня.
Фото: spalferrara.it