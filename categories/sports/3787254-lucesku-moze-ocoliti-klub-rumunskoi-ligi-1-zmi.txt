Наставник не працював у рідній країні з 2000 року.

78-річний румун Мірча Луческу, який пішов у відставку з посади головного тренера «Динамо» після поразки від «Шахтаря» (0:1), незабаром може очолити новий клуб на батьківщині, передає Укрінформ.

Як повідомляє видання Foaia Transilvană, у послугах досвідченого наставника зацікавлений клуб румунської Ліги 1 – «Університатя» з Клуж-Напоки.
Команда на даний момент посідає 10-е місце у турнірній таблиці (з 16 учасників), ведучи боротьбу за потрапляння до чемпіонської групи.

Мірча Луческу не працював у Румунії з 2000 року, коли пішов із бухарестського «Рапіда». Після цього наставник працював із клубами Туреччини («Галатасарай», «Бешикташ»), України («Шахтар», «Динамо») та Росії («Зеніт»).
Фото: dynamo.kiev.ua