«Полісся» оголосило про трансфер бразильського захисника Лукаса Тейлора.

Про це повідомила пресслужба житомирців, передає Укрінформ.


Контракт з 28-річним футболістом розрахований до завершення сезону 2023/24.


Перехід відбувся на правах вільного агента.


Останній сезон гравець провів у «Шахтарі», який, згідно з договором з ПАОК, був змушений скористатися обов’язковою опцією викупу. Але донецький клуб не розраховував на нього та з червня шукав йому клуб.


У поточному сезоні Тейлор не грав за «Шахтар». Востаннє він виходив на поле 9 березня у матчі Ліги Європи проти «Феєноорда» (1:1).


Фото: polissyafc.com