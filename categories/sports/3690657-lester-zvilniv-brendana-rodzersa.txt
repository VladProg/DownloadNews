«Лестер» оголосив про припинення співпраці з головним тренером команди Бренданом Роджерсом за взаємною згодою.

Про це повідомили на офіційному сайті «лисиць», передає Укрінформ.
Готувати команду до наступного матчу будуть Адам Седлер та Майк Стоуелл.
50-річний північноірландець очолив «Лестер» в лютому 2019 року, контракт з ним був розрахований до літа 2025-го.
Під керівництвом Роджерса «Лестер» виграв Кубок та Суперкубок Англії, грав у півфіналі Ліги конференцій.
На чолі з Роджерсом «Лестер» провів 204 матчі: 96 перемог, 37 нічиїх та 71 поразка з загальним рахунком 362:271.
Як повідомлялося, після 28 зіграних матчів «Лестер» йде в зоні вильоту АПЛ - 18-е місце. В останніх 6 матчах турніру команда набрала 1 очко.
Фото: Getty Images