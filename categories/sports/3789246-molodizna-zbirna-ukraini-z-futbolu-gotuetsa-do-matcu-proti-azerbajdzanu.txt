У вівторок, 21 листопада, молодіжна збірна України проведе свій черговий поєдинок у відбірковому турнірі Євро-2025 (U21) проти команди Азербайджану.

Гра пройде на стадіоні «Нуева-Кондоміна» іспанського міста Мурсія і розпочнеться о 20.00 за київським часом), передає Укрінформ.
Поточний відбірний цикл чемпіонату Європи молодіжна збірна України (гравці 2002 року народження й молодші), яку очолює іспанець Унаї Мельгоса, розпочала із чотирьох поспіль перемог. Останню вікторію наші хлопці здобули кілька днів тому, розгромивши Люксембург (4:0).
Склад молодіжної збірної України:
воротарі - Руслан Нещерет («Динамо», Київ), Кирило Фесюн («Колос», Ковалівка), Яків Кінарейкін («Дніпро-1»);
захисники - Арсеній Батагов («Зоря», Луганськ), Володимир Салюк («Чорноморець», Одеса), Роман Дідик, Віталій Роман (обидва - «Рух», Львів), Костянтин Вівчаренко («Динамо», Київ), Артем Смоляков («Полісся», Житомир), Данило Скорко («Олександрія»), Євген Павлюк («Ворскла», Полтава);
півзахисники - Володимир Бражко, Назар Волошин (обидва - «Динамо», Київ), Іван Варфоломеєв («Слован», Чехія), Олег Очеретько («Шахтар», Донецьк), Єгор Ярмолюк («Брентфорд», Англія), Валентин Рубчинський («Дніпро-1»), Максим Кучерявий («Сент-Джонстон», Шотландія), Максим Брагару («Чорноморець», Одеса), Ілля Квасниця («Рух», Львів);
нападники - Богдан В’юнник («Шахтар», Донецьк), Владислав Ванат («Динамо», Київ), Ігор Краснопір («Оболонь», Київ).
Турнірна таблиця кваліфікаційного турніру у групі F: Україна - 12 очок (після 4-х ігор), Англія - 9 (4), Сербія - 6 (4), Азербайджан - 3 (3), Люксембург - 3 (5), Півеічна Ірландія - 3 (4).
У фінальній частині Євро-2025 (U21) виступатимуть 16 команд: Словаччина та ще 15 збірних, що приєднаються до неї за результатами відбору (дев'ять переможців груп, три найкращі команди серед володарів других місць та три переможці плей-офф, в якому гратимуть шість володарів других місць).
Фото: uaf.ua.