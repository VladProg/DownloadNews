У четвер, 6 жовтня, футболісти «Дніпра-1» зіграють поєдинок 3-го туру групоіого раунду Ліги конференцій УЄФА проти команди «Вадуц» з Ліхтенштейну.

Зустріч, яка розпочнеться у словацькому місті Кошице о 19.45 за київським часом, в Україніу прямому ефірі покаже медіасервіс MEGOGO, який є офіційним транслятором єврокубків, передає Укрінформ.
Команди вперше в історії грають у Лізі конференцій УЄФА і між ними ніколи не було очних поєдинків.
В іншому матчі квартету Е ЛК о 22.00 зустрінуться нідерландський «Алкмаар» та кіпрський «Аполлон».
Турнірне становище: «Алкмаар» - 6 очок, «Дніпро-1» - 3, «Аполлон» - 1, «Вадуц» - 1.
Зустріч на «Кошицькій футболовій арені», яка вміщує 5836 глядачів, розсудить хорватська бригада. Головний арбітр - Фран Йович. Судді на лініях - Хрвоє Радич та Лука Пушич, четвертий рефері - Даріо Бел.
Фото: scdnipro1.com.ua.