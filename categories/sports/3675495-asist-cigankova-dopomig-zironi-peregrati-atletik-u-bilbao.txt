Команда українця Віктора Циганкова «Жирона» завдала поразки «Атлетику» у виїзному матчі 23-го туру чемпіонату Іспанії з футболу.

Поєдинок на «Естадіо Сан-Мамес» у Більбао завершився на користь гостей з рахунком 3:2, передає Укрінформ.
М'ячі за переможців забили Алейкс Гарсія, якому на 4-й хвилині асистував Циганков, Оскар де Маркос (19 - автогол), Мікель Весга (45+1 - автогол). У господарів на 35-й хвилині відзначився Юрі Берчіче, на 89-й - Рауль Гарсія.
На 80-й хвилині Циганкова замінив Рейньєр.
Турнірну таблицю Ла Ліги очолює «Барселона», в активі якої 59 очок після 22-х ігор. Другим йде мадридський «Реал» - 52 (23). «Жирона» набрала 30 очок (23) і піднялася 10-те місце.
Фото: twitter.com/GironaFC