Футболістки полтавської «Ворскли» перемогли естонську «Флору» у півфіналі першого раунду жіночої Ліги чемпіонів-2023/24.

Як повідомляє офіційний сайт Української асоціації футболу (УАФ), зустріч «Ворскла» - «Флора» пройшла у Сараєво (Боснія і Герцеговина) і завершилася в додатковий час на користь українок з рахунком 4:3 (2:1, 3:3), передає Укрінформ.
У фіналі групи 2 підопічні Наталії Зінченко 9 вересня зійдуться з переможцем дуелі «Сараєво» (Боснія і Герцеговина) - «Осієк» (Хорватія).
Інший український представник «Кривбас» опинився у групі 3, поєдинки в якій відбуватимуться у шведському Лінчепінгу. Там в 1/2 фіналу команда з Кривого Рога зіграє з французьким «Парижем».
Фото: vorskla.com.ua.