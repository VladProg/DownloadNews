Українка Катерина Байндл (Козлова) виграла другий матч на турнірі Жіночої тенісної асоціації (WTA) серії Challenger - LP Open by IND - у чилійському місті Коліна із призовим фондом $115 тис.

За вихід до чвертьфіналу змагань Байндл (№138 рейтингу WTA) завдала поразки посіяній під 4-м номером словенці Тамарі Зіданшек (№87) - 6:4, 4:6, 6:1, передає Укрінформ.
Тенісистки провели на корті майже 2,5 години.
Путівку до півфіналу Байндл розіграє з переможницею поєдинку між 7-м номером «посіву» Вікторією Хіменес Касінцевою з Андорри (№129) та Деспіною Папаміхаїл з Греції (№156).
Турнір у Чилі триватиме до 13 листопада.
Фото: btu.org.ua.