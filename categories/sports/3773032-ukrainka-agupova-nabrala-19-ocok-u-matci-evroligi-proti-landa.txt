Українська баскетболістка «Мерсіна» Аліна Ягупова допомогла своїй команді здобути перемогу над французьким «Ландом» у 2-му турі регулярного чемпіонату Євроліги.

Команда українки перемогла з рахунком 79:75, повідомляє Укрінформ.


Ягупова провела на майданчику 34 хвилини та набрала 19 очок (3/6 двоочкові, 3/9 триочкові, 4/4 штрафні). Українка зробила 5 підбирань, 4 передачі, 1 перехоплення та 1 блок-шот при 6 втратах та 3 фолах. Показник плюс/мінус становить -4.


«Мерсін» йде на 4-му місці в турнірній таблиці групи B. Наступний матч в Євролізі команда проведе 18 жовтня проти «Лілля».


Як повідомлялося, цього літа Ягупова підписала з «Мерсіном» контракт на три роки. Аліна вже виступала за клуб у 2017-2019 роках.


Фото: fbu.ua