Чоловіча збірна України з керлінгу здобула «золото» континентальної першості у дивізіоні С.

Змагання проходили у місті Дамфріс (Велика Британія), передає Укрінформ.
У фінальному поєдинку підопічні естонського фахівця Ерккі Лілла переконливо перемогли команду Ліхтенштейну - 10:2.
Наші чемпіони: Едуард Ніколов, Ярослав Щур, Артем Сугак, Владислав Коваль та Артем Гасинець.
З наступного сезону українська команда команда виступатиме у вищому за класом дивізіоні В.
До цього найкращим результатом чоловічої збірної України з керлінгу було «срібло» чемпіонату Європи-2022 (дивізіон С).
Фото: facebook.com/olympicua.