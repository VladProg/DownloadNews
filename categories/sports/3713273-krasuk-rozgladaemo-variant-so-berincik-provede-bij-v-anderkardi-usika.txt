Нещодавно Денис відмовився від поєдинку з італійцем Марсілі і втратив титул чемпіона EBU.

Олександр Красюк, промоутер чемпіона WBO International у легкій вазі Дениса Берінчика (17-0, 9 КО), розповів про наступний бій свого клієнта, повідомляє Champion, передає Укрінформ.
«Розглядаємо цей варіант [з проведенням бою Берінчика в Польщі в андеркарді поєдинку Усик – Дюбуа]. Не забувайте, що Берінчик має ще одного промоутера Френка Воррена, який має ті ж зобов’язання щодо організації наступного поєдинку Дениса», - сказав Красюк.
У своєму останньому бою українець переміг володаря титулу EBU француза Івана Менді у об’єднавчому бою. Після цієї перемоги Денис підписав контракт із промоутерською компанією Френка Воррена.
24 червня українець мав провести захист титулу чемпіона Європи EBU з італійським 46-річним боксером Еміліано Марсілі. Проте Берінчик відмовився від титулу та звільнив пояс EBU.

Фото: Getty Images