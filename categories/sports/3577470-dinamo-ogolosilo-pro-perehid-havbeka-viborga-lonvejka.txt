Футболіста придбали за 2 мільйони євро.

Півзахисник данського «Віборга» Джастін Лонвейк став гравцем «Динамо», повідомляє прес-служба киян, передає Укрінформ.
Контракт з нідерландцем підписано на 5 років. Київський клуб не розкриває умови договору, однак раніше повідомлялося, що трансфер обійшовся «Динамо» у 2 мільйони євро.
У поточному сезоні 22-річний Джастін відзначився 2 голами та 2 асистами за «Віборг» у 15 іграх.
Лонвейк – вихованець «ПСВ». Він має досвід виступів за юнацькі збірні Нідерландів різного віку – за команду U-19 гравець провів 9 матчів.
Як повідомляв Укрінформ, «Динамо» посідає 11-е місце в УПЛ після 3-х зіграних матчів.
Фото: fcdynamo.com