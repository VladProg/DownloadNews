В українського захисника залишаються проблеми з литковим м'язом.

Захисник «Арсенала» Олександр Зінченко не відновиться до матчу з «Ноттінгем Форест», повідомляє прес-служба «Канонірів», передає Укрінформ.
Зінченко через травму пропустив низку матчів «Арсенала» у вересні. Відновившись, українець вийшов на поле у ​​матчі з «Тоттенгемом» (3:1), проте після цього знову повернувся до лазарету.
Цього сезону Зінченко провів у складі «Канонірів» шість ігор у всіх турнірах, відзначившись одним асистом.
Як повідомляв Укрінформ, «Арсенал» лідирує в АПЛ, випереджаючи найближчих переслідувачів – «Манчестер Сіті» – на два очки. Поєдинок із «Ноттінгем Форест» відбудеться 30 жовтня, початок зустрічі – о 16:00.
Фото: Getty Image