Головний тренер жіночої збірної України з баскетболу 3х3 Юрій Процюк визначився зі складом команди на Європейські ігри.

Змагання з баскетболу 3х3 відбудуться у Кракові (Польща) з 21-го по 24 червня, передає Укрінформ.
В порівнянні зі складом на кваліфікацію на чемпіонат Європи повернулася до збірної Вероніка Космач, яка замінить Анжеліку Ляшко.
Склад жіночої збірної 3х3 на відбір на Європейські ігри-2023: Христина Філевич, Міріам Уро-Ніле, Оксана Моллова, Вероніка Космач.
На Європейських іграх збірна України потрапила до групи С, де також зіграють збірні Литви, Польщі та Естонії.
Дві кращі команди з групи виходять до чвертьфінального раунду, а далі за олімпійською системою на виліт визначаться призери Європейських ігор.
Виступ на цих змаганнях принесе залікові бали до інлдивідуального рейтингу гравчинь збірної, що впливає на олімпійську кваліфікацію.
Фото: fbu.ua.