Туди увійшли представники «днр», «лнр», а також частин Запорізької та Херсонської областей.

Президент Олімпійського комітету Росії (ОКР) Станіслав Поздняков оголосив про включення до складу організації регіональних олімпійських комітетів тимчасово окупованих Донецької, Луганської, Херсонської та Запорізької областей, передає Укрінформ.
«Прийняли нових членів. Сьогодні ними стали регіональні олімпійські ради Донецької та Луганської республік, а також Херсонської та Запорізької областей», - сказав Поздняков.

Як повідомляв Укрінформ, раніше на базі Кримського футбольного союзу країна-агресор вирішила створити окремий чемпіонат із футболу за участю кримських клубів, а також представників інших частково окупованих українських регіонів.

Фото: Getty Images