Володар титулу WBC у надважкій вазі британець Тайсон Ф'юрі розповів, що під час підготовки до бою проти чемпіона WBA, WBO, IBO та IBF українця Олександра Усика він зникне із соцмереж.

Про це повідомляє Boxing Scene, передає Укрінформ.
«Усім привіт, як би весело не було останні три доби тероризувати Усика та його команду, я вирушу до тренувального табору і повністю зникну із соцмереж, як робив раніше. Один із членів моєї команди вестиме мою Instagram-сторінку, щоб тримати вас в курсі моїх тренувань і всього іншого... 29 квітня - дата бою, тож побачимося.
На вас чекає найбільший бій в історії британського боксу, поєдинок століття. Два небиті чемпіони світу у хевівейті змагаються один з одним, аби дізнатися, хто стане королем дивізіону. На кону абсолютний чемпіонський титул. Миру, гарної підготовки Усику, і нехай виграє найсильніший», - сказав Ф'юрі.
Ф’юрі має профі-рінгу 33перемоги (24 - новаутом) та 1 нічию. В активі Усика 20 перемог (13 - новаутом).
Фото: boxingscene.com.