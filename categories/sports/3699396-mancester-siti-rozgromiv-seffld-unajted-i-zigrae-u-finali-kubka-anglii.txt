Футболісти «Манчестер Сіті» вийшли у фінал Кубка Англії.

У півфіналі розіграшу-2022/23 «Манчестер Сіті» на стадіоні «Вемблі» у Лондоні впевнено переграв «Шеффлд Юнайтед» - 3:0, передає Укрінформ.
Хет-трик у присутності майже 70 тисяч глядачів оформив алжирський форвард «містян» Ріяд Марез, який відзначився на 43-й хвилині з пенальті, 61-й та 66-й хвилинах.
У вирішальному поєдинку «Манчестер Сіті» зустрінеться з переможцем протистояння «Манчестер Юнайтед» - «Брайтон».
Нагадаємо, торік Кубок Англії виграв «Ліверпуль», який цього разу програв у 1/16 фіналу «Брайтону» (1:2).
Фото: AFP.