19 березня у збірної України U19 (футболісти не старші 2004 року народження) розпочнеться збір, приурочений до поєдинків елітного раунду кваліфікації Євро-2023.

В Іспанії «синьо-жовті» протистоятимуть господарям турніру, а також збірним Люксембургу та Данії, передає Укрінформ.
22-28 березня матчі проходитимуть в Альмендралехо (Francisco de la Hera) та Бадахосі (Estadio Municipal Villanovense). Головний тренер нашої команди Сергій Нагорняк викликав на збір 20-х футболістів.
Склад юнацької збірної України U19:
воротарі - Юрій-Володимир Герета («Рух», Львів), Денис Барченко («Шахтар», Донецьк);
захисники - Андрій Булеза («Минай»), Олександр Роспутько («Шахтар», Донецьк), Артем Бенедюк («Динамо», Київ), Віталій Холод, Богдан Слюбик, Андрій Кітела (усі - «Рух», Львів), Данило Удод («Аль-Айн», ОАЕ);
півзахисники - Іван Лосенко, Олег Пушкарьов, Олександр Ющенко, Антон Глущенко (усі - «Шахтар», Донецьк), Антон Царенко («Динамо», Київ), Кирило Сігеєв («Олександрія»), Дмитро Черниш («Ворскла», Полтава), Іван Варфоломеєв («Слован», Чехія), Володимир Харабара («Нюрнберг», Німеччина), Микита Александров («Рівас Мадрид», Іспанія).
нападник - Ігор Горбач («Динамо», Киів).
В еліт-раунді 28 збірних поведуть боротьбу за путівки до фінальної стадії, матчі якої відбудуться в період із 3-го до 16 липня поточного року на Мальті. Туди потраплять переможці семи груп.
У кваліфікаційному раунді Євро-2023 (U19) юнацька збірна України під керівництвом Нагорняка завершила виступ із максимальним результатом на першому місці у групі.
На фото: Сергій Нагорняк/uaf.ua.