Зінченко не потрапив до заявки на гру.

«Арсенал» в домашньому матчі 36-го туру АПЛ програв «Брайтону» – 0:3, передає Укрінформ.

Гості всі голи провели у другому таймі. На 51-й хвилині зустрічі забив Енкісо, а підбили підсумок протистояння м’яч у виконанні Ундава, який вийшов на заміну, і гол Еступіньяна в компенсований час.
Зінченко не потрапив до заявки на гру, раніше захиснику діагностували пошкодження, яке не дозволить українцю зіграти до кінця сезону.
«Каноніри» йдуть на другому місці в АПЛ: відставання від лідера «Манчестер Сіті» складає чотири очки. При цьому перемога «Містян» у наступному турі автоматично принесе «Сіті» чемпіонський титул. «Брайтон» піднявся на шосте місце.
«Арсенал» 20 травня зіграє на виїзді з «Ноттінгем Форест». «Брайтон» двома днями раніше проведе матч проти «Ньюкасла».

Як повідомляв Укрінформ, «Манчестер Сіті» в гостях на «Гудісон Парк» з рахунком 3:0 розгромив ліверпульський «Евертон».

Фото: Getty Images