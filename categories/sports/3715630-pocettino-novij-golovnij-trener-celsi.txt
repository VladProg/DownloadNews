Контракт розрахований на два роки.

«Челсі» офіційно оголосив про призначення Маурісіо Почеттіно головним тренером, передає Укрінформ.

51-річний аргентинський фахівець розпочне роботу 1 липня. Він підписав контракт на 2 роки з можливістю продовження ще на сезон.
Почеттіно знаходився без клубу після звільнення з «ПСЖ» минулої весни.
У штаб Маурісіо увійдуть Хесус Перес, Мігель Дагостіно, Тоні Хіменес та Себастьяно Почеттіно.
Лондонська команда поточний розіграш АПЛ завершила на 12-й позиції.
Почеттіно замінив Френка Лемпарда, який керував «синіми» після відставки Грема Поттера з 6 квітня 2023 року.
Фото: chelseafc.com