Усик прокоментував можливе проведення поєдинку з чемпіоном WBC у хевівейті Тайсоном Ф’юрі.

Чемпіон WBA, WBO, IBO та IBF у надважкій вазі Олександр Усик розповів про те, чи відбудеться бій із чемпіоном WBC Тайсоном Ф'юрі, повідомляє Іnteria, передає Укрінформ.

«Нам доведеться якось домовитись. Спорт - це спорт, а бізнес - це бізнес. Для мене бокс – це просто спорт, а для тих, хто його організовує – великий бізнес. На рингу два боксери. І їхня робота – боксувати. Все інше – це організатори, спонсори та багато інших факторів, які необхідно враховувати. Як тільки все владнається, - ми домовимося, підпишемо офіційні документи і працюватимемо», - сказав Усик.

Усик також розповів чи планує нокаутувати Ф’юрі:

«Коли я виходжу на ринг, то ніколи не ставлю собі завдання нокаутувати суперника. Я дуже тішуся, коли виграю за очками. Тому що нокаут – це погано спортсмену. А я не хочу ні в кого забирати здоров'я. І я справді щасливий, коли ми обидва залишаємо здоровий і неушкоджений. Перед кожним боєм я прошу Бога. Звісно, ​​мені подобається перемагати, але я не хочу нікого травмувати», – сказав Усик.


Як повідомляв Укрінформ, промоутер Френк Воррен заявив, що українець стане наступним суперником Ф’юрі після бою британця з Дереком Чісорою, який намічено на 3 грудня.
Фото: Getty Image