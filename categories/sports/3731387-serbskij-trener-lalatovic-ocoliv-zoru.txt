«Зоря» оголосила про призначення головним тренером Ненада Лалатовича.

Про це повідомила пресслужба команди в Інстаграмі, передає Укрінформ.
Останнім клубом 45-річного серба була «Младость», у якій він провів 10 матчів та вилетів з вищого дивізіону країни.
До того фахівець очолював «Раднічкі», «Борац», «Аль-Батін», «Войводіну», збірні Сербії U-21 та U-20, «Чукарички», «Цірвену Звезду», «Напредак», «Вождовац» та «Пролетер».
Як повідомлялося, екстренер «Зорі» Патрік Ван Леувен покинув команду та очолив «Шахтар».
Луганський клуб у наступному сезоні гарантував собі участь у груповому етапі єврокубків, потрапивши у раунд плей-оф кваліфікації Ліги Європи.
Фото: ФК Раднічкі