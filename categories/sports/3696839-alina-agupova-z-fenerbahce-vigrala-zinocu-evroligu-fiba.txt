Турецький баскетбольний клуб «Фенербахче» вперше у своїй історії виграв жіночу Євролігу.

У вирішальному матчі Фіналу чотирьох у Празі «Фенербахче» переграв іншу турецьку команду «Чукурува Мерсін» з рахунком 99:60, передає Укрінформ.
Капітан збірної України і одна з лідерок «Фенербахче» Аліна Ягупова вийшла у стартовій п'ятірці і провела на майданчику 15 хвилин, набравши за цей час 7 очок, зробивши 1 підбирання, 3 передачі та 1 перехоплення.
Додамо, що 31-річна Ягупова вдруге поспіль з «Фенербахче» дійшла до фіналу Євроліги, але виграла її вперше. Українка у 2020-у та 2021 році ставала MVP Євроліги, а нинішнього сезону увішла до другої символічної збірної турніру.
Фото: fbu.ua.