Українська тенісистка Катаріна Завацька (№169 WTA) перемогла у фіналі кваліфікації турніру WTA 250 у Монастірі.

Вона як друга сіяна обіграла сьому сіяну Наталію Стеванович (№ 189 WTA) з Сербії - 6:4, 6:4, повідомляє Укрінформ.


Матч тривав півтори години. Тепер в особистих зустрічах 1:1.


Для Завацької це 7-ма перемога поспіль - минулого тижня вона здобула титул на турнірі ITF W40 у Лісабоні.


Вона вдруге в сезоні зіграє в основній сітці турніру рівня WTA. Перший був WTA 1000 в Дубай у лютому.


Фото: Getty Images