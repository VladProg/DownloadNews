Команда провела 12 офіційних матчів під керівництвом нідерландця.

«Шахтар» оголосив про припинення дії контракту з головним тренером Патріком ван Леувеном, передає Укрінформ.
Разом із наставником клуб залишає тренерський штаб.

Патрік ван Леувен очолював «гірників» від липня 2023 року. За цей час команда провела 12 офіційних матчів.

Ван Леувен замінив Ігора Йовичевича на посаді головного тренера «Шахтаря» перед стартом сезону. У попередньому сезоні Йовичевич виграв з командою чемпіонат України, але після завершення кампанії залишив клуб.

Ван Леувен у минулому сезоні тренував «Зорю». 54-річний нідерландський спеціаліст разом з луганським клубом зайняв третє місце в УПЛ.

«Шахтар» поки що не оголосив, хто замінить ван Леувена на посаді головного тренера.

Фото: shakhtar.com