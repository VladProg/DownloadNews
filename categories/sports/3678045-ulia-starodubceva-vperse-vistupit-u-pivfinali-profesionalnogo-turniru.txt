Українка Юлія Стародубцева здобула третю перемогу поспіль на турнірі Міжнародної тенісної федерації (ITF) W25 в американському місті Спрінг.

У чвертьфінальному поєдинку Юлія, яка не має рейтингу WTA, обіграла 16-річну американську тенісистку Клерві Нгуну (№572 WTA) - 6:1, 1:6, 6:2.
Поєдинок тривав майже дві години.
23-річна уродженка Нової Каховки вперше зіграє у півфіналі професіонального турніру. Раніше Стародубцевій лише одного разу вдалося дійти до чвертьфіналу на змаганнях ITF (2016 рік, Кишинів).
У півфіналі турніру у Спрінгу українка зіграє проти Марії Кононової (нейтральний статус, 1019).
Фото: btu.org.