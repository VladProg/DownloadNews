Баскетболісти київського «Будівельника» зіграли перший матч 1/4 фіналу Кубка Європи ФІБА, в якому вирвали перемогу над французьким клубом «Шоле».

Поєдинок пройшов на арені Pala Coccia у місті Веролі (Італія) і завершився на користь номінальних господарів з рахунком 73:72 (26:23, 14:27, 14:9, 19:13), передає Укрінформ.
Матч у відповідь чвертьфінального протистояння пройде у Франції за тиждень.
Як повідомлялося, у другому раунді групового турніру Кубка Європи ФІБА «Будівельник» посів друге місце у своєму квартеті (3 перемоги, 3 поразки), а «Шоле», у свою чергу, виграв групу (5 перемог, 1 поразка).
Фото: fbu.ua.