У Чернівцях відбувся поєдинок за Суперкубок України з волейболу серед жінок.

Як повідомляє XSPORT, у протистоянні за трофей зійшлися чемпіон і володар Кубка країни «Прометей» та «Аланта», яка минулого сезону виграла Кубок Ліги, передає Укрінформ.
Тріумфатором матчу і володарем Суперкубка України став «Прометей», обігравши суперниць з Дніпра з рахунком 3:0 (25:11, 25:12, 25:12).
Найкращою бомбардиркою зустрічі стала сербка Бояна Міленкович, на рахунку якої 14 очок. Балканка отримала нагороду MVP.
Фото: ВК «Прометей».