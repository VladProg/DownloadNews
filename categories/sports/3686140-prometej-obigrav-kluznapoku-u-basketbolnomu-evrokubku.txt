Баскетболісти «Прометея» виграли деcятий поспіль поєдинок у груповому раунді Єврокубка.

У передостанньому, 17-му турі клуб із Слобожанського (Дніпропетровська область) на виїзді завдав поразки румунській команді «Клуж-Напока», передає Укрінформ.
Зустріч на BT Arena у місті Клуж завершилася на користь «Прометея» з рахунком - 96:87 (28:22, 23:24, 21:24, 24:17).
«Прометей» (13 перемог при 4-х поразках) посідає перше місце в групі А серед 10 команд, достроково забезпечивши собі вихід у плей-офф Єврокубка.
Фото: prometeybc.com.