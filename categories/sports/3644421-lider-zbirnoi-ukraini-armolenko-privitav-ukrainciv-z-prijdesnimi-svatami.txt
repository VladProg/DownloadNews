Андрій Ярмоленко побажав українцям перемоги і подякував ЗСУ.

Футболіст записав привітання для Асоціації спортивних журналістів України в Телеграмі, передає Укрінформ.
«Наприкінці цього року, найважчого в новітній історії України, хочу побажати усім українцям сили духу, непохитної згуртованості у нашій боротьбі за свободу та незалежність і віру у нашу велику перемогу», - сказав Ярмоленко.
Він висловив впевненість в тому, що перемога України у війні невідворотня.
«Світло завжди перемагає темряву, а вороги згинуть, як роса на сонці. Наша спільна звитяга невідворотня. Понад усе бажаю, щоб ми здобули її наступного року», - пояснив футболіст.
Як повідомлялося, російська федерація в суботу, 31 грудня, випустила по Україні понад 20 крилатих ракет, 12 з них знищені силами протиповітряної оборони.
Фото: epa/upg