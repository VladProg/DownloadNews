5 грудня національна збірна України зіграє заключний поєдинок у груповому турнірі Ліги В першого в історії розіграшу жіночої футбольної Ліги націй.

Футбольний союз Сербії затвердив місце проведення поєдинку 6-го туру. Він відбудеться у містечку Стара Пазова на центральному стадіоні футбольної бази національних збірних (Stadion Sports Center of FA of Serbia), передає Укрінформ.
Початок гри - о 20.00 за київським часом.
Додамо, що перед цим поєдинком відбудеться матч 5-го туру Україна - Польща, який пройде 1 грудня на стадіоні «Сталь» у місті Стальова Воля (початок - о 19.00).
Жіноча Ліга націй-2023/2024. Група В3. Турнірна таблиця: Польща - 10 очок, Сербія - 7, Україна - 3, Греція - 3.
Фото: uaf.ua.