Азіатська країна не хотіла допускати до змагання юнацьку збірну Ізраїлю.

Міжнародна федерація футболу (ФІФА) ухвалила рішення про позбавлення Індонезії права на проведення фінальної частини чемпіонату світу з футболу серед гравців віком до 20 років, передає Укрінформ.
Причиною стали політичні причини: губернатор Балі Вайан Костер звернувся до керівництва країни із закликом не допустити команду Ізраїлю брати участь у світовій першості. Натомість протести зі схожими вимогами відбулися у Джакарті.
ФІФА оголосить нового господаря Івента найближчим часом. Дати проведення турніру залишаться незмінними – з 20 травня до 11 червня.
Як повідомляв Укрінформ, ЧС-2021, який також було заплановано в Індонезії, не відбувся через пандемію коронавірусу.
Фото: Getty Image