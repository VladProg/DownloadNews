Крістіан Стелліні працював у клубі менше місяця.

«Тоттенгем» офіційно повідомив про звільнення з посади виконувача обов'язків головного тренера Крістіана Стелліні, передає Укрінформ.

Він обіймав цю посаду з 27 березня, коли був звільнений Антоніо Конте.
Разом зі Стелліні клуб покинув весь його тренерський штаб. Тепер обов'язки головного тренера «Тоттенгема» виконуватиме Раян Мейсон.
Рішення про звільнення Стелліні керівництво «Тоттенгема» ухвалило після вчорашньої поразки 1:6 від «Ньюкасла». У тому матчі «Шпори» пропустили 5 голів уже в стартові 20 хвилин.

Як повідомляв Укрінформ, наступний матч в Англійській Прем’єр-лізі «Тоттенгем» проведе у четвер, 27-го квітня проти «МЮ».
Фото: Getty Image