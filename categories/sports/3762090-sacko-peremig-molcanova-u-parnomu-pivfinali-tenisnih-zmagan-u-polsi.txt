Українські тенісисти Віталій Сачко та Денис Молчанов зіграли один проти одного у парному півфіналі на турнірі ATP у польському місті Щецин із призовим фондом €145,000.

Зустріч Віталій Сачко/Ендрю Полсон (Україна/Чехія) - Денис Молчанов/Давид Вега Ернандес (Україна/Іспанія) завершилася з рахунком 6:4, 6:3, передає Укрінформ.
Сачко на у Щецині перервав серію із семи поразок у парному розряді і вперше з лютого минулого року боротиметься за титул на парних «челленджерах».
У вирішальному матчі українсько-чеська пара зіграє проти тандему Зденек Коларж/Серхіо Мартос Горнес (Чехія/Іспанія).
Віталій Сачко проведе сьомий фінал на турнірах ATP Challenger Tour у парному розряді та боротиметься за п'ятий титул.
Фото: btu.org.ua.