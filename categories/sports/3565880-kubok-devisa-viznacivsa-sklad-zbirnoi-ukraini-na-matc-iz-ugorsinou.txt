Федерація тенісу України (ФТУ) оприлюднила заявку чоловічої збірної країни на матч Першої світової групи Кубка Девіса проти команди Угорщини.

Як інформує BTU, зустріч відбудеться 15-16 вересня на SEB Arena у столиці Литви - Вільнюсі, передає Укрінформ.
Покриттям корту було обрано хард.
До складу збірної України увійшли: Владислав Орлов, В'ячеслав Бєлінський, Ілля Білобородько та Владислав Манафов. Капітан команди - Андрій Медведєв.
Нагадаємо, у вересні 2019 року українці грали проти збірної Угорщини на виїзді та зазнали поразки (2:3) у Першій групі зонального турніру Європа/Африка.
Для української команди це буде друга спроба пробитися до етапу Qualifiers. У листопаді минулого року «синьо-жовті» поступилися Норвегії у Першій Світовій групі. Залишитися на цьому етапі українцям допомогла перемога над збірною Барбадосу у березні.
Фото: ФТУ.