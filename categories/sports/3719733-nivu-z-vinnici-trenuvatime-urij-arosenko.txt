62-річний український фахівець Юрій Ярошенко офіційно очолив вінницьку «Ниву».

Деталі контракту не оприлюднені, проте, за даними Sport.ua, угода підписана на один сезон, передає Укрінформ.
Останнім місцем роботи Ярошенка був «Альянс» (Липова Долина) у сезоні 2021/22. Також Ярошенко за свою тренерську кар'єру тренував «Миколаїв», «Полтаву» та «Суми».
Вінницька «Нива» посіла 4-те місце у сезоні Другої ліги та не змогла пробитися до Першої ліги. Команду у сезоні 2022/23 тренував Олег Остапенко.
Фото: niva-v.com.ua.