Капітан збірної України з баскетболу Денис Лукашов після поразки від збірної Італії у кваліфікації чемспіонату світу-2023 прокоментував матч у Ризі.

Плеймейкер зазначив, що наша команда розчарована, але має фокусуватися на наступних поєдинках, передає Укрінформ.
"Ми дуже добре розпочали першу половину, особливо у захисті. Італійці мають багато хороших гравців, які виступають в НБА, у Євролізі, великих хлопців, які вміють добре реалізовувати триочкові кидки. Спочатку ми не давали їм виконувати легкі кидки. Але у третій чверті ми їм багато дозволяли, ніби вирішили перевірити, чи зможуть вони влучити. Потім намагалися бути більш агресивними і повернутися у гру, але не вийшло. Ми розчаровані, але маємо рухатися далі і фокусуватися на наступних матчах. Побачимо на відео, що ми робили недостатньо добре, і постараємося перемогти Ісландію», - сказав Лукашов.
Як повідомляв Укрінформ, збірна України поступилася Італії з рахунком 89:97. Денис Лукашов став одним з найкращих в команді з 10-ма очками, 7-ма підбираннями та 6-ма передачами.
27 серпня українці проведуть матч проти збірної Ісландії на виїзді. Початок гри о 23.00 за київським часом.
Фото: facebook.com/UkrBasket.