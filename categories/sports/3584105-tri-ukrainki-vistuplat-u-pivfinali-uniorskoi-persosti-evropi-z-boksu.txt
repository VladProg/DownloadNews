В Монтезільвано (Італія) у неділю, 2 жовтня, пройдуть півфінальні поєдинки чемпіонату Європи з боксу серед юніорок.

Як повідомляє Федерація боксу України (ФБУ), на ринг вийдуть одразу три представниці України Таїсія Покусай, Анастасія Таран та Вікторія Щербина, передає Укрінформ.
Супроводжує дівчат заслужений тренер України, старший тренер збірної Дніпропетровської області серед юніорок Сергій Батраков.
Путівки у фінал Покусай (вагова категорія до 46 кг) розіграє з Анною-Марією Тріфулі (Греція), Таран (75 кг) - у протистоянні з Вестою Аустинате (Литва), а Вікторія Щербина (понад 80 кг) зійдеться з Вікторією Єленою Гат (Німеччина).
Першість Європи завершиться 3 жовтня.
Фото: ФБУ.