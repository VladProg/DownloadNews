Хокеїсти юнацької збірної України (вік гравців - до 17-ти років) другий рік поспіль гратимуть у Чехії на Кубку президента.

Турнір відбудеться 4-6 серпня у місті Тржинець, передає Укрінформ.
Участь у змаганнях братиме десять команд віком до 17 років.
Чклад учасників - «Оцеларжи» (Тржинець, Чехія), «Вітковіце Рідера» (Чехія), «Спарта» Прага (Чехія), «Енергія» (Карлові Вари, Чехія), «Маунтфілд» (Градець-Кралове, Чехія), РБ «Зальцбург» (Австрія), «Рига» (Латвія), «Давос» (Швейцарія), «Слован» (Братислава, Словаччина), Збірна України U17.
У четвер, 3 серпня, на Werk Arena відбудеться церемонія відкриття. Пройде проведене жеребкування, під час якого команди розділять на дві групи.
«Збірна України буде представлена на турнірі гравцями 2007-2008 років народження, – розповів генеральний менеджер команди Сергій Бабинець. - Розраховуємо переглянути велику групу харківських хокеїстів із команди «Ставангер-СДЮСШОР», яка провела «золотий» сезон у Норвегії».
На торішньому Кубку президента збірна України фінішувала другою у своїй групі, а потім у матчі за третє місце здолала команду з Тржинця - 6:3. Головний приз турніру виборола «Енергія» з Карлових Вар.
Фото: facebook.com/fhu.com.ua.