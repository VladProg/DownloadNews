WBO оновила рейтинги в усіх вагових категоріях.

Український боксер надважкої ваги Владислав Сіренко (19-0, 16 КО) піднявся з 15-ї на 14-ту позицію в рейтингу, повідомляє прес-служба Організації, передає Укрінформ.

Сіренко володіє поясом WBO Asia-Pacific.
Чемпіон WBO у надважкому дивізіоні - Олександр Усик (20-0, 13 КО).

У легкій вазі Денис Берінчик (16-0, 9 КО) тепер перебуває на 4-му місці, опустився з 3-ї позиції. Українець має пояс WBO International. Василь Ломаченко займає перше місце в рейтингу. Чемпіон WBO у легкій вазі - Девін Хейні (29-0, 15 КО).

Як повідомляв Укрінформ, свій останній поєдинок Сіренко провів 18 грудня 2021 року. Владислав переміг Андрія Руденка.
Фото: instagram.com/vladsirenkoboxing