Львівський клуб обіграв «Старий Луцьк».

Львівська «Політехніка-Галичина» здобула першу перемогу у баскетбольній Суперлізі, обігравши на домашньому паркеті «Старий Луцьк» – 65:59, передає Укрінформ.

Ця гра мала відбутися ще у вівторок, але була перенесена через ракетні обстріли та відсутність електроенергії у Львові.
Перемогу «Політехніці-Галичині» принесла краще проведена кінцівка матчу, в якій п’ять очок набрав екс-гравець лучан Едуард Федчук.
Кращим гравцем поєдинку став Микола Полюляк, який до 11 очок додав 8 підбирань, 6 передач, 3 перехоплення та 2 ефектних блок-шоти.


Як повідомляв Укрінформ, наступного тижня обидві команди зіграють у баблі в Дніпрі свої чергові матчі регулярного чемпіонату Суперліги.
Фото: fbu.ua