В Австралії та Новій Зеландії триває чемпіонат світу з футболу серед жінок.

Першу чвертьфінальну пару турніру склали збірні Іспанії та Нідерландів, передає Укрінформ.
Іспанки напередодні розгромили суперниць із Швейцарії (5:1), а команда Нідерландів сьогодні взяла гору над футболістками Південної Африки (2:0).
Японія, яка обіграла Норвегію (3:1), в 1/4 фіналу зустрінеться із переможцями протистояння Швеція - США.
Решта чвертьфіналістів визначиться 7 та 8 серпня у матчах Англія - Нігерія, Австралія - Данія, Колумбія - Ямайка та Франція - Марокко.
Жіночий чемпіонат світу триватиме до 20 серпня.
Нагадаємо, титул чемпіонок світу з футболу захищає збірна США.
Фото: Getty Images/Global Images Ukraine.