Українська тенісистка Юлія Стародубцева стала чемпіонкою змагань ITF W60 у Самтері США.

У фінальному поєдинку Юлія (№385 WTA) за 3,5 години завдала поразки другій сіяній індійській тенісистці Карман Каур Танді (263) - 6:7 (5:7), 7:5, 6:4, передає Укрінформ.
Це найбільший титул 23-річної Стародубцевої у кар'єрі. До цього, на початку березня, вона виграла титул на змаганнях ITF W25 у Спрінгу (США).
Титул у Самтері приніс українці $9,142 призових і 80 рейтингових очок. В оновленому рейтингу WTA вона піднялася на 297-ме місце і дебютує в ТОП-300.
Фото: btu.org.