15-й тур чемпіонату України з футболу серед команд Прем'єр-ліги (УПЛ) стартує 24 листопада.

У перший ігровий день зіграють донецький «Шахтар» та житомирське «Полісся» (початок гри о 19.00), передає Укрінформ.
Програму туру у суботу, 25 листопада, розпочнуть о 13.00 закарпатський «Минай» та криворізький «Кривбас». О 15.00 зійдуться рівненський «Верес» та харківський «Маталіст 1925», о 17.00 - полтавська «Ворскла» та черкаський «ЛНЗ».
На неділю, 26 листопада, заплановано поєдинки «Олександрії» та київської «Оболоні» (15.00), київського «Динамо» та львівського «Руха» (15.00).
У понеділок, 27 листопала «Дніпро-1» зіграє з одеським «Чорноморцем» (17.00).
Зустріч «Колос» (Ковалівка) - «Зоря» (Луганськ) перенесено - 25 листопада «Зоря» зіграє з ізраїльським «Маккабі» (Тель-Авів) перенесений матч Ліги конференцій УЄФА.
У турнірній таблиці УПЛ лідирує «Дніпро-1», в активі якого 30 очок (після 14-ти ігор). Далі йдуть «Полісся» - 29 (14), «Кривбас» - 27 (14), «Шахтар» - 24 (12), «Рух» - 24 (14), «Колос» - 20 (14), «Чорноморець» - 19 (12), «Динамо» - 19 (11), «Ворскла» - 18 (14), «ЛНЗ» - 16 (14), «Маталіст 1925» - 15 (13), «Оболонь» - 13 (14), «Олександрія» - 13 (14), «Зоря» - 10 (12), «Верес» - 8 (13), «Минай» - 6 (14).