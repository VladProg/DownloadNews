Футболісти київського «Динамо» у четвер, 3 листопада, проведуть поєдинок заключного, шостого туру групового етапу Ліги Європи УЄФА.

«Біло-сині» на стадіоні імені Юзефа Пілсудського у Кракові (Польща) зустрінуться з турецьким «Фенербахче», передає Укрінформ.
Стартовий свисток хорватського арбітра зустрічі Дує Струкана пролунає о 22.00 за київським часом.
В іншому матчі квартету В французький «Ренн» зіграє з кіпрським АЕКом.
Турнірна таблиця: «Фенербахче» - 11 очок, «Ренн» - 11, АЕК - 4, «Динамо» - 1.
«Динамо» достроково завершує єврокубковий сезон.
«Фенербахче» та «Ренн» забезпечили путівки до плей-офф Ліги Європи. АЕК продовжить виступ у Лізі конференцій УЄФА.
Фото: Getty Images.