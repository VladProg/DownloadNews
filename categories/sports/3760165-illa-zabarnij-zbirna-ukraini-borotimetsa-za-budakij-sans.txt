Захисник національної збірної України Ілля Забарний поділився сподіваннями перед матчем кваліфікації футбольного Євро-2024 проти Італії.

Гравець запевнив, що наша команда боротиметься за будь-який шанс, передає Укрінформ.
«Ми знаємо, що італійцям дуже потрібна перемога. Але нам вона потрібна також. Будемо викладатися максимально, грати для своєї країни, боротися за будь-який шанс... Хочу подякувати усім уболівальникам, які прийшли на попередню гру з Англією. Атмосфера була неймовірною. Це дуже емоційний момент, коли бачиш увесь стадіон в українських прапорах. Усі знають, який зараз час, важливо, аби підтримували кожного українця. Будемо чекати на вболівальників, бо це наше серце, ми граємо для нашої України», - сказав Забарний.
Поєдинок між збірними Італії та України відбудеться 12 вересня у Мілані. початок - о 21.45 за київським часом).
Турнірне становище у відбірковій групі С Євро-2024: Англія - 13 очок (після 5-ти ігор), Україна - 7 (4), Італія - 4 (3), Північна Македонія - 4 (4), Мальта - 0 (4).
Фото: uaf.ua.