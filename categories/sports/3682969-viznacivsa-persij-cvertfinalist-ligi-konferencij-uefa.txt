Футболісти бельгійського «Гента» стали першими учасниками 1/4 фіналу Ліги конференцій УЄФА.

Команда Хейна Ванхазебрука в поєдинку у відповідь 1/8 фіналу розгромила у Стамбулі турецький «Істанбул Башакшехір» - 4:1, передає Укрінформ.
Перша зустріч у Генті завершилася з рахунком 1:1.
Решта чвертьфіналістів Ліги конференцій УЄФА визначиться 16 березня у матчах англійського «Вест Гема» із кіпрським АЕКом (перша гра 2:0), французької «Ніцци» із молдовським «Шерифом» (1:0), іспанського «Вільярреала» із бельгійським «Андерлехтом» (1:1), турецького «Сівасспора» з італійською «Фіорентиною» (0:1), шведського «Юргордена» з польським «Лехом» (0:2), словацького «Слована» зі швейцарським «Базелем» (2:2) та нідерландського АЗ «Алкмаара» з італійським «Лаціо» (2:1).
Як повідомлялося, «Дніпро-1» на попередній стадії розіграшу поступився за сумою двох матчів АЕКу (0:1, 0:0).
Нагадаємо, фінал Ліги конференцій УЄФА пройде 7 червня на «Сінобо Стедіум» у Празі (Чехія).
Фото: AFP.