Єдиний гол у матчі на рахунку Бражка.

«Колос» вдома поступився «Зорі» - 0:1 у 22-му турі Української Прем’єр-ліги, передає Укрінформ.

У першому таймі Булеца взявся виконувати штрафний, віддав пас на Бражка, а той влучно пробив у правий кут воріт. Цей гол став єдиним у матчі.
У другому таймі «Зоря» опинилась у меншості – Снуріцин отримав другу жовту картку та покинув поле.

Врешті, «Зоря» здобула перемогу та піднялась на другу позицію в турнірній таблиці УПЛ, у них 46-ть очок. «Колос» - йде шостим, маючи в своєму активі 30-ть пунктів.

Як повідомляв Укрінформ, завтра, 22-го квітня пройде три матчі 22-го туру УПЛ, у центральному поєдинку «Динамо» прийматиме «Шахтар», початок зустрічі о 17:00.
Фото: upl.ua