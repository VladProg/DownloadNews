Нападника Владислава Ваната визнали найкращим футболістом київського «Динамо» у квітні.

За гравця віддали голоси 62% уболівальників, передає Укрінформ.
До п’ятірки також увійшли півзахисники Олександр Андрієвський (12%), Беніто (11%), Антон Царенко (8%) та Сергій Сидорчук (7%).
У квітні Ванат забив чотири м'ячі за «Динамо» у п’яти поєдинках. Загалом на рахунку 21-річного форварда 10 голів та дві результативні передачі у 32-х матчах за сезон.
В опитуванні взяли участь майже 3,5 тисячі респондентів.
Фото: fcdynamo.com.