Український хокейний нападник Данило Коржилецький виграв з канадською командою «Брукс Бендітс» передсезонний молодіжний турнір U20 Super Challange.

Поєдинки проходили у Швеції за участю восьми кклубів, передає Укрінформ.
У фінальній грі тріумфатори з Юніорської хокейної ліги Альберти (AJHL) розгромили збірну Франції (8:3), а Коржилецький відзначився результативним пасом.
Загалом у п'яти іграх на турнірі колишній гравець київського «Сокола» та молодіжної збірної України набрав 4 очки (1 шайба + 3 паси).
Третє місце на турнірі посів шведський «Фер'єстад», який здолав однолітків зі збірної Угорщини (4:2).
Фото: facebook.com/fhu.com.ua.