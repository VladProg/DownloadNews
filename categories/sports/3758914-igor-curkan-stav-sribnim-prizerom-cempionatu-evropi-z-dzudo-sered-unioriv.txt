У Гаазі (Нідерланди) триває юніорський чемпіонат Європи з дзюдо.

Срібним призером континентальної першості став українець Ігор Цуркан, який посів друге місце у ваговій категорії до 81 кг, передає Укрінформ.
У фіналі Цуркан поступився італійцю Бріджу Баддалоні Носі.
За крок до п'єдесталу зупинився Станіслав Корчемлюк (81 кг), який дійшов до півфіналу, проте спочатку програв майбутньому переможцю, а у сутичці за 3-тє місце поступився Луці Бабутсідзе з Грузії.
9 вересня на татамі у Гаазі Україну представлятимуть Іван Кутєнков, Олексій Болдирєв (обидва - до 90 кг), Карім Нурієв (до 100 кг), Микола Грибик (понад 100 кг), а також Анна Казакова та Юлія Курченко (обидві - до 78 кг).
Окрім особистої першості, на чемпіонаті Європи 10 вересня відбудеться змішаний командний турнір, в якому також виступатиме українська збірна.
Фото: ukrainejudo.com.