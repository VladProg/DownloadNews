У Катарі в середу, 30 листопада, стануть відомі чергові дві пари 1/8 фіналу XXII чемпіонату світу з футболу.

Програму заключного, третього туру групової стадії Мундіалю продовжать представники квартетів С та D, передає Укрінформ.
О 17.00 за київським часом на арені «Ель-Джануб» в Ель-Вакрі зійдуться збірні Австралії та Данії, а на «Едьюкейшн сіті» в Ер-Райяні зустрінуться Туніс та Франція.
О 21.00 на «Стадіоні 974» у Досі зіграють команди Польщі та Аргентини, а у паралельному матчі на «Національному стадіоні» у Лусаїлі - збірні Саудівської Аравії та Мексики.
Турнірна таблиця групи С: Польща - 4 очки, Аргентина - 3, Саудівська Аравія - 3, Мексика - 1.
Турнірна таблиця групи D: Франція - 6 очок, Австралія - 3, Данія - 1, Туніс - 1.
Як повідомляв Укрінформ, перші пари 1/8 фіналу світової першості склали Нідерланди та США, Англія та Сенегал.
ЧС-2022 завершиться 18 грудня.
Фото: edition.cnn.com.