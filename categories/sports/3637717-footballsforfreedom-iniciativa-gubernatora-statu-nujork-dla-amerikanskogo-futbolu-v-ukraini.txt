Представники Української ліги американського футболу зустрілися з губернатором штату Нью-Йорк Джорджем Патакі.

Політик висловив слова захоплення та підтримки українському народу, який протистоїть ворогу і продовжує розвивати усі сфери діяльності, у тому числі спорт, передає Укрінформ.
Губернатор також повідомив, що вирішив започаткувати нову ініціативу для американського футболу в Україні - FootballsForFreedom. Фонд під його керівництвом має намір забезпечити необхідне спортивне обладнання для того, аби українці мали змогу відволіктися від війни та об’єднатися не лише проти ворога, а й у спільному захопленні.
До України вже прямують майже 800 м’ячів. Американські друзі також подарували великий контейнер для їхнього транспортування та зберігання.
Фото: facebook.com/minmolodsport.