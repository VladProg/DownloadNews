Сьогодні Усик та Дюбуа провели першу прес-конференцію.

Чемпіон WBA World у надважкій вазі Даніель Дюбуа (19-1, 18 КО) поділився очікуваннями від бою з чемпіоном WBA, WBO, IBO та IBF у надважкій вазі Олександром Усиком (20-0, 13 КО), який відбудеться 26 серпня, передає Укрінформ.
«Це буде найважливіший поєдинок у моїй карʼєрі. Це бій за чотири пояси надважкої ваги. Це те, для чого боксую. Не втрачу цієї нагоди. Ви мене не зупините. Чудово готовий до поєдинку. Як вже сказав на пресконференції - все має початок та кінець.
В Усика чудові навички. Він великий чемпіон. Дуже поважаю його. Проте я голодний боксер, йду забирати всі пояси. Ось чого хочу досягти», - сказав Дюбуа.

Як повідомляв Укрінформ, поєдинок Усик – Дюбуа офіційно оголошено на 26 серпня. Подія відбудеться у польському Вроцлаві на «Тарчинські Арені».
Фото: k2 promotions