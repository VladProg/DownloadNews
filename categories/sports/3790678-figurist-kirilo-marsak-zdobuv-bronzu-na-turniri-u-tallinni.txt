На третю сходинку п'єдесталу міжнародного турніру з фігурного катання Tallinn Trophy у столиці Естонії, зійшов українець Кирило Марсак.

19-річний уродженець Херсона показав перший результат у короткій програмі і третій - у довільній, передає Укрінформ.
У підсумку зі своєю найкращою сумою у сезоні (193,23) Кирило виборов «бронзу», пропустивши вперед лише двох суперників з Ізраїлю та Казахстану.
Зазначимо, що першу трійку розділили менш як три бали.
Фото: facebook.com/olympicua.