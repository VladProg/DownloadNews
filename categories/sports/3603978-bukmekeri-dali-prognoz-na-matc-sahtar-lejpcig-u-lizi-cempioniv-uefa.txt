У Лізі чемпіонів УЄФА 2 листопада відбудуться поєдинки заключного, шостого туру групового етапу сезону-2022/23.

Як повідомляв Укрінформ, футболісти донецького «Шахтаря» завершать виступ в основній сітці турніру поєдинком проти німецького «Лейпцига», який у першому турі програв «гірникам» на власному полі (1:4).
У майбутній грі букмекери, зокрема, Parimatch, віддають перевагу суперникам української команди.
Успіх «Шахтаря» оцінюється коефіцієнтом 4,90, нічия - 4,30, перемога «Лейпцига» - 1,67.
Матч «Шахтар» - «Лейпциг» пройде у середу, 2 листопада, на стадіоні Війська Польського у Варшаві, початок о 19.45 за київським часом.
В іншому поєдинку квартету F чинний володар титулу іспанський «Реал» на «Сантьяго Бернабеу» у Мадриді прийматиме шотландський «Селтік».
Турнірна таблиця: «Реал» - 10 очок, «Лейпциг» - 9, «Шахтар» - 6, «Селтік» - 2.
«Реал» достроково потрапив до 1/8 фіналу Ліги чемпіонів. «Шахтар» вийде з групи, якщо обіграє «Лейпциг». Інший результат відправить донеччан у плей-офф Ліги Європи УЄФА.
Фото: Getty Images.