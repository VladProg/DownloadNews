Єдиний гол у матчі на рахунку Віффера.

«Феєнорд» обіграв «Рому» в першому чвертьфінальному поєдинку Ліги Європи – 1:0, передає Укрінформ.

«Вовки» мали змогу відкрити рахунок наприкінці першого тайму, проте Лоренцо Пеллегріні не реалізував пенальті.
Після перерви півзахисник Матс Віффер відзначився з подачі Уссами Ідріссі і приніс перемогу господарям.
Матч-відповідь пройде в Римі 20 квітня. У півфіналі переможець зустрінеться з переможцем протистояння «Баєр» – «Уніон».

Як повідомляв Укрінформ, сьогодні пройдуть ще три поєдинки перших чвертьфіналів ЛЄ. «Манчестер Юнайтед» приймає «Севілью», «Ювентус» грає зі «Спортінгом», а «Баєр» – з «Уніоном».

Фото: Getty Image