Збірна України з пляжного футболу провела третій товариський поєдинок на навчально-тренувальному зборі у Португалії.

Після двох матчів із збірною Португалії (4:7 та 3:7) «синьо-жовті» у місті Назаре зустрілися з однойменним місцевим клубом. Підопічні Миколи Костенка й Олександра Корнійчука порадували своїх прихильників перемогою з рахунком 4:2, передає Укрінформ.
М'ячі у складі українців забивали Андрій Пашко, Дмитро Войтенко, Андрій Борсук та Олег Зборовський.
На 17 квітня запланований четвертий контрольний поєдинок «синьо-жовтих» на піренейському зборі.
Фото: uaf.ua.