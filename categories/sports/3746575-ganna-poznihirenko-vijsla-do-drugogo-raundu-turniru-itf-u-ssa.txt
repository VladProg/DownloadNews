Українська тенісистка Ганна Позніхіренко пробилася до другого кола представницького турніру ITF в американському місті Ландісвілл із призовим фондом $100,000.

Ганна (№558 WTA) перед тим, як потрапити до основної сітки, вигравши два матчі у кваліфікації. У першому колі українка обіграла більш рейтингову японку Моюку Учіджиму (№191 WTA) - 6:3, 7:6 (7:5), передає Укрінформ.
Поєдинок тривав трохи більше ніж півтори години.
Для 29-річної Позніхіренко це перша перемога над суперницею з ТОП-200. У другому колі українка зіграє проти четвертої ракетки змагань Медісон Бренгл (№105 WTA) зі США.
Інша українка - Юлія Стародубцева (№200 WTA) понад дві години змагалася у Ландісвіллі проти першої сіяної Ван Сіньюй (№71 WTA) з Китаю, але поступилася - 4:6, 6:4, 4:6.
Юлія продовжить виступ на турнірі у парному розряді, де разом з американкою Софі Чан вийшла до чвертьфіналу. За місце у півфіналі дует гратиме проти українсько-індійської пари Катерина Володько/Сахаджа Ямаліпалі.
Фото: btu.org.ua.