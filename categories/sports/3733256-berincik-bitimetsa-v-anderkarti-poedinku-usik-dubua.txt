Єгор Голуб, тренер чемпіона WBO International у легкій вазі Дениса Берінчика (17-0, 9 КО), розповів, коли його підопічний вийде в ринг.

Він повідомив про це у своєму Інстаграмі, передає Укрінформ.
«Сьогодні у нього вихідний, він може позбирати гриби та покуштувати ягоди Карпат. Але з понеділка він починає підготовку до бою, який відбудеться 26 серпня у місті Вроцлав», - написав Голуб.
Бій пройде в рамках вечора боксу, за участі Олександра Усика та Даніеля Дюбуа.
Раніше Берінчик мав боксувати в травні, але його бій перенесли. Останній поєдинок Денис провів у грудні 2022 року, де переміг Івана Менді.
Фото: Getty Images