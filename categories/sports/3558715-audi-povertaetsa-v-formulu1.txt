Німецький концерн стане учасником змагань із 2026 року.

Ауді підтвердила свою участь у Королівських перегонах на прес-конференції перед Гран-прі Бельгії, повідомляє прес-служба компанії, передає Укрінформ.
Компанія стане постачальником двигунів для однієї із команд. З ким саме співпрацюватиме концерн залишається таємницею.
Ауді готує двигун для нового технічного регламенту, який набуде чинності у 2026 році. Гібридний силовий агрегат складатиметься з електродвигуна, акумулятора, керуючої електроніки та двигуна внутрішнього згоряння. При чому потужність електричної частини практично зрівняється з паливною.
Як повідомляв Укрінформ, Гран-прі Бельгії пройде 28 серпня на трасі Спа-Франкоршам. Лідирує в сезоні чинний чемпіон Макс Ферстаппен.
Фото: audi-mediacenter.com