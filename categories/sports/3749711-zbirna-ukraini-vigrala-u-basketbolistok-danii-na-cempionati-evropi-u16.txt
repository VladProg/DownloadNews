Кадетська жіноча збірна України (баскетболістки до 16-ти років) здобула чергову перемогу на чемпіонаті Європи у Дивізіоні В.

У першій грі турніру за 9-16 місця Євро-2023 підопічні Євгена Мурзіна обіграли команду Данії - 57:48 (23:10, 13:9, 11:14, 10:15), передає Укрінформ.
Найкращою у складі «синьо-жовтих» стала Поліна Тупало, яка набрала 15 очок, 7 підбирань, 3 передачі та 8 перехоплень (РЕ 28).
В наступному матчі за 9-12 місця (18 серпня о 19.30) українські кадетки зіграють проти одноліток зі Словаччини, які в свою чергу розгромили збірну Болгарії з рахунком 90:55 (31:9, 22:13, 19:21, 18:12).
В іншому півфіналі за 9-12 місця зустрінуться переможниці поєдинків Ірландія - Австрія, Нідерланди - Люксембург.
Фото: fbu.ua.