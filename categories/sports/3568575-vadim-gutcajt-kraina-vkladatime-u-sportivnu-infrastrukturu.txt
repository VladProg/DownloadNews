Міністр молоді та спорту очікує на фінансову допомогу від міжнародних організацій.

Гутцайт розповів про відновлення спортивної інфраструктури у країні після завершення війни, повідомляє Tribuna.com, передає Укрінформ.
«Ми очікуємо на допомогу від міжнародних організацій. Крім того, я впевнений, що нам допомагатиме Міжнародний олімпійський комітет, проводитиме донорську конференцію. я знаю, що країна теж вкладатиме у спортивну інфраструктуру, бо здоров’я нації – це не пафосні слова, це реальні речі. Без інфраструктури не буде майбутньої та здорової України», - наголосив Гутцайт.


Як повідомляв Укрінформ, збитки, завдані спортивним об’єктам в Україні армією рф, становлять понад 160 мільйонів доларів.