Жіноча тенісна асоціація (WTA) оновила рейтинг спортсменок станом на 6 березня.

Друга «ракетка» України Марта Костюк завдяки виграному титулу WTA в Остіні піднялася на 12 рядків і вперше в кар'єрі займає 40-у позицію у світовій класифікації, передає Укрінформ.
Першою у національному рейтингу залишається Ангеліна Калініна - 29-а WTA.
У першій сотні списку також Катерина Байндл (Козлова) - 82-а (+2 рядки) та Леся Цуренко - 95-а (+3).
Даяна Ястремська втратила відразу 39 позицій і тепер 142-а, Дар'я Снігур - 158-а (-3).
Рейтинг WTA продовжує очолювати Іга Швьонтек із Польщі. Далі йде білоруска Аріна Соболенко, третьою «ракеткою» світу є американка Джессіка Пегула.
Фото: Getty Images.