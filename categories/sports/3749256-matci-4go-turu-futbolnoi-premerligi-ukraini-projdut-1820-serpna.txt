Поєдинком дебютантів у п'ятницю, 18 серпня, розпочинається четвертий тур чемпіонату України з футболу серед команд Прем'єр-ліги (УПЛ).

О 17.00 черкаський «ЛНЗ» прийматиме житомирське «Полісся», передає Укрінформ.
У перший ігровий день туру також зійдуться луганська «Зоря» та «Олександрія» (19.00).
Субота, 19 серпня, презентуватиме матчі рівненського «Вереса» та полтавської «Ворскли» (15.00), харківського «Маталіста 1925» та закарпатського «Минаю» (17.00), львівського «Руха» та ковалівського «Колоса» (19.00).
У неділю, 20 серпня, 4-й тур завершать протистояння «Дніпра-1» з київською «Оболонню» (15.00), одеського «Чорноморця» з київським «Динамо» (17.00), криворізького «Кривбаса» із донецьким «Шахтарем» (19.00).
Після 3-х турів попереду «Рух» із максимальною кількістю очок - 9. По 7 пунктів в активі «Колоса» та «Шахтаря», по 6 очок набрали «Олександрія», «Динамо» (гра в запасі), «Чорноморець» та «Кривбас».
Фото: УПЛ.