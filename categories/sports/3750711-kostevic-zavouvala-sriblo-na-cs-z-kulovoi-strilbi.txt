Українка Олена Костевич стала другою на чемпіонаті світу з кульової стрільби у Баку.

38-річна спортсменка здобула срібло у стрільбі зі стандартного малокаліберного пістолета на дистанції 25 метрів, повідомляє Укрінформ.
У золотому фіналі вона поступилась німкені Дорен Веннекамп (31:40).
Для Костевич це четверта індивідуальна медаль на чемпіонатах світу. Свою першу нагороду вона виборола 21 рік тому.
Для України це перша медаль на цьогорічному турнірі.
Фото: GSN