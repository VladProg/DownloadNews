Жіноча збірна України з баскетболу 3х3 посіла перше місце в групі на відбірковому турнірі чемпіонату Європи у румунській Констанці і кваліфікувалась на континентальну першість.

Наступним стартом команди стануть Європейські ігри, який вже наступного тижня стартують у Польщі. Змагання з баскетболу 3х3 пройдуть 21-24 червня, передає Укрінформ.
Збірна України потрапила до групи С, де також зіграють команди Литви, Польщі та Естонії.
Дві нвйкращі збірні з групи вийдуть до чвертьфінального раунду, а далі за олімпійською системою на виліт визначаться призери Європейських ігор.
Календар матчів жіночої збірної України 3х3:
Четвер, 22 червня
Початок о 19.30. Польща - Україна
21.20. Естонія - Україна
П'ятниця, 23 червня
19.55. Україна - Литва
Субота, 24 червня
Матчі плей-офф.
Виступ на змаганнях принесе залікові бали до інлдивідуального рейтингу гравчинь збірної, що впливає на олімпійську кваліфікацію.
Додамо, що на перших Європейських іграх у Баку жіноча збірна України з баскетболу 3х3 завоювала «срібло». Тоді з нагородами додому повернулись Вікторія Пазюк, Кристина Мацко (Філевич), Ольга Мазніченко та Ганна Зарицька (Рульова). За чотири роки на Європейських іграх виступили обидві наші збірні, але жодній з них не вдалось подолати груповий етап.
Фото: fbu.ua.