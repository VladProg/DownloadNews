Дніпряни випереджають «гірників» на 8 очок в таблиці чемпіонату України з футболу.

«Дніпро-1» на своєму полі переміг «Шахтар» 2:1 в 14-му турі Української прем'єр-ліги, передає Укрінформ.
У першому таймі рахунок відкрив вінгер «гірників» Мудрик на 17-й хвилині. Потім півзахисник дніпрян Пихальонок відзначився на 21-й хвилині.
У другому таймі форвард «Дніпро-1» Довбик забив переможний гол на 53-й хвилині.
Перемога над «гірниками» дозволила дніпрянам зміцнити свої лідерські позиції і відірватися від переслідувача на 8 очок.
Як повідомляв Укрінформ, «Шахтар» посідає другу сходинку в УПЛ, маючи в активі 27 очок після 12 зіграних матчів.
Фото: shakhtar.com