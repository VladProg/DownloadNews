Футболісти донецького «Шахтаря» не змогли пробитися до чвертьфіналу Ліги Європи УЄФА.

В матчі у відповідь 1/8 фіналу розіграшу «гірники» зазнали нищівної поразки від нідерландського «Феєноорда» - 1:7, передає Укрінформ.
М’ячі на арені «Де Кейп» у Роттердамі забили Сантьяго Томас Хіменес, який відкрив рахунок на 9-й хвилині, Оркун Кокджу (24, 38, з пенальті), Уссама Ідріссі (49, 60), Аліреза Джаханбахш (64) та Данілу (67) - у господарів; Кевін Келсі (88) - у складі «Шахтаря».
За сумою двох поєдинків (перша гра на стадіоні Війська Польського у Варшаві - 1:1) «Феєноорд» вийшов до чвертьфіналу турніру.
Жеребкування 1/4 та 1/2 фіналу розіграшу відбудеться 17 березня у швейцарському Ньйоні.
Нагадаємо, фінал Ліги Європи УЄФА пройде 31 травня на стадіоні імені Ференца Пушкаша у Будапешті (Угорщина).
Фото: Getty Images