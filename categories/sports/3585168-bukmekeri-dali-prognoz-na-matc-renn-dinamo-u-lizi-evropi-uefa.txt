У Лізі Європи УЄФА у четвер, 6 жовтня, відбудуться поєдинки третього туру сезону-2022/23.

Футболісти київського «Динамо» після двох поразок від турецького «Фенербахче» (1:2) та кіпрського АЕКа (0:1) зустрінуться у Франції з «Ренном», повідомляє Укрінформ.
У майбутній грі букмекери Parimatch віддають перевагу суперникам української команди.
Успіх «Динамо» оцінюється коефіцієнтом 7,40, нічия - 4,90, перемога «Ренна» - 1,44.
Матч «Ренн» - «Динамо» пройде 6 жовтня на стадіоні «Роажон Парк» у Ренні, початок о 22.00 за київським часом.
В іншому поєдинку квартету В футболісти «Фенербахче» зійдуться з АЕКом.
Турнірна таблиця: «Ренн» - 4 очки, «Фенербахче» - 4, АЕК - 3, «Динамо» - 0.
Нагадаємо, фінал Ліги Європи УЄФА-2022/23 пройде 31 травня на стадіоні «Ференц Пушкаш» у Будапешті (Угорщина).