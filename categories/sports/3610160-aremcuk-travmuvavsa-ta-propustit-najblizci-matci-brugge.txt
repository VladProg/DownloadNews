Український форвард пошкодив коліно.

Нападник «Брюгге» Роман Яремчук отримав травму та пропустить найближчі матчі клубу, повідомляє Het Laatste Nieuws, передає Укрінформ.

Український форвард травмував коліно, через що пропустить матч Кубка Бельгії проти «Патро Ейсден» (9 листопада) та поєдинок чемпіонату з «Антверпеном» (13 листопада).
Поки невідомо, скільки часу піде на лікування травми. За попередньою інформацією, Яремчук має швидко відновитись.
Перехід Яремчука за 16 мільйонів євро став найдорожчим трансфером Брюгге в історії клубу. Нападник провів за Синьо-чорних восени 12 поєдинків, забивши два голи та віддавши три результативні передачі.

Як повідомляв Укрінформ, у матчі 16-го туру чемпіонату «Бельгії» Брюгге програв Генту (0:2) та опустився у турнірній таблиці на 4-е місце. Яремчук вийшов на поле на 60-й хвилині.
Фото: Getty Image