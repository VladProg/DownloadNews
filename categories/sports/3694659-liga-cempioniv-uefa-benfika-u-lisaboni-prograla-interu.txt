У Лізі чемпіонів УЄФА завершилися перші матчі 1/4 фіналу.

Футболісти португальської «Бенфіки» на «Ештадіу да Луш» у Лісабоні поступилися італійському «Інтеру» - 0:2, передає Укрінформ.
Авторами голів стали Ніколо Барелла, якому асистував Алессандро Бастоні на 51-й хвилині, та Ромелу Лукаку (82, з пенальті).
У паралельному поєдинку футбольного вечора англійський «Манчестер Сіті» на домашній арені «Етіхад» упевнено переміг німецьку «Баварію» - 3:0.
У середу, 12 квітня, чинний володар титулу іспанський «Реал» зіграє у Мадриді з англійським «Челсі», а в італійському дербі зійдуться «Мілан» та «Наполі».
Поєдинки у відповідь 1/4 фіналу відбудуться 18 та 19 квітня.
Переможці протистоянь за сумою двох матчів вийдуть до півфіналу.
Перші зустрічі 1/2 фіналу пройдуть 9-10 травня, повторні - 16-17 травня.
Нагадаємо, фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі.
Фото: AFP.