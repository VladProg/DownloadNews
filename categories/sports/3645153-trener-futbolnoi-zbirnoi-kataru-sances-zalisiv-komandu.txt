Головний тренер футбольної збірної Катару іспанець Фелікс Санчес та Катарська футбольна асоціація (КФА) вирішили припинити співпрацю.


Про це повідомляє пресслужба КФА, передає Укрінформ.
47-річний Санчес та збірна Катару не подовжуватимуть контракт, дія якого закінчилася 31 грудня 2022 року.
На домашньому чемпіонаті світу-2022 Катар програв усі три матчі групової стадії.
Загалом катарська збірна зіграла під керівництвом іспанського фахівця 73 матчі (36 перемог, 13 нічиїх та 24 поразки).
Санчес тренував національну збврну Катару з 2017 року. З 2013-го очолював молодіжні команди цієї країни.
Фото: marca.com.