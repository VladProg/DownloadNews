Іга Швьонтек та Аріна Соболенко свій матч не дограли через дощ.

Американська тенісистка Джесіка Пегула стала першою фіналісткою Підсумкового турніру WTA Finals-2023, що проходить у мексиканському Канкуні, передає Укрінформ.
Пегула у півфіналі розгромила іншу американку Коко Гауфф - 6:2, 6:1. Поєдинок тривав трохи більше години, Джессіка дозволила суперниці виграти лише три гейми.
Пегула виграла усі попередні чотири матчі на турнірі. На груповій стадії Джессіка здолала Олену Рибакіну, Аріну Соболенко та Марію Саккарі. Американка не віддала в них жодного сету.

Другий півфінал між Ігою Швьонтек та Аріною Соболенко не вдалося дограти через дощ. Фінал відкладено на понеділок через велику кількість переносів.
Фото: Getty Images