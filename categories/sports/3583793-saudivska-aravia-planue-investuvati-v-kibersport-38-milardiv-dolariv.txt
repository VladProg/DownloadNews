Проєкт розрахований на 8 років.

Саудівська Аравія планує інвестувати 38 млрд доларів, щоб до 2030 року стати центром кіберспорту, повідомляє Bloomberg, передає Укрінформ.
Це буде одним зі способів диверсифікації економіки, за який буде відповідати державний фонд Savvy Games Group.
Приблизно 13,31 млрд планують витратити на купівлю та розвиток ігрового видавця, 18,63 млрд – на міноритарні частки в ігрових компаніях.
Приблизно 5,32 млрд піде на інвестиції у зрілих розробників ігор, також частину коштів планують витратити на ігрові та кіберспортивні стартапи.
«Ми збираємося використати нереалізований потенціал сектора кіберспорту та ігор для диверсифікації нашої економіки, стимулювання інновацій у цьому секторі та подальшого розширення пропозиції розваг та кіберспортивних змагань по всьому королівству», – сказав принц Саудівської Аравії та голова ради директорів Savvy Мухаммед бін Сал.
Фото: Getty Images