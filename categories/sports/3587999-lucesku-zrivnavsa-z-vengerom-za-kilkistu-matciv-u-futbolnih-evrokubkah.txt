Поєдинок 3-го туру групового етапу Ліги Європи між французьким «Ренном» та київським «Динамо» (2:1) став 250-м у єврокубках для румунського головного тренера української команди Мірчі Луческу.

За цим показником Луческу наздогнав французького «коуча» Арсена Венгера, і тепер наставники ділять між собою друге-третє місця, передає Укрінформ.
Лідирує серед тренерів-«гвардійців» шотландець Алекс Фергюсон - 269 єврокубкових матчів.
Після Луческу та Венгера йде тіталієць Карло Анчелотті (230 матчів), який нині працює з мадридським «Реалом» - суперником «Шахтаря» у груповому раунді Ліги чемпіонів.
Фото: facebook.com/SetantaUkraine.