У Нью-Йорку триває заключний, четвертий у сезоні турнір серії Grand Slam - Відкритий чемпіонат США з тенісу (US Open).

У жіночому одиночному розряді визначилися перші учасниці 1/4 фіналу змагань, передає Укрінформ.
Першу путівку до 1/2 фіналу розіграють Олена Остапенко з Латвії (20-й номер «посіву»), яка обіграла першу «ракетку» світу Ігу Швьонтек з Польщі, та американка Корі Гауфф (6) - після перемоги над Каролін Возняцкі з Даніі, передає Укрінформ.
Другий чвертьфінал пройде за участю румунки Сорани Кирсті (30), яка взяла гору над швейцаркою Беліндою Бенчич (15), та чешки Кароліни Мухової (10), якій поступилася китаянка Ван Сіюй.
В інших парах 1/8 фіналу зустрічаються:
Пейтон Стернс (США) - Маркета Вондроушова (Чехія, 9]
Медісон Кіз (США, 17] - Джессіка Пегула (США, 3)
Онс Жабер (Туніс, 5] - Чжен Ціньвень (Китай, 23]
Дар'я Касаткіна (Росія, 13] - Аріна Соболенко [Білорусь, 2.
Відкритий чемпіонат США з тенісу завершиться 10 вересня.
На фото: Олена Остапенко (claytenis.com).