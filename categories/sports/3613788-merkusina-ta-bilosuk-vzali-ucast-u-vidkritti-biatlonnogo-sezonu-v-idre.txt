У шведському Ідре відбувається відкриття біатлонного сезону-2022/23.

Як повідомляє Федерація біатлону України (ФБУ), сьогодні спортсмени змагалися у спринті, передає Укрінформ.
У жіночій гонці Україну представляли Анастасія Меркушина та Олена Білосюк. Дівчата чітко спрацювали на вогневому рубежі, проте швидкістю поступилися суперницям, посівши відповідно 17-е та 22-е місця серед 35-ти учасниць.
Перемогла француженка Анаїс Шевальє-Буше, другою та третьою стали шведки Ельвіра Карін Еберг та Анна Еберг.
Як повідомляв Укрінформ, перший етап Кубка світу стартує 29 листопада у фінському Контіолахті.