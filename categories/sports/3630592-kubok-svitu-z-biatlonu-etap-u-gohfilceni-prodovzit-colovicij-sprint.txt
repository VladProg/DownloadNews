У Гохфільцені (Австрія) на другому етапі Кубка світу з біатлону в п'ятницю, 9 грудня, відбудеться чоловіча спринтерська гонка на 10 км із двома вогневими рубежами.

Україну о 14.45 представлятимуть Антон Дудченко (4-й стартовий номер), Артем Прима (7), Богдан Цимбал (59), Тарас Лесюк (87) та Віталій Мандзин (89), передає Укрінформ.
У програмі австрійського етапу Кубка світу, який пройде до 11 грудня, також гонки переслідування та класичні естафети.
Фото: biathlonworld.com.