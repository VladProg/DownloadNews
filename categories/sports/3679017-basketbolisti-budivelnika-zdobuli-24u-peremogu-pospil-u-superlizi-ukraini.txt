У баскетбольній Суперлізі України відбулися чергові матчі регулярного чемпіонату.

Лідер першості київський «Будівельник» з рахунком 76:70 (15:17, 33:14, 13:16, 15:23) взяв гору над львівською «Політехнікою-Галичиною», здобувши 24-у перемогу поспіль, передає Укрінформ.
В інших поєдинках ігрового дня аутсайдер турніру «Запоріжжя» програв одеській команді БІПА - 64:82 (18:28, 14:30, 12:8, 20:16), а «Дніпро» завдав поразки «Прикарпаттю-Говерлі» з Івано-Франківська - 75:52 (20:17, 18:9, 15:10, 24:16).
Турнірне становище лідерів: «Будівельник» - 24 перемоги (у 24-х іграх), «Дніпро» - 17 (23), «Київ-Баскет» - 16 (23), БІПА - 16 (23), «Політехніка-Галичина» - 12 (23).
Фото: fbu.ua.