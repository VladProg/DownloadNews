У День незалежності України в Нью-Йорку відбувся благодійний захід, під час якого вдалося зібрати $1,2 млн. для гуманітарної допомоги Україні.

У поєдинках на корті взяли участь українці Сергій Стаховський, Ольга Савчук, Даяна Ястремська, Катаріна Завацька, Даяна Ястремська та Дар'я Снігур, а також зірки світового тенісу Іга Швентек, Рафаель Надаль, Коко Гауфф, Маттео Берреттіні, Марія Саккарі, Стефанос Ціціпас, Джессіка Пегула, Себастьян Корда, Френсіс Тіафо, Лейла Фернандес, Карлос Алькарас, Тейлор Фрітц, Фелікс Оже-Альяссім, Томмі Пол, брати Джон і Пол Макінрої, передає Укрінформ.
Акції щодо підтримки поінформованості про війну в Україні під час Відкритого чемпіонату США (US Open) продовжаться. На відкриття змагань 29 серпня буде запрошений український хор «Думка» з Нью-Йорка. Американська тенісна асоціація планує передати благодійній платформі Ukraine Crisis Relief Fund щонайменше $2 млн.
Як повідомлялося, у липні перший великий благодійний матч на підтримку України «Іга Швентек та друзі» пройшов у Кракові.
Фото: btu.org.