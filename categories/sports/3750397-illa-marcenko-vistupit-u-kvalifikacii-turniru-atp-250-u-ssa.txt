Український тенісист Ілля Марченко боротиметься за місце в основній сітці турніру АТР 250 в американському місті Вінстон-Сейлем із призовим фондом $850,680.

У першому колі кваліфікації Ілля (№264 АТР) зіграє проти італійця Філіппо Мороні (799), який отримав wild card до відбіркових змагань, передає Укрінформ.
Марченко проведе свій перший турнір після перемоги на змаганнях ATP Challenger Tour у Салінасі (Еквадор) наприкінці липня.
36-річний українець утретє нинішнього року стартує на турнірі АТР. У середині травня він поступився товаришу по збірній України Віталію Сачку на старті кваліфікації у Женеві (Швейцарія), а місяць тому дійшов до фіналу відбіркової сітки в Ньюпорті (США).
Фото: btu.org.ua.