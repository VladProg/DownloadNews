Українка Леся Цуренко подолала перше коло на престижному грунтовому турнірі Жіночої тенісної асоціації (WTA) - Mutua Madrid Open - у Мадриді (Іспанія) із призовим фондом $7,652 млн.

У поєдинку за вихід до другого кола змагань Цуренко обіграла італійку Лучію Бронцетті - 6:1, 6:3, передає Укрінфом.
Тенісистки провели на корті майже півтори години.
Наступною суперницею Цуренко буде посіяна під 25-м номером швейцарка Жиль Тайхманн.
Турнір у Мадриді триватиме до 6 травня.
Фото: Getty Images.