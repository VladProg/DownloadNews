Український півзахисник Валерій Федорчук закінчив професійну кар'єру футболіста у віці 34 років.

Про це повідомили Setanta Sports УПЛ в Телеграмі, передає Укрінформ.
Останнім клубом Федорчука став «Рух», за який він виступав з 2020 року й провів 33 матчі. В активі Валерія п'ять голів за львів'ян.
В УПЛ Валерій також зіграв за вісім інших клубів, серед яких «Львів», «Кривбас», «Дніпро», «Карпати», «Волинь», «Динамо», «Верес» і «Маріуполь».
Загалом, за українські клуби Федорчук провів 296 матчів (262 - в УПЛ, 18 - у Кубку України, 15 - у єврокубках і один - у Суперкубку). У вищій лізі чемпіонату України на його рахунку 21 гол.
Фото: fcrukh.com