Головний тренер збірної України зі спортивної гімнастики Геннадій Сартинський поділився очікуваннями від майбутнього чемпіонату Європи-2023, який пройде 11-16 квітня в Анталії (Туреччина).

Наставник заєначив, що головна метаа на Євро - увійти до 13 найкращих команд, аби відібратися на чемпіонат світу, передає Укрінформ.
«Наше завдання - увійти до 13 найкращих команд, аби відібратися на чемпіонат світу. Сподіваюся, нам це вдасться зробити. Склад збірної не змінився. У четвер виїжджаємо до Туреччини. Радівілов, Мельников та Колодій готуються на базі у Кончі-Заспі, а Ковтун зі Стельмахом - з тренеркою Іриною Надюк за кордоном, у Хорватії», - сказав Сартинський.
Не пройшов до складу олімпійський чемпіон Олег Верняєв. Шестиразовий переможець першостей Європи відбув дискваліфікацію через допінг і вже може змагатися на міжнародних турнірах, проте Євро він пропускатиме.
«Олег працює, «бореться» з вагою. Тренується, щоб дістати можливість потрапити до основного складу. Думаю, у майбутньому він виступатим», - додав тренер.
Фото: noc-ukr.org.