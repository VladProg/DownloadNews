Команда українців Віктора Циганкова на Артема Довбика «Жирона» здобула четверту поспіль перемогу, обігравши «Гранаду» у поєдинку 5-го туру чемпіонату Іспанії з футболу.

Матч на «Естадіо Нуево Лос Карменес» у Гранаді завершився успіхом гостей - 4:2, передає Укрінформ.
Українські «жирондинці» відзначилися голом Віктора Циганкова на 22-й хвилині та резутативною передачею Артема Довбика, який асистував Давіду Лопесу (34). Ще два м'ячі у складі «Жирони» забили Савіо (31) та Ян Коуту (89).
«Гранада» уникла розгрому завдяки голам албанського форварда Мірто Узуні на 63-й хвилині та аргентинського нападника Лукаса Боє (85).
«Жирона» із 13 очками тепер ділить 2-3 місця із «Барселоною».
Лідирує у турнірній таблиці Ла Ліги мадридський «Реал», в активі якого 15 очок.
У наступному турі 23 вересня «Жирона» прийматиме «Мальорку».
Фото: twitter.com/GironaFC.