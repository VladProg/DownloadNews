Друга «ракетка» України Віталій Сачко пробився до другого кола турніру Асоціації тенісистів професіоналів (АТР) серії Challenger - Castel del Monte Open - в Андрії (Італія) із призовим фондом €45,73 тис.

На старті змагань Сачко здобув вольову перемогу над Александаром Лазаровим із Болгарії - 3:6, 6:3, 6:2, повідомляє Укрінформ.
Путівку до чвертьфіналу Сачко розіграє із переможцем протистояння між посіяним під 7-м номером Єлле Селсом із Нідерландів та Олексієм Ватутіним з рф.
Турнір в Італії триватиме до 27 листопада.
Фото: Peugeot Slovak Open.