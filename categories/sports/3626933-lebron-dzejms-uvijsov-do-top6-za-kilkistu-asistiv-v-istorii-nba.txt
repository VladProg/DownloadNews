Головна зірка та лідер «Лос-Анджелес Лейкерз» Леброн Джеймс вийшов на 6-у позицію в історії північноамериканської Національної баскетбольної асоціації (НБА) за результативними передачами.

У матчі з «Мілуокі Бакс» (133:129) Джеймс зробив 11 ассистів. Він довів загальний показник до позначки 10142 і обійшов іншу легенду легенду «Лейкерз» Меджика Джонсона (10141), передає Укрінформ.
У Джеймса на це пішло більше поєдинків. 37-річний Леброн відіграв 1 381 матч в НБА, в активі Меджика 906 ігор.
Лідер НБА за кількість асистів Джон Стоктон, у нього їх 15 806. На другому місці Джейсон Кідд (12091), ТОП-3 замикає лідер «Фінікса» Кріс Пол (11071).
Напередодні Леброн Джеймс став першим гравцем в історії НБА, який набрав 45000 очок за кар'єру.
Фото: nba.com.