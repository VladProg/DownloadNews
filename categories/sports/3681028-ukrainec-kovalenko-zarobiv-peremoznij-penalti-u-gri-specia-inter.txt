Український футбольний хавбек Віктор Коваленко долучився до сенсаційної перемоги клубу «Спеція» над міланським «Інтером» у 26-у турі італійської Серії А.

Півзахисник вийшов на заміну на 67-й хвилині, і на 85-й заробив пенальті - проти Віктора сфолив нідерландський захисник Дензел Дюмфріс, передає Укрінформ.
Одинадцятиметровий реалізував ангольський форвард «Спеції» М'Бала Нзола - 2:1.
27-річний Коваленко грає за «Спецію» на правах оренди з «Аталанти» другий сезон. За цей час він відзначився одним голом і трьома результивними передачами.
Фото: Getty Images.