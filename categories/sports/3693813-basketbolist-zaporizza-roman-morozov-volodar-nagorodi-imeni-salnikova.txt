Баскетболісти київського «Будівельника» стали чемпіонами української Суперліги, «Дніпро» здобув «срібло», а одеська БІПА - «бронзу» національної першості.

Також визначились володарі індивідуальних нагород. Приз імені Олександра Сальникова, яким відзначається найкращий бомбардир чемпіонату, зокрема, став форвард клубу «Запоріжжя» Роман Морозов, який у підсумку набрав 503 очки, передає Укрінформ.
ТОП-10 найрезультативніших гравців української Суперліги:
Роман Морозов («Запоріжжя», 31 матч) - 503 очки
2. Максим Закурдаєв («Дніпро», 31) - 472
3. Володимир Конєв («Будівельник», 31) - 470
4. Сергій Старцев («Прикарпаття-Говерла», 31) - 467
5. Михайло Горобченко (Політехніка-Галичина, 31) - 444
6. Владлен Бережний («Політехніка-Галичина», 30) - 431
7. Сергій Скіра («Черкаські Мавпи», 31) - 424
8. Станіслав Тимофеєнко (Дніпро, 30) - 411
9. Володимир Коцько («Старий Луцьк», 32) - 393
10. Олександр Кольченко («Будівельник», 31) - 392.
А ось рекордний показник за набраними очками в одному матчі належить американцю Деметріусу Лейку, який у січні у поєдинку «Черкаських Мавп» проти «Політехніки-Галичини» набрав 41 очко.
Український баскетбольний снайпер Олександр Сальников двічі вигравав «бронзу» Олімпійських ігор (1976, 1980 роки). 1974-го він став чемпіоном світу, двічі перемагав на чемпіонатах Європи (1979, 1981).
Фото: facebook.com/UkrBasket.