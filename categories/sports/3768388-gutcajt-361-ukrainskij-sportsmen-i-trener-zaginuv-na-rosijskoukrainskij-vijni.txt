Міністр молоді і спорту України, президент НОК Вадим Гутцайт привітав українських захисників і захисниць.

Відповідне звернення Гутцайт опублікував на своїй сторінці у Фейсбуці, передає Укрінформ.
«1 жовтня – день великих сердець і сталевої волі, свято тих, хто захищав і захищає. У День захисників і захисниць згадуємо та вдячні за волю і гідність, які маємо. Схиляємо голови перед тими, хто віддав своє життя за нашу свободу.
361 український спортсмен і тренер загинув на російсько-українській війні. Вони стали янголами спорту. Свічка пам'яті завжди горітиме у наших серцях.
Сьогодні – час сказати «Дякую» кожному і кожній, хто продовжує захищати. Понад 3000 спортсменів і тренерів боронять нашу землю у лавах Сил оборони України. Вони продовжують тисячолітню традицію українського війська. Нехай гасло «Слава Україні! – Героям слава!» залишається нашим оберегом на віки вперед. Слава Героям! Слава захисникам і захисницям! Слава Україні!» - написав Гутцайт.
Як повідомляв Укрінформ, у вівторок, 3 жовтня «Арсенал» протистоятиме «Лансу» у груповому етапі ЛЧ.

Фото: facebook.com/vgytzait