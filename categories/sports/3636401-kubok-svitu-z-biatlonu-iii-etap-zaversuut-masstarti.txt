В Ансі (Франція) у заключний день змагань третього етапу Кубка світу з біатлону у неділю, 18 грудня, відбудуться гонки з масовим стартом.

О 13.10 у чоловічому масстарті на 15 км з чотирма вогневими рубежами Україну представлятиме Артем Прима, передає Укрінформ.
Жіноча гонка на 12,5 км о 15.15 пройде без участі українок.
Французький етап Кубка світу з біатлону - останній у 2022 році.
Четвертий етап прийматиме 5-8 січня Поклюка (Словенія). У програмі - спринти, гонки переслідування, одиночна змішана та змішана естафети.
Фото: IBU.