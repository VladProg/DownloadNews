Виконком Української асоціації футболу на пропозицію комітету національних збірних команд УАФ офіційно затвердив Руслана Ротаня виконувачем обов’язків головного тренера національної збірної України.

Угода із 41-річним Ротанем, який нині виконує функції головного тренера молодіжної збірної України, діятиме до моменту набрання чинності контракту із Сергієм Ребровим, перемовини з яким за дорученням виконкому проводить адміністрація УАФ, передає Укрінформ.
Виконком Української асоціації футболу погодився з пропозицією комітету національних збірних команд провести перемовини із Сергієм Ребровим стосовно призначення його головним тренером національної збірної України з укладенням контракту строком до 30 липня 2024 року з можливістю пролонгації за взаємною згодою до 30 липня 2026 року.
Фото: uaf.ua.