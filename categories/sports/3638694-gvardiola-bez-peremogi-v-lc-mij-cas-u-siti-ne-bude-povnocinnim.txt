Під керівництвом іспанського спеціаліста «містяни» доходили до фіналу Ліги чемпіонів.

Головний тренер «Манчестер Сіті» Пеп Гвардіола поділився думками про важливість перемоги клубу у Лізі чемпіонів, повідомляє ВВС, передає Укрінформ.
«Це не єдиний трофей, але я визнаю, що даний титул нам потрібен, і мій час тут не буде повноцінним, якщо ми його не виграємо. Я зроблю все за той час, що ми разом, але так я б сказав і раніше. У нас немає цього трофея, і ми намагатимемося його виграти. Я вважаю, що рано чи пізно це станеться», - сказав Гвардіола.
За 6 сезонів з іспанцем у «Сіті» 1 програш у фіналі ЛЧ, 1 виліт у півфіналі, 3 – у 1/4 фіналу та 1 – у 1/8-й.
Як повідомлялося, «Ман Сіті» посідає другу сходинку в АПЛ, маючи в активі 32 пункти після 14-и зіграних матчів.
Фото: Getty Images