Форвард національної збірної України з хокею Євген Фадеєв підписав контракт із нідерландським клубом «Снекпойнт Лімбург».


Ця команда виступає у міжнародній BeNe-лізі за участю команд Бельгії, Нідерландів та Німеччини, передає Укрінформ.
Минулий сезон 25-річний киянин через сімейні обставини не виступав. Лише після Нового року підписав він угоду з командою третього дивізіону Німеччини «Крефельд 1981». Фадеєв зіграв 7 ігор і набрав 7 (1+6) очок. Після закінчення клубного сезону центрфорвард увійшов до складу національної збірної України та виступав на ЧС-2023 в Естонії (2 передачі у 5-ти іграх).
Євген дуже швидкий та мобільний гравець, технічно добре підготовлений. Він віступав у престижних юніорських змаганнях в Америці, на його рахунку також два «дорослі» чемпіонати світу. Він дуже цілеспрямований. Очікую побачити це на льоду», - сказав наставник «Снекпойнт Лімбург» Джефрі ван Ірсел.
Фото: facebook.com/fhu.com.ua.