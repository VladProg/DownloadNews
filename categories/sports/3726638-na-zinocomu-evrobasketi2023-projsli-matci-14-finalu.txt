На жіночому чемпіонаті Європи з баскетболу в Ізраїлі та Словенії зіграні поєдинки чвертьфінального раунду.

Поразки зазнали тепер вже колишні чемпіонки Європи з команди Сербії, які з великим рахунком поступилися Бельгії - 53:93, передає Укрінформ.
У складі бельгійської збірної Емма Мессеман стала авторкою першого в історії жіночих чемпіонатів Європи тріпл-даблів - 15 очок, 13 підбирань та 10 передач.
За підсумком 1/4 фіналу визначилися учасники півфінального раунду - Іспанія протистоятиме Угорщині, а Бельгія зіграє проти Франції.
Результати матчів 1/4 фіналу:
Угорщина - Чехія - 62:61 (7:11, 22:11, 19:17, 14:22)
Бельгія - Сербія - 93:53 (28:8, 21:23, 22:14, 22:8)
Франція - Чорногорія - 89:46 (23:9, 21:17, 21:11, 24:9)
Іспанія – Німеччина - 67:42 (20:7, 13:9, 20:13, 14:13).
Фото: fbu.ua.