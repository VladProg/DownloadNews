Київський баскетбольний клуб «Будівельник» не продовжуватиме виступ у Балканській лізі.

Як повідомляє Sport.ua, Балканська ліга отримала звернення українського баскетбольного клубу «Будівельник», в якому сказано, що команда припиняє виступи в турнірі через відсутність фінансування, передає Укрінформ.
«Інформація була надіслана за 24 години до того, як клуб повинен був вилетіти до Болгарії для участі в матчах регулярного сезону Балканської ліги 21 березня проти «Пеї» та 23 березня проти «Бероє», - йдеться у повідомденні.
В результаті рішення «Будівельника» всі майбутні матчі клубу скасовуються.
Керівництво ліги діятиме відповідно до регламенту ліги та після консультацій з ФІБА та Федерацією баскетболу України.
Решта ігор сезону відбудуться за оновленою програмою, включаючи Фінал чотирьох», - повідомляє офіційний сайт ліги.
«Будівельник» знаходився на 3-й позиції в Балканській лізі, здобувши 6 перемог при 1 поразці.
До півфіналу виходять перші дві команди у таблиці, а команди з 3 по 6 місця - до чвертьфіналу.
Фото: БК «Будівельник».