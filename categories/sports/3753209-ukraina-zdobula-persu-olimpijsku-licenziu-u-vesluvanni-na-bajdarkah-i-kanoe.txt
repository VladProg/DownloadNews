Збірна України виборола першу ліцензію на Олімпіаду-2024 у веслуванні на байдарках і каное на чемпіонаті світу-2023 в німецькому Дуйсбургу.

Четвірка українських байдарочників у складі Олега Кухарика, Дмитра Даниленка, Ігоря Трунова та Івана Семикіна стала бронзовим призером світової першості, передає Укрінформ.
Загалом це вже десятий вид спорту, в якому наступного року у Парижі (Франція) змагатимуться українські олімпійці.
Фото: Суспільне Спорт.