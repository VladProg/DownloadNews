Юнацька збірна України (футболісти до 17-ти років) зіграє у 6-й відбірковій групі елітного раунду кваліфікації чемпіонату Європи-2023.

За підсумками жеребкування у суперники «синьо-жовтим» дісталися команди Італії, Кіпру та Ірландії, передає Укрінформ.
32 команди поділені на вісім груп і у березні розіграють 15 путівок до фінальної стадії, матчі якої відбудуться в період із 17 травня до 2 червня 2023 року в Угорщині.
У фінальний турнір вийдуть вісім переможців груп еліт-раунду відбору та сім володарів других місць із найкращими результатами. До них приєднається країна-господар.
Євро-2023 (U-17). Еліт-раунд відбору.
Група 1: Сербія, Ізраїль, Боснія і Герцеговина, Білорусь.
Група 2: Чорногорія, Вельс, Шотландія, Ісландія.
Група 3: Нідерланди, Англія, Данія, Північна Ірландія.
Група 4: Іспанія, Німеччина, Туреччина, Фінляндія.
Група 5: Португалія, Чехія, Польща, Словаччина.
Група 6: Італія, Україна, Кіпр, Ірландія.
Група 7: Бельгія, Норвегія, Хорватія, Словенія.
Група 8: Франція, Швейцарія, Латвія, Албанія.
Фото: uefa.com.