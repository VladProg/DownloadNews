Гонщик розпочне виступи за команду з Гран-прі Угорщини.

Третій пілот «Ред Булл» Даніель Ріккардо замінить Ніка де Вріса в складі «Альфа Таурі», повідомляє пресслужба команди, передає Укрінформ.

«Я радий повернутися на вірний шлях із сім’єю «Ред Булл», – сказав Ріккардо.
Гонщик розпочне виступи за команду з Гран-прі Угорщини, який пройде з 21 по 23 липня.
Нік де Вріс провів за команду десять етапів та не набрав очок.
Як повідомляв Укрінформ, Ріккардо не виступав у «Формулі-1» з моменту припинення співпраці з «Маклареном» наприкінці 2022 року, на рахунку Даніеля 32 подіуми, серед яких вісім перемог.
Фото: Getty Images