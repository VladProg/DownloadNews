Лень зіграв лише півтори хвилини у передсезонному матчі.

Український центровий Олексій Лень взяв участь у передсезонному матчі «Сакраменто Кінгз» - «Голден Стейт», передає Укрінформ.
На відміну від попереднього спарингу цих же команд, українець отримав на майданчику зовсім мало часу – лише півтори хвилини. За відведений час українець встиг записати до свого активу один блок-шот.
Матч завершився перемогою «Ворріорз» – 116:115. Для Леня цей передсезонний матч став четвертим.
Раніше українець набрав по 2 очки у поєдинках із «Торонто Репторс» (99:112) та «Лос-Анджелес Лейкерс» (101:109), а також записав до свого активу 7 очок у першій зустрічі з «ГСВ» 16 жовтня.

Як повідомляв Укрінформ, новий сезон НБА стартує в ніч із 24 на 25 жовтня.
Фото: Getty Images