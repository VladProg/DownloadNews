Українець Георгій Кравченко вийшов у фінал кваліфікації турніру Асоціації тенісистів професіоналів (АТР) серії Challenger - Pekao Szczecin Open - у Щецині (Польща) із призовим фондом €134,92 тис.

У першому колі відбіркових змагань посіяний під 11-м номером Кравченко (№404 світового рейтингу) завдав поразки поляку Павелу Цясу (№453) 6:0, 6:0, передає Укрінформ.
Поєдинок тривав менше години.
За вихід до основної сітки турніру Кравченко зійдеться з німцем Луїсом Вессельсом.
Pekao Szczecin Open пройде до 18 вересня.
Фото: ФТУ.