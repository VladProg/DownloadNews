Українсько-австралійський дует Ерік Ваншельбойм - Адам Тейлор став переможцем турніру Міжнародної федерації тенісу (ITF) у Дубровніку (Хорватія).

Як інформує BTU, у фіналі парного розряду змагань посіяні під першим номером Ваншельбойм і Тейлор обіграли українсько-хорватський тандем Іван Кременчуцький - Микола Башич - 6:4, 6:4, передає Укрінформ.
21-річний Ерік Ваншельбойм виграв перший парний титул цього року та п'ятий за кар'єру.
Перед стартом у Хорватії українець посідав 350-те місце у парному рейтингу Асоціації тенісистів професіоналів (АТР).
Фото: btu.org.ua.