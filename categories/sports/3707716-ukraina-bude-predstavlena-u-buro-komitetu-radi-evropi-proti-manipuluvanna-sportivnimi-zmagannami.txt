Під час 6-го засідання комітету Ради Європи з імплементації Конвенції проти маніпулювання спортивними змаганнями (Маколінської конвенції) начальницю управління міжнародного співробітництва та європейської інтеграції Мінмолодьспорту України Наталію Радчук обрали до бюро комітету на другий термін.

Членами бюро, яке уповноважене визначати загальну політику та програму діяльності комітету Маколінської конвенції. також стали представники Греції, Швейцарії, Норвегії та Молдови.
Участь українського представника у роботі бюро комітету Ради європи дає можливість посилити позиції України у цій міжурядовій структурі та загалом інтенсифікувати міжнародну співпрацю щодо дотримання доброчесності у спорті.
Довідково: Конвенція Ради Європи проти маніпулювання спортивними змаганнями (Маколінська конвенція) ратифікована Україною 16 листопада 2016 року (Закон України «Про ратифікацію Конвенції Ради Європи проти маніпулювання спортивними змаганнями»).
З метою імплементації положень Маколінської конвенції Міністерство молоді та спорту України координує діяльність міжвідомчої робочої групи «Національна платформа доброчесності спорту» та забезпечує роботу відповідного онлайн-порталу, який дає можливість повідомляти про маніпулювання спортивними змаганнями (https://fairsport.gov.ua/).
Фото: mms.gov.ua.