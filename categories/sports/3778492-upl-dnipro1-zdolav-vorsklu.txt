Гуцуляк оформив дубль.

«Дніпро-1» переміг «Ворсклу» - 3:2 у перенесеному поєдинку 1-го туру чемпіонату України з футболу, передає Укрінформ.
Рахунок у матчі відкрив Філіппов, він відзначився вже на п’ятій хвилині першого тайму. Степанюку вдалося зрівняти. Проте Гуцуляк наприкінці тайму вивів свою команду вперед.
У другій 45-хвилинці Гуцуляк знову забив та збільшив перевагу «Дніпра-1». Наприкінці поєдинку Степанюк забив другий гол «Ворскли», проте довести рахунок до нічийного не зміг - 2:3.
Тож, «Дніпро-1» перемагає та підіймається на четверту позицію в УПЛ, у них 21 очко, «Ворскла» йде дев’ятою, маючи в своєму активі 13 пунктів.


Як повідомляв Укрінформ, сьогодні, 25 жовтня «Шахтар» проведе поєдинок проти «Барселони» у Лізі чемпіонів.
Фото: upl.ua