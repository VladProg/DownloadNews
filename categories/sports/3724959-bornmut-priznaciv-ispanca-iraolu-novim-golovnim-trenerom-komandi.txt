«Борнмут» Забарного оголосив, що Андоні Іраола став новим головним тренером команди.

Про це повідомила пресслужба команди, передає Укрінформ.
Контракт з 40-річним іспанцем розрахований на 2 роки.
Попереднім клубом іспанського фахівця був «Райо Вальєкано», який фінішував 11-м у сезоні Ла Ліги 2022/23.
Він раніше також тренував «Мірандес» з Сегунди та АЕК «Ларнака». Іраола - колишній футболіст. Грав за «Атлетік», «Нью-Йорк Сіті» та збірну Іспанії.
Як повідомлялося, в сезоні 2022/23 команда Іллі Забарного посіла 15-е місце в АПЛ, відірвавшись від зони вильоту на 5 очок. Сьогодні команду залишив головний тренер команди Гарі О′Ніл.
Фото: Getty Images