16 червня молодіжна збірна України, яка готується до фінального турніру Євро-2023 (U21), зустрінеться у спарингу з однолітками з Ірландії.

Початок матчу - о 19.00 за київським часом, передає Укрінформ.
На зборі в Австрії «синьо-жовті» працюють із 7 червня. 13-го числа вони провели контрольний матч із Кувейтом (U23), в якому перемогли - 2:0.
15 червня була оприлюднена заявка Руслана Ротаня на Євро-2023 (U-21), до якої увійшли 23 виконавці, у тому числі й ті, хто нині перебуває у таборі національної збірної України.
Загалом у форумі, що проходитиме у період з 21 червня до 8 липня в Грузії та Румунії, братимуть участь 16 команд. За підсумками жеребкування, яке відбулося 18 жовтня минулого року в Бухаресті, українці потрапили до групи В, де зустрінуться з Румунією, Іспанією та Хорватією. Три найкращі команди Євро-2023 (окрім Франції та Англії) отримають путівки на Олімпійські ігри у Парижі 2024 року.

Офіційна заявка молодіжної збірної України на Євро-2023 (U21):
воротарі - Руслан Нещерет («Динамо», Київ), Анатолій Трубін («Шахтар», Донецьк), Кирило Фесюн («Колос», Ковалівка);
захисники - Костянтин Вівчаренко («Динамо», Київ), Олександр Сирота («Динамо», Київ), Максим Таловєров (ЛАСК, Австрія), Олексій Сич «Кортрейк», Бельгія), Ростислав Лях («Рух», Львів), Максим Брагару («Чорноморець», Одеса), Арсеній Батагов («Зоря», Луганськ), Володимир Бражко ( «Зоря», Луганськ);
півзахисники - Іван Желізко («Валмієра», Латвія), Микола Михайленко («Олександрія»), Олександр Назаренко («Дніпро-1»), Дмитро Криськів («Шахтар», Донецьк), Олег Очеретько («Шахтар», Донецьк), Олексій Кащук («Сабах», Азербайджан, Артем Бондаренко («Шахтар», Донецьк), Георгій Судаков («Шахтар», Донецьк);
нападники - Богдан В'юнник (ГАК, Австрія), Данило Сікан («Шахтар», Донецьк), Михайло Мудрик («Челсі», Англія), Владислав Ванат («Динамо», Київ).

Фото: uaf.ua.