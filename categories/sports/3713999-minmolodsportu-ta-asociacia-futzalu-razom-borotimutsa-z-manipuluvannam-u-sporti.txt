Міністерство молоді та спорту України та Асоціація футзалу України уклали меморандум про співпрацю у боротьбі з маніпулюваннями спортивними змаганнями.

Про це повідомляє пресслужба міністерства, передає Укрінформ.
Відповідно до умов меморандуму сторони співпрацюватимуть та обмінюватимуться інформацією щодо запобігання маніпулюванню спортивними змаганнями, проводити спільні заходи з популяризації принципів чесної гри у спорті та залучення більшої кількості представників спортивного руху і громадськості до боротьби з маніпулюванням у спорті.
Міністр молоді та спорту України Вадим Гутцайт висловив упевненість, що об'єднані зусилля допоможуть захистити доброчесність українського футзалу та його імідж на міжнародній арені. Він також наголосив на необхідності підвищення обізнаності гравців, тренерів та інших представників футзальної спільноти у сфері протидії корупційним проявам у спорті.
Як повідомлялося, що Міністерство молоді та спорту України координує діяльність Міжвідомчої робочої групи «Національна платформа доброчесності спорту».
Онлайн-портал «Національної платформи доброчесності спорту» інформує про питання боротьби з маніпулюванням спортивними змаганнями та надає можливість повідомляти про них.
Фото: mms.gov.ua.