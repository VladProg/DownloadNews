Футболісти полтавської «Ворскли» та «Металіст 1925» зіграли у суботу внічию у матчі 18-го туру чемпіонату України серед клубів Прем'єр-ліги.

Результат поєдинку - 0:0, передає Укрінформ.
Після цієї гри у «Ворскли» стало 20 очок (9-те місце), у «Металіста 1925» - 21 (8-е).
Нині також тривають поєдинки між київським «Динамо» та луганською «Зорею», «Львовом» та криворізьким «Кривбасом», рівненським «Вересом» і «Дніпром-1».
Завершать програму туру у неділю, 19 березня, матчі «Інгульця» з Петрового з одеським «Чорноморцем», ковалівського «Колоса» із закарпатським «Минаєм» та донецького «Шахтаря» з львівським «Рухом».
Розпочався 18-й тур учора поєдинком між харківським «Металістом» та «Олександрією». Була зафіксована нічия - 0:0.
У турнірній таблиці УПЛ лідирує «Шахтар», у якого 39 очок (після 16-ти ігор), далі - «Дніпро-1» - 36 (16), «Зоря» - 34 (17), «Динамо» - 33 (17) та «Олександрія» - 28 (17).
Фото: upl.ua.