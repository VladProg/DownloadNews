Перша «ракетка» Українка Ангеліна Калініна пробилася до третього кола турніру Жіночої тенісної асоціації (WTA) - BNP Paribas Open - в Індіан-Веллсі (США) із призовим фондом $8,8 млн.

У матчі другого раунду змагань посіяна під 27-м номером Калініна (№29 рейтингу WTA) здобула вольову перемогу над чешкою Ліндою Фугвіртовою (№53) - 4:6, 6:4, 7:5, передає Укрінформ.
Поєдинок тривав 2 години 45 хвилин.
У третьому сеті українка відігралася за рахунку 2:5, взявши із матчболом 5 геймів поспіль.
Наступною суперницею Калініної буде переможниця поєдинку між 7-м номером «посіву» Марією Саккарі з Греції та американкою Шелбі Роджерс (№41).
Турнір BNP Paribas Open триватиме до 19 березня.
Фото: Getty Images.