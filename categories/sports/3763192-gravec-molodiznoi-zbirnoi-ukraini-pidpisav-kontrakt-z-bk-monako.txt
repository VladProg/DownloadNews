Центровий молодіжної збірної України з баскетболу 19-річний Владислав Семерич підписав угоду з баскетбольним клубом «Монако».

Угода розрахована на два роки, передає Укрінформ.
Семерич провів підготовку до сезону з командою U21, яка грає у елітному дивізіоні чемпіонату Франції серед молодіжних клубів.
Баскетболісти «Монако» вже стартувала у чемпіонаті і на вихідних програла в матчі першого туру «Ліможу» - 76:91.
Семерич провів на майданчику 19 хвилин, за які набрав 7 очок () і зробив 5 підбирань.
Нинішнього літа Семерич грав за молодіжну збірну України U20, яка здобула «бронзу» на Євробаскеті у Дивізіоні Б. Владислав також грав у збірній U21 з баскетболу 3х3 у Лізі націй.
Фото: fbu.ua.