Українська тенісистка Юлія Стародубцева впевнено стартувала в основній сітці турніру ITF в американському місті Нейплз із призовим фондом $60.000.

Уродженка Нової Каховки (№499 WTA)перемогла п'яту «ракетку» змагань Джеймі Леб (253) зі США - 6:3, 6:3, передає Укрінформ.
Суперниці провели на корті півтори години.
У другому колі турніру Стародубцева зіграє проти колишньої 26-ї тенісистки світу Таміри Пашек з Австрії, яка нині посідає 524-те місце у рейтингу WTA.
У четвер Юлія разом з австралійською тенісисткою Александрою Осборн також виступить у чвертьфіналі парних змагань турніру у Нейплзі.
Фото: btu.org.