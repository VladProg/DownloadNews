З п’ятьма медалями повертаються українські каратисти з турніру серії Karate 1 Premier League у Дубліні (Ірландія).

«Золото» виграли Анжеліка Терлюга (вагова категорія до 55 кг) і Різван Талібов (понад 84 кг), передає Укрінформ.
Талібов практично вирвав перемогу на останніх секундах фінального поєдинку у чемпіона Панамерики чилійця Родріго Рохаса і вперше отримав почесний титул Grand Winner у своїй вазі.
Бронзові нагороди здобули Катерина Крива (до 50 кг), Андрій Заплітний (до 75 кг) та Анастасія Степашко (понад 68 кг).
Наша віцечемпіонка Олімпійських ігор-2020 Анжеліка Терлюга має вже 16-те «золото» на турнірах Premier League.
Фото: facebook.com/minmolodsport.