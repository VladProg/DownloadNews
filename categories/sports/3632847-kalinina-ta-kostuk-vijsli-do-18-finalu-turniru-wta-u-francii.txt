Перша та друга «ракетки» України Ангеліна Калініна та Марта Костюк успішно стартували на турнірі Жіночої тенісної асоціації (WTA) Open BLS de Limoges у Ліможі (Франція) із призовим фондом $115 тис.

У першому колі одиночного розряду змагань посіяна під 5-м номером Калініна обіграла француженку Кароль Монне - 6:4, 6:0, а 8-й номер «посіву» Костюк завдала поразки Джоанні Гарленд (Тайвань) - 6:2, 6:3, передає Укрінформ.
За вихід до чвертьфіналу Калініна зустрінеться з француженкою Дженні Лім, яка потрапила до основної сітки у статусі «лакі-лузера», а Костюк зіграє з переможницею матчу Крістіни Младенович (Франція) та Клари Таусон (Данія).
Хардовий турнір у Ліможі завершиться 17 грудня.
На фото: Марта Костюк (Getty Images).