Українка у фіналі поступилась француженці Бальцер.

Олімпійська чемпіонка з фехтування Ольга Харлан здобула срібну медаль на першому етапі Кубка світу цього сезону в Алжирі, передає Укрінформ.
У фіналі українка програла француженці Сарі Бальцер - 11:15.
Ця медаль стала для Ольги 30-ю на рівні Кубків світу.
У півфіналі українка перемогла представницю Греції Деспіну Георгіаду - 15:12. По ходу поєдинку українка програвала 4 уколи. В 1/32 фіналу Ольга перемогла Шихомі Фукушиму (15:7), в 1/16 - Саусен Будіаф (15:12), в 1/8 - Селію Перез Куенцу (15:11), в 1/4 - Тетяну Назлимов (15:9).
Фото: Getty Images