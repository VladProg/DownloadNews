Союз європейських футбольних асоціацій (УЄФА) завершив прийом заявок від країн, які хочуть провести чемпіонати Європи у 2028 та 2032 роках.

Як повідомляє офіційний сайт організації, на Євро-2028 претендують спільна заявка Англії, Вельсу, Шотландії, Ірландії та Північної Ірландії та окрема заявка Туреччини, передає Укрінформ.
На Євро-2032 претендують окремі заявки Туреччини та Італії.
Усі країни мають остаточно підтвердити свою готовність провести турнір до квітня 2023 року.
УЄФА оголосить організаторів обох чемпіонатів Європи восени 2023 року.
Нагадаємо, Євро-2024 пройде у Німеччині.
Як повідомляв Укрінформ, Україна приєдналася до заявки Іспанії та Португалії, які хочуть у 2030 році провести чемпіонат світу.
Фото: УЄФА.