Одразу по завершенню чемпіонату Європи з дзюдо в Монпельє (Франція), частина української збірної вирушила в Австралію - в місто Перт на Відкритий Кубок Океанії.

Як повідомляє пресслужба Федерації дзюдо України, на турнірі виступлять Михайло Свідрак (вагова категорія до 81 кг), Антон Савицький (до 100 кг) та Євгеній Балєвський (понад 100 кг), передає Укрінформ.
Українці вийдуть на татамі у другий змагальний день, 11 листопада.
За цей турнір нараховуються рейтингові бали на рівні з Grand Prix, тож на змагання вирушили спортсмени української команди, яким найбільше необхідно добрати бали для олімпійського рейтингу.