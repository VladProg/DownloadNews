Українець Олексій Середа посів шосте місце серед 12-ти учасників фіналу у стрибках з 10-метрової вишки на чемпіонаті світу з водних видів спорту, який триває у місті Фукуока (Японія).

У заключному, шостому стрибку у фіналі змагань 17-річний Середа отримав від суддів 91,8 бала, що принесло Олексію підсумкове шосте місце, передає Укрінформ.
Чемпіоном світу у цій дисципліні став австралієць Кассель Руссо, який випередив китайців Жуньє Ліана та Хао Янга. Представник Зеленого континенту перервав серію з 25-ти поспіль перемог китайських спортсменів у фіналах чемпіонів світу, яка тривала 4 останні роки.
Нагадаємо, пройшовши через кваліфікацію, Олексій Середа завоював ліцензію на Олімпійські ігри 2024 року, що відбудуться в Парижі (Франція).
Фото: Getty Images/Global Images Ukraine.