Футболісти збірної України у середу, 21 вересня, проведуть четвертий поєдинок групового етапу Ліги націй УЄФА.

Як повідомляв Укрінформ, «синьо-жовті» у гостях зіграють з національною командою Шотландії.
На сьогоднішньому матчі на 52-тисячній арені «Гемпден Парк» у Глазго очікується 45 тис. уболівальників збірної Шотландії та близько 1 тис. прихильників української збірної.
Зустріч висвітлюватимуть 110 журналістів та 30 фотокореспондентів.
Стартовий свисток італійського арбітра Мауріціо Маріані у Глазго пролунає о 21.45.
Турнірна таблиця у групі 1 Ліги В: Україна - 7 очок (після 3-х ігор), Шотландія - 6 (3), Ірландія - 4 (4), Вірменія - 3 (4).
Фото: uaf.ua.