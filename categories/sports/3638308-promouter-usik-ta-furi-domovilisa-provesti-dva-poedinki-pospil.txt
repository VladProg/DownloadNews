Боксерський промоутер Боб Арум повідомив, що британець Тайсон Ф'юрі та українець Олександр Усик проведуть свої поєдинки у надважкій вазі один з одним без проміжних боїв.

Остаточне рішення може бути прийняте до кінця нинішнього року, повідомляє Укрінформ.
«Усик та Ф'юрі домовилися боксувати один з одним без будь-яких проміжних боїв. Тепер питання полягає в тому, коли саме це відбудеться та де. Але точно - у перші чотири місяці наступного року. Ми розглядаємо декілька пропозицій з Близького Сходу та можливість провести поєдинок у Великій Британії перед 95 тисячами глядачів («Вемблі». - Ред.). Остаточне рішення буде прийняте найближчим часом, сподіваюся, що навіть до кінця року», - сказав Арум.
Додамо, що Усик є чемпіоном WBO/WBA/IBF/IBO, Ф'юрі - володар титулу WBC.
Фото: boxingscene.com.