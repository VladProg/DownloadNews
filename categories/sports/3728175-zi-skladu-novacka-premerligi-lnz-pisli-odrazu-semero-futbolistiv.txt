Дебютант української футбольної Прем'єр-ліги - черкаський клуб ЛНЗ розпрощався із сімома футболістами.

Про це повідомляє пресслужба черкаської команди, передає Укрінформ.
Черкаський клуб залишають воротар Денис Шелихов, захисники Ігор Солдат і Олег Синєгуб, півзахисники Антон Євдокимов, Владислав Нехтій і Микита Полюлях, а також форвард Ярослав Галенко.
Раніше склад команди поповнив екснападник харківського «Металіста» Максим Прядун.
Як повідомляв Укрінформ, ЛНЗ за сумою двох стикових матчів переграв «Інгулець» з Петрового (1:1, 2:1) і вперше вступатиме у Прем'єр-лізі.
Фото: facebook.com/fclnz.