Збірна України з пляжного футболу провела поєдинок відбіркового турніріу чемпіонату світу.

«Синьо-жовті» на старті європейської кваліфікації ЧС-2024 у Баку (Азербайджан) у додатковий час переграла команду Іспанії - 4:3, передає Укрінформ.
В іншій грі першого туру групи В поляки взяли гору над литовцями (3:1).

Наступні матчі підопічні Миколи Костенка та Олександра Корнійчука зіграють 6 та 7 липня проти збірних Польщі та Литви відповідно.

Зазначимо, що 16 команд відборкового циклу світової першості поділено на 4 групи. По дві найкращі збірні вийдуть до 1/4 фіналу. Чотири переможці чвертьфіналів кваліфікуються на ЧС-2024, який відбудеться 15-25 лютого 2024 року в Об'єднаних Арабських Еміратах (ОАЕ).
Фото: АПФУ.