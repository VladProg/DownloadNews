Головний тренер футболістів луганської «Зорі» Валерій Кривенцов підбив підсумки матчу проти бельгійського «Гента» (1:1) у 1-у турі групового етапу Ліги конференцій, який пройшов у Любліні.

Наставник вважає результат зустрічі позитивним, передає Укрінформ.
«Це був перший матч, тому з огляду на турнірну таблицю, яка лише формується, програвати не можна було категорично. Команда це завдання виконала.
«Гент» є лідером бельгійського чемпіонату. Команда демонструє активний, агресивний, швидкий футбол, до якого ми були готові. Можна вважати, що результат позитивний для нас, хлопці активно працювали в обороні, що не дало супернику багато грати біля наших воріт. Було слушних моментів для реалізації... Я рраховував на те, що заміни допоможуть освіжити нашу гру, посилити атакувальний потенціал, але цього, насамперед, і не вистачило для кінцевого позитивного результату. У підсумку, все ж таки, результат добрий, я задоволений», - сказав Кривенцов.
В іншому протистоянні групи В ізраїльський «Маккабі» (Тель-Авів) взяв гору над ісландським «Брейдабліком» - 3:2.
Поєдинки 2-го туру Ліги конференцій УЄФА відбудуться 5 жовтня, зокрема, «Брейдаблік» - «Зоря», «Гент» - «Маккабі».
Фото: facebook.com.