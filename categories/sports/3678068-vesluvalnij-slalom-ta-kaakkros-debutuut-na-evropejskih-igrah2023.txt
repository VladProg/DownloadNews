На ІІІ Європейських іграх, які з 21 червня по 2 липня нинішнього року прийматимуть Краків і Малопольське воєводство, уперше будуть розіграні нагороди у веслувальному слаломі та каяк-кросі.

Веслування на байдарках і каное входило до програми Євроігор від початку їх проведення у Баку-2015. Змагання у Польщі мають стати поворотним пунктом в історії цього виду спорту завдяки введенню до програми найпрестижнішого мультиспортивного форуму континенту ще двох дисциплін, передає Укрінформ.
Зазначимо, що для веслувального слалому Ігри Краків-Малопольська-2023 також розглядатимуться як Європейський континентальний кваліфікаційний турнір і дадуть шанс учасникам втілити мрію про виступ на літніх Олімпійських іграх у Парижі-2024.
Чотири олімпійські квоти (по одній на вид) будуть визначені за результатами змагань у Кракові.
Фото: olimpijski.pl.