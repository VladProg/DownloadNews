Українець програв Йорісу Де Лооре з Бельгії.

Український тенісист Ілля Марченко (АТР 271) не зумів вийти до півфіналу челенджера у Братиславі (Словаччина), який проводиться на хардових покриттях у приміщенні, передає Укрінформ.

У 1/4 фіналу українець у трьох сетах поступився Йорісу Де Лооре (Бельгія, ATP 188) – 3:6, 6:3, 6:7 (2-7). Матч тривав 2 години та 35 хвилин. У третій партії Марченко зробив брейк за рахунку 3:3, проте одразу віддав свою подачу. У 12-му геймі українець врятував 2 матчболи, перевів гру на тай-брейк, але не впорався з бельгійцем.
Це була друга зустріч тенісистів. У 2017 році Ілля програв Йорісу на старті кваліфікації US Open.
У півфіналі челенджера у Братиславі Де Лооре зіграє проти Люка Нарді (Італія, ATP 133).
Фото: btu.org.ua