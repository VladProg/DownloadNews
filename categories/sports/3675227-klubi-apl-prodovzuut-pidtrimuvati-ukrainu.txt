Англійські футбольні клуби продовжують підтримувати Україну, яка вже понад рік протистоїть повномасштабній російській агресії.

Як повідомляє пресслужба Англійської прем'єр-ліги (АПЛ), перед матчами 25-го туру АПЛ британці додали до своїх атрибутів кольори українського прапора, передає Укрінформ.
«Демонстрація нашої підтримки», - сказано, зокрема, у твіттері «Борнмуту», кольори якого захищає ексгравець київського «Динамо» Ілля Забарний.
Зазначимо, що з елементами українського прапора на поєдинки також вийдуть клуби інших команд АПЛ.
На фото: захисник ліверпульського «Евертона» Віталій Миколенко (Getty Images/Global Images Ukraine).