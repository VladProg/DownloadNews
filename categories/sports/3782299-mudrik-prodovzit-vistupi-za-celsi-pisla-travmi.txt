Лондонський футбольний клуб «Челсі» повідомив про те, що український вінгер Михайло Мудрик відновив повноцінні тренування в загальній групі англійської команди.

За інформацією пресслужби «синіх», 22-річний українець повністю відновився після розтягнення м'язів, передає Укрінформ.
Через цю травму Мудрик пропустив два останні матчі «Челсі»: в прем'єр-лізі (АПЛ) проти «Брентфорда» (0:2) і в Кубку ліги проти «Блекберна» (2:0) 28 жовтня і 1 листопада відповідно.
У нинішньому сезоні на рахунку Мудрика 2 голи в 9-ти матчах за «синіх».
Наступний поєдинок «Челсі» проведе 6 листопада проти земляків із «Тоттенгема».
Фото: Getty Images / Global Images Ukraine.