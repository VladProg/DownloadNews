Сальвадорсько-український дует Марсело Аревало - Марта Костюк зупинився за крок до півфіналу змішаного розряду на Вімблдонському тенісному турнірі, який триває у Лондоні (Велика Британія).

У матчі 1/4 фіналу змагань мікст Аревало - Костюк за 1 годину 40 хвилин поступився іншому інтернаціональному тандему Матве Мідделкооп (Нідерланди) - Альділа Сутджіаді (Індонезія) - 5:7, 6:7 (5:7), передає Укрінформ.
Вімблдонський турнір триватиме до 16 липня.
Фото: btu.org.