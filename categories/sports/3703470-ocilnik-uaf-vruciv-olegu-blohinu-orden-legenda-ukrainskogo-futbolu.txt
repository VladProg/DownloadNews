З нагоди Всеукраїнського дня футболу та за історичний внесок у розвиток українського футболу володар «Золотого м’яча»-1975 і екснаставник національної збірної України Олег Блохін отримав із президента УАФ Андрія Павелка орден «Легенда українського футболу».

Блохін продовжує ділитися своїм досвідом і знаннями заради нових досягнень вітчизняного футболу. Він працює співголовою Комітету національних збірних команд УАФ та Ради стратегічного розвитку професіонального футболу асоціації, передає Укрінформ.
«Вдячний Українській асоціації футболу і особисто Андрію Павелку за визнання та високу оцінку моєї роботи. Футбол спирається на зв’язок поколінь та їхні досягнення, які є стимулом для молоді і зовсім маленьких шанувальників гри. Пишаюся тим, що представляю саме українську футбольну школу, тим, що мав можливість прославляти український футбол на найвищому міжнародному рівні. Також вдячний УАФ та її керівництву за можливість продовжувати роботу заради розвитку нашого футболу. Це є особливо цінним для мене в такий надзвичайно складний для нашої країни час випробувань», - сказав після отримання нагороди Олег Блохін.
Фото: uaf.ua.