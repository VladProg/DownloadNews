У чемпіонаті Франції з футболу тривають поєдинки 26-го туру елітного дивізіону Ліги 1.

«Страсбур» українського захисника Едуарда Соболя на домашній арені «Стад де ла Мено» мінімально поступився «Бресту» - 0:1, передає Укрінформ.
Успіх гостям приніс гол Франка Онора, якому асистував Жеремі Ле Дуарон у доданий час першого тайму.
Соболь відіграв третій повний матч у чемпіонаті Франції.
«Ельзасці» із 22-ма очками посідають 16-те місце у турнірній таблиці, яку очолює «Парі Сен-Жермен» (63 очки).
У наступному турі 12 березня «Страсбур» на виїзді протистоятиме другій команді Ліги 1 «Марселю» українського хавбека Руслана Малиновського.
На фото: Едуард Соболь (ФК «Страсбур»).