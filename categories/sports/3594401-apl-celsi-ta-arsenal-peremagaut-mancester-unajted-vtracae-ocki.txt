«Арсенал» продовжує очолювати турнірну таблицю.

Триває 11 тур Англійської Прем'єр-ліги, передає Укрінформ.
«Челсі» на виїзді переміг «Астон Віллу» – 2:0.
Вже на 6-й хвилині зустрічі Мейсон Маунт вивів «Челсі» вперед. У середині другого тайму півзахисник відзначився ще раз та встановив остаточний рахунок матчу.
«Челсі» йде на четвертому місці в АПЛ. «Астон Вілла» розташувалася на 16-й позиції.
В іншому матчі ігрового дня «Манчестер Юнайтед» і «Ньюкасл» розійшлися безгольовою нічиєю.
На двох команди завдали більше 20 ударів по воротах, проте жоден із них не став гольовим. При цьому Ньюкасл двічі влучив у каркас воріт, а в середині другого тайму МЮ міг пробити пенальті, проте система VAR вказала на відсутність порушення у штрафному майданчику «Сорок».
«Червоні дияволи» залишились на п’ятому місці. «Ньюкасл» займає шосту позицію у турнірній таблиці АПЛ.
В іншій грі «Арсенал» здолав «Лідс» - 1:0.
На 35 хвилині єдиний гол у матчі забив Букайо Сака.
Українець Олександр Зінченко не потрапив у заявку «Арсеналу». Футболіст пропустив через травму вже четверту зустріч «Канонірів».
«Арсенал» продовжує очолювати турнірну таблицю, «Лідс» - 15-ий в АПЛ.




Як повідомляв Укрінформ, сьогодні в Англійській Прем'єр-лізі відбудеться ще один матч. «Ліверпуль» зіграє із «Манчестер Сіті». Початок зустрічі о 18:30.

Фото: Getty Image