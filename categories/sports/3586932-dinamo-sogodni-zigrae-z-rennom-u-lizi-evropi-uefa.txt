Футболісти київського «Динамо» у четвер, 6 жовтня, проведуть поєдинок третього туру групового етапу Ліги Європи УЄФА.

«Біло-сині» у гостях на стадіоні «Роажон Парк» зустрінуться із французьким «Ренном», передає Укрінформ.
Стартовий свисток іспанського арбітра зустрічі Хосе Санчес Мартінеса пролунає о 22.00 за київським часом.
В іншому матчі квартету В турецький «Фенербахче» прийматиме кіпрський АЕК.
Нагадаємо, «Динамо» розпочало виступ у Лізі Європи поразками у Стамбулі від «Фенербахче» (1:2) та у польському Кракові від АЕКа (0:1).
Турнірна таблиця: «Фенербахче» - 4 очки, «Ренн» - 4, АЕК - 3, «Динамо» - 0.
Фото: football24.ua.