У кваліфікації наступного XVII чемпіонату Європи з футболу візьмуть участь 53 національні збірні, окрім команди Росії, яка відсторонена від участі в офіційних змаганнях через повномасштабне військове вторгнення рф в Україну.

Як повідомляє Союз європейських футбольних асоціацій (УЄФА), перед жеребкуванням відбіркового циклу Євро-2024, що відбудеться 9 жовтня у Франкфурті (Німеччина), всі учасники кваліфікації будуть розподілені по шести кошиках (перші п’ять кошиків - по 10 команд, шостий кошик - 3 команди) відповідно до рейтингу збірних за підсумками Ліги націй-2022/2. Збірна України опинилася на 22 місці і відповідно потрапила у третій кошик.
За підсумками жеребкування буде сформовано 10 груп: у семи групах буде по пять команд, у трьох - по шість.
Склад кошиків при жеребкуванні відбірного циклу Євро-2024.
Кошик 1: Нідерланди, Хорватія, Іспанія, Італія, Данія, Португалія, Бельгія, Угорщина, Швейцарія, Польща.
Кошик 2: Франція, Австрія, Чехія, Англія, Уельс, Ізраїль, Боснія та Герцеговина, Сербія, Шотландія, Фінляндія.
Кошик 3: УКРАЇНА, Ісландія, Норвегія, Словенія, Ірландія, Албанія, Чорногорія, Румунія, Швеція, Вірменія.
Кошик 4: Грузія, Греція, Туреччина, Казахстан, Люксембург, Азербайджан, Косово, Болгарія, Фарерські острови, Північна Македонія.
Кошик 5: Словаччина, Північна Ірландія, Кіпр, Білорусь, Литва, Гібралтар, Естонія, Латвія, Молдова, Мальта.
Кошик 6: Андорра, Сан-Марино, Ліхтенштейн.
Матчі групового етапу відбіркового циклу Євро-2024 пройдуть з березня по листопад 2023 року. Команди, які фінішують на першому та другому місцях у своїх групах, вийдуть у фінальну частину чемпіонату Європи. Ще три путівки на Євро-2024 будуть розіграні в березні 2024 року у стикових матчах плей-офф раунді між 12-ма найкращими збірними Ліги націй-2022/23 (серед тих, хто не потрапить на Євро напряму).
Нагадаємо, фінальний турнір чемпіонату Європи пройде в Німеччині з 14 червня по 14 липня 2024 року.
Фото: УЄФА.