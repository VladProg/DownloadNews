31-річна Сандра Заневська працюватиме з українською тенісисткою Мартою Костюк, починаючи з американської серії турнірів.


Відомо, що раніше польська екстенісистка працювала з француженкою Алізе Корне та Петрою Мартич з Хорватії, передає Укрінформ.
За ігрову кар'єру Заневська виграла 15 турнірів ITF (вісім - в одиночному розряді), піднімалася на 142-й рядок в одиночному рейтингу WTA (2012 рік). Завершила виступи вона 2017 року.
Під час роботи з Петрою Мартич Заневська допомогла хорватській тенісистці піднятися з 90-ї позиції у рейтингу на 15-те місце і дебютувати в ТОП-20. 2019 року Мартич під керівництвом польки дійшла до чвертьфіналу на «Ролан Гаррос», виборола свій перший титул WTA і дійшла до фіналу змагань WTA 500 у Чженчжоу (Китай).
Марта Костюк нинішнього тижня виступає на турнірі у Вашингтоні, де вже досягла чвертьфіналу, обігравши Б'янку Андреєску з канади та Каролін Гарсію з Франції.
Фото: btu.org.ua.