Українка Катаріна Завацька успішно стартувала в основній сітці турніру Жіночої тенісної асоціації (WTA) серії Challenger у хорватському місті Макарська із призовим фондом $115 тис.

23-річна волинянка (№218 WTA) перемогла у середу Лауру Пігоссі з Бразилії (139) - 6:3, 6:4, передає Укрінформ.
Суперниці провели на корті 2 години 4 хвилини.
У другому раунді (1/8 фіналу) українка зустрінеться з 53-ю «ракеткою» світу італійкою Жасмін Паоліні (53).
Турнір у Хорватії триватиме до 11 червня.
Як повідомляв Укрінформ, минулого тижня Катаріна Завацька виграла титул на змаганнях в італійському місті Брешіа.
Фото: j48tennis.net.