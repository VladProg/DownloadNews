Українська стронгвумен Ольга Лящук стала переможницею щорічного турніру зі стронгспорту The Shaw Classic, що проходив 19-20 серпня у Ловленді, штат Колорадо, США.

Ольга набрала найбільшу серед усіх учасниць кількість балів за сумою всіх вправ – 67, повідомляє Укрінформ.
Компанію на п’єдесталі їй склали представниці Канади Саманта Белв'ю (63) та Меліса Пікок (60).
Лящук вдруге у кар'єрі виборола звання найсильнішої жінки планети. Перший титул було здобуто минулого року.
У змаганнях чоловіків українець Олексій Новіков посів 10-те місце, набравши за сумою усіх вправ 44 бали.
Перемогу здобув багаторазовий володар титулу Найсильнішої людини світу – американець Брайан Шоу (96 очок), який планує після цьогорічного турніру завершити професійну кар'єру.
2-м став канадець Мітчелл Хупер (89), 3-м – шотландець Том Столтман (82).
Фото: instagram.com/olga_liashchuk_strongwoman