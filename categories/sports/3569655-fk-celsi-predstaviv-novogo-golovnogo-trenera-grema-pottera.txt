Лондонський футбольний клуб «Челсі» на своєму офіційному сайті представив уболівальникам нового головного тренера команди англійця Грема Поттера.


Наставник підписав з лондонським клубом п'ятирічний контракт, передає Укрінформ.
«Приємно, що я можу зробити наступний крок та працювати з цікавою групою гравців, яка у нас тут є, змагатися на найвищому рівні, намагатися створити команду переможців, і це фантастична нагода для мене», - сказав тренер.
Незабаром фахівець розпочне роботу з командою. На посаді головного тренера він замінив німця Томаса Тухеля.
З травня 2019 року 47-річний Поттер тренував англійський клуб Прем'єр-ліги «Брайтон енд Гоув Альбіон».
Фото: facebook.com/ChelseaFC.