Це буде обов'язковим захистом титулу IBF.

Свій наступний поєдинок хорватський надважковаговик Філіп Хргович проведе з переможцем бою Олександр Усик – Даніель Дюбуа, про це заявив промоутер Едді Гірн в інтерв’ю Boxing Social, передає Укрінформ.
«Зрозуміло, що ми наполягатимемо на обов’язковому захисті титулу IBF. Це була наша головна умова перед поєдинком з Маккіном. Хргович потребував цього бою, щоб він залишався в ділі. IBF вже підтвердила, що призначить Хрговичу поєдинок із переможцем бою Усик – Дюбуа. Бій пройде зі статусом обов’язкового захисту титулу», - сказав Гірн.
Хргович у своєму останньому поєдинку переміг австралійця Демсі Маккіна у рамках вечора боксу в Лондоні на O2 Arena. Хорват зберіг статус обов’язкового претендента на титул IBF у надважкій вазі, який він отримав у серпні минулого року, перемігши Чжана Чжилея.
Як повідомляв Укрінформ, бій Усика та Дюбуа відбудеться 26 серпня у польському Вроцлаві на «Тарчинськи Арена».
Фото: Getty Images