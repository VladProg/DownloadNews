«Синьо-жовті» посідають 28-е місце в рейтингу ФІБА.

Чоловіча збірна України з баскетболу повернулася до топ-30 світового рейтингу ФІБА, повідомляє прес-служба міжнародної федерації баскетболу, передає Укрінформ.
В оновленому рейтингу «синьо-жовті» піднялися на три позиції та посідають 28-е місце. Серед європейських збірних – Україна на 15-му місці.
Лідером рейтингу залишилась збірна США. На другому місці чемпіони Європи іспанці, які відстають лише на 1.8 бала. Третє місце у Австралії.
Як повідомляв Укрінформ, збірна України на чемпіонаті Європи-2022 дійшла до плей-оф. На груповому етапі команда Айнарса Багатскіса виграла три матчі з п’яти, однак у 1/8 фіналу «синьо-жовті» поступилися Польщі (86:94).
Фото: ФБУ