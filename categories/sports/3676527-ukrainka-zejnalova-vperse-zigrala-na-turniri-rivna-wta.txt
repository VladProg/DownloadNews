Тенісистка здобула перемогу у дуеті з американкою Шарлоттою Чаватіпон.

Українська тенісистка Сабіна Зейналова у дуеті з американкою Шарлоттою Чаватіпон провела зустріч першого кола парного розряду на турнірі в Остіні, передає Укрінформ.
Протистояли їм Беатріс Гумулія з Індонезії та Се Юйцзе з Китайського Тайбею.
За 1 годину 17 хвилин перемогу у двох сетах здобули Зейналова та Чаватіпон – 6:3, 6:4.
У наступному раунді – 1/4 фіналу – Сабіна Зейналова та Шарлотта Чаватіпон зіграють з переможцями матчу Далма Гальфі (Угорщина) / Данка Ковініч (Черногорія) – Ерін Раутліфф (Нова Зеландія) – Альділа Сутджіаді (Індонезія).


Як повідомляв Укрінформ, українська тенісна пара Марта Костюк/Даяна Ястремська не змогла здобути перемогу в першому колі турніру WTA 250 в американському місті Остін.
Фото: Instagram. Сабіна Зейналова