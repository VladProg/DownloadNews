Кироло Болюх здобув перемогу на першому етапі кубка України зі стрибків у воду з 3-метрового трампліна у відборі спортсменів до збірної України.

Про це повідомляє кореспондент Укрінформ.
Він показав найкращий результат серед 12 фіналістів змагань.
«Я виходив з однією думкою: виконати свої стрибки якомога краще. Взагалі думав, що буду другим, адже мої суперники дуже якісно стрибали. Я нещодавно перехворів і лише втретє вийшов «на воду». На кубку світу я стрибатиму в парі з Олексієм Середою. Там будемо боротися за найвищі нагороди. Ми ставимо перед собою найвищі цілі: перемогти на кубку світу і здобути ліцензію на Олімпіаду-2024 в Парижі», - сказав Кирило Болюх.

На думку головного тренера збірної України зі стрибків у воду Іллі Целютіна, остаточний склад національної команди сформують після чемпіонату України.
«Цей етап відбору є першим. На другому етапі за місяць до Європейських ігор ми бачитимемо, хто в якій формі і які бали набирає. Той, хто стане чемпіоном України, буде в пріоритеті на чемпіонати Європи і світу. На кожен ліцензійний етап змагань ми плануємо певну кількість ліцензій. Коли відстрибаємо на Європейських іграх, розумітимемо, як далі розраховувати сили наших спортсменів. Далі буде чемпіонат світу. Ми вже зібрали максимальний коефіцієнт складності для спортсменів, тому залишається набратися досвіду і «підчистити програму», - висловився Ілля Цилютін.
Другий етап відбору до лав національної команди зі стрибків у воду заплановано на початок травня.
У стрибках у воду на Олімпіаді в Парижі розіграють 8 комплектів нагород. Максимальне представництво від країни - 12 ліцензій.
Фото Павла Кубанова