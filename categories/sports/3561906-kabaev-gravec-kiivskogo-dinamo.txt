Угода розрахована на чотири роки.

Півзахисник Владислав Кабаєв перейшов у «Динамо», повідомляє прес-служба клубу, передає Укрінформ.
Раніше він виступав за «Зорю».
За «Динамо» Кабаєв виступатиме під 7-м номером.

Угода розрахована на чотири роки. 26-річний Кабаєв - вихованець СДЮШОР «Чорноморець», у складі «моряків» дебютував у дорослому футболі, вийшовши на заміну в матчі Ліги Європи проти хорватського «Хайдука» 7 серпня 2014 року. Загалом за «Чорноморець» провів у всіх турнірах 55 матчів, в яких забив 2 м’ячі.

Влітку 2017 року перейшов до луганської «Зорі». Разом із луганцями двічі, у 2020-му та 2021-му, став бронзовим призером чемпіонату України, грав у єврокубках – Лізі Європи та Лізі конференцій. Загалом у складі «Зорі» провів 129 матчів, забив 10 м’ячів.


Як повідомляв Укрінформ, це перше підписання киян цього літа.

Фото: fcdynamo.com