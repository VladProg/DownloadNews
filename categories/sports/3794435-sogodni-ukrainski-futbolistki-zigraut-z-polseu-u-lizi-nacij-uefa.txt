1 грудня жіноча збірна України з футболу проведе поєдинок 5-го туру групового турніру дебютного розіграшу Ліги націй УЄФА.

Поєдинок пройде на стадіоні «Сталь» у польському місті Стальова Воля. Початок - о 18.00 за місцевим часом (19.00 за київським), передає Укрінформ.
Поєдинок 6-го туру Сербія - Україна відбудеться 5 грудня в сербському містечку Стара Пазова на центральному стадіоні футбольної бази національних збірних (Stadion Sports Center of FA of Serbia). Початок гри - о 20.00 за київським часом.
Наша команда зібралася у Львові ввечері 25 листопада, одразу після завершення фінального матчу Кубку України. Згодом делегація жіночої збірної України прибула до міста Ряшів (Польща), де й провела навчально-тренувальний збір.
«Травмовану Анастасію Вороніну з «Колоса» замінила Ольга Басанська з «Кривбаса», а Марину Шайнюк («Ворскла») - Таміла Хімич («Житлобуд-1»). Уже в Ряшеві травмувалася Ольга Овдійчук із турецького «Фомгета», і довелося терміново викликати Яну Малахову зі словенського ФК «Мура Нона», - розповів виконувач обов’язків головного тренера жіночої збірної України Володимир Пятенко. - Настрій у моїх підопічних бойовий, шанс підвищитися в класі ще є, тому боротимемося до кінця».
Для того, аби поборотися за друге місце й мати нагоду через плей-оф піднятися до Ліги А, треба двічі перемогти у грудневих матчах і сподіватися, що Сербія не виграє у Греції.
Фото: uaf.ua.