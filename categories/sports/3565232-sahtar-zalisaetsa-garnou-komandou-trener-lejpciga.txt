Головний тренер «РБ Лейпциг» Доменіко Тедеско поділився очікуваннями від завтрашнього матчу з українським «Шахтарем» у першому турі групового етапу Ліги чемпіонів УЄФА.

Як повідомляв Укрінформ, футболісти донецького «Шахтаря» на старті єврокубкового сезону зіграють у гостях із німецьким «Лейпцигом».
«Менталітет та бажання у нас є, і тому я все ще з оптимізмом дивлюся на матчі та виступи у майбутньому. «Шахтар» є домінуючою командою в Україні. Ви можете бачити це за їхніми виступами в УПЛ, де вони вже набрали сім очок у перших трьох іграх. Незважаючи на відхід деяких гучних імен, вони, як і раніше, залишаються гарною командою. Вони мають універсальні гравці, вони сильні і здатні створити проблеми як при контратаках, так і своїми вінгерами. Це також клуб із великим досвідом участі у Лізі чемпіонів», - заявив Тедеско.
Поєдинок «Лейпциг» - «Шахтар» пройде у вівторок, 6 вересня на «РБ Арені» в Лейпцигу, початок о 22.00 за київським часом.
У паралельному поєдинку квартету F Ліги чемпіонів шотландський «Селтік» у Глазго зійдеться з іспанським «Реалом» з Мадрида.
Фото: RBL.