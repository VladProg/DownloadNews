Молодіжна збірна України з баскетболу (гравці до 20-ти років) з перемоги розпочала виступ на чемпіонаті Європи-2023 у Дивізіоні В в Скоп’є (Північна Македонія).

У першому турі групи С «синьо-жовті» завдади нищівної поразки одноліткам з Грузії - 82:55 (25:11, 12:17, 22:12, 23:15), передає Укрінформ.
8 липня Україна зіграє зі Швецією, 9 липня - проти Азербайджану, 12 липня - з Косово.
За підсумком європейської першості в Дивізіоні В три кращих збірних із чотирьох квартетів турніру - фіналісти та переможець матчу за третє місце - отримають підвищення в класі та підіймуться в Дивізіон А.
Фото: ФБУ.