Сергій Корабльов залишив посаду головного тренера клубу української баскетбольної Суперліги «Кривбас» (Кривий ріг) за обопільною згодою сторін.

Тренер залишається у структурі клубу і обійматиме посаду асистента, передає Укрінформ.
Під керівництвом Корабльова Кривбас здобув «бронзу» та срібло чемпіонату Вищої ліги у сезонах-2020/2021 та -2022/2023.
«Кривбас» нинішнього сезону повернувся до Суперліги, але у першому колі команда програла усі 10 матчів і перебуває на останній сходинці турнірної таблиці.
Це друга тренерська відставка у Суперлізі: днями Вадим Пудзирей залишив одеський клуб БІПА.
Фото: fbu.ua.