Український кіберспортивний клуб NAVI виступив з офіційною заявою щодо Олександра «s1mple» Костилєва.

Як передає Укрінформ з посиланням на заяву NAVI.


«Після 7 років безперервних виступів під жовто-чорним прапором основний склад клубу залишає легендарний гравець – Олександр «s1mple» Костилєв.


Його вплив на успіхи NAVI, усю дисципліну CS:GO і кіберспортивну індустрію в цілому дуже складно переоцінити.


Разом із ним Народжені Перемагати стали чемпіонами PGL Major Stockholm 2021, успішно завершили Intel Grand Slam на $1 000 000 і регулярно піднімалися на подіум найпрестижніших турнірів. За час у NAVI s1mple тричі ставав найкращим гравцем року за версією HLTV.org, а також заробив 21 медаль MVP», - йдеться в заяві команди.


Оновлений склад клубу буде відомо пізніше. Була інформація, що NAVI ведуть переговори про підписання w0nderful⁠ на заміну S1mple.




Фото: hltv.org