Друга «ракетка» України Олексій Крутих зіграє на «челенджері» ATP Saint-Tropez Open, який пройде у французькому місті Сен-Тропе 18-24 вересня на кортах із хардовим покриттям.

Призовий фонд змагань становить €145,000, передає Укрінформ.
Український тенісист розпочне виступи із кваліфікації, яка стартує 17 вересня.
Минулого сезону на Saint-Tropez Open Олексій дійшов до ругого кола в одиночному розряді і вибув за підсумками першого кола у парній комбінації.
Додамо, що нинішнього тижня Крутих грав у складі збірної України, яка у матчі Світової групи Кубка Девіса обіграла команду Колумбії (3:2) і уперше за сім років вийшла до кваліфікації фінальної частини турніру. Олексій виграв обидва свої матчі - проти Ніколаса Мехії та Даніеля Елаї Галана.
Фото: Getty Images.