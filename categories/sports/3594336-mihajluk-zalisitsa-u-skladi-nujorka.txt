Разом із ним залишиться у команді розігруючий Арчідіаконо.

«Нью-Йорк» визначився з 15 гравцями, які почнуть сезон-2022/23 у складі команди, повідомляє журналіст Ян Беглі, передає Укрінформ.
У команді залишиться українець Святослав Михайлюк та розігруючий Раян Арчідіаконо.

«Нікс» відмовились від послуг Джеймса Акінджо, Джалена Гарріса та Дакуана Джефріса.

Минулого сезону Михайлюк провів 56 матчів за «Торонто», набираючи в середньому 4,6 очка при реалізації 30,6% через дугу.

Арчідіаконо минулого сезону провів за «Нікс» 10 матчів, набираючи в середньому 1,6 очка за 7 хвилин на майданчику. Раніше захисник виступав за університет Вілланова разом із новобранцем «Нью-Йорка» Джейленом Брансоном.

Як повідомляв Укрінформ, Михайлюк став найкращим гравцем збірної на Євробаскет-2022.

Фото: twitter.com/nyknicks