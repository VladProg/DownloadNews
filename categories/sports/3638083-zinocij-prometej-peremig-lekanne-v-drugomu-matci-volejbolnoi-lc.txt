Команда другий раз в історії виступає в цьому турнірі.

Сьогодні, 20 грудня, жіночий «Прометей» провів другий матч у волейбольній Лізі чемпіонів, передає Укрінформ.
«Прометей» переміг французький «Ле-Канне» - 3:2.
У першому матчі українки програли «Веро Воллей». Наступним суперником «Прометея» стане румунський «Альба Блаж».
Українська команда вдруге у своїй історії виступає на груповій стадії Ліги чемпіонів.
Як повідомлялося, команди розподілені на 5 груп, переможці яких вийдуть до 1/4 фіналу. Усі другі команди та одна з третього місця з кращими показниками розіграють путівки до чвертьфіналу у двоматчевих протистояннях.
Інші чотири клуби з третіх місць будуть переведені до чвертьфіналу Кубка ЄКВ.
Фото: prometeyvc.com