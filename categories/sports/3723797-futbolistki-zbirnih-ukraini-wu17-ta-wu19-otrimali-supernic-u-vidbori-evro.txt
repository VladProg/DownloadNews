Жіночі збірні України WU17 та WU19 отримали своїх майбутніх суперниць у кваліфікації чемпіонату Європи з футболу 2024 року.

Жеребкування двох турнірів відбулося 16 червня у швейцарському Ньйоні, передає Укрінформ. Дівоча збірна України WU17 волею жереба потрапила до групи 4 Ліги А разом із Німеччиною, Румунією та Австрією. Матчі відбудуться в період із 1 серпня до 20 листопада 2023 року.
Наша молодіжна жіноча команда WU19 гратиме у групі 4 Ліги В разом із Північною Македонією, Люксембургом та Вірменією.
Поєдинки проходитимуть або з 19/20 до 25/26 вересня, або з 24/25 до 30/31 жовтня, або з 27/28 листопада до 4/5 грудня 2023 року.
Фото: uefa.com.