У Лізі чемпіонів УЄФА відбулися перші поєдинки заключного етапу кваліфікації - раунду плей-офф.

Португальська «Брага» з рахунком 2:1 переграла грецький «Панатінаїкос», передає Укрінформ.

Інші матчі середи завершилися нічиєю між «Маккабі» (Хайфа, Ізраїль) та «Янг Бойз» (Швейцарія) - 0:0, і поразкою «Мольде» (Норвегія) від футболістів турецького клубу «Галатасарай» - 2:3.
Як повідомлялося, днем раніше чемпіон Польщі «Ракув», за який грає український хавбек Владислав Кочергін, поступився «Копенгагену» з Данії - 0:1, бельгійський «Антверпен» переграв грецький АЕК (1:0), а шотландський «Рейнджерс» та ПСВ «Ейндховен» (Нідерланди) розійшлися миром - 2:2.
Поєдинки у відповідь відбудуться 29/30 серпня.
Нагадаємо, донецький «Шахтар» стартуватиме у груповому раунді Ліги чемпіонів УЄФА.