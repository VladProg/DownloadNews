Головний тренер київського «Динамо» Мірча Луческу прокоментував підсумки виїзного поєдинку з грецьким «Арісом» у третьому раунді кваліфікації Ліги конференцій УЄФА, в якому «біло-сині» мінімально поступилися з рахунком 0:1.

Як повідомляє пресслужба киян, на думку наставника «Динамо», «Аріс» заслужив цю перемогу, яку господарі забезпечили собі у другій частині другого тайму, передає Укрінформ.
«Сьогоднішня гра була рівною, ми занадто пізно почали грати для того, щоб забити - лише після того, як пропустили. Розраховували, що суперник виходитиме із зон, що дасть нам простір. Їм вдалося забити з пенальті. Але попереду ще один матч у Бухаресті», - зазначив Луческу.
Румунський фахівець відзначив місцевих уболівальників, які підганяли свою команду уперед.
«На жаль, ми не можемо грати із своїми уболівальниками - лише контрольні матчі. Тому така підтримка /грецьких фанатів/ була для нас сюрпризом, ми відчували тиск. Якби ми вдома теж могли грати із глядачами...», - підсумував наставник «біло-синіх».
Він також додав, що перед матчем очікував від «Аріса» гру у більш атакуючий футбол.
«Але вони цього не зробили, натомість вичікували та заробили пенальті», - наголосив Луческу.
Нагадаємо, матч у відповідь «Динамо» - «Аріс» відбудеться 17 серпня у Будапешті (Румунія).
Переможець протистояння за сумою двох поєдинків вийде до раунду плей-офф каваліфікації, де 24 та 31 серпня зустрінеться з кращою командою пари «Бешикташ» (Туреччина) - «Нефтчі» (Азербайджан).
Фото: fcdynamo.com.