Міжнародна федерація баскетболу (ФІБА) визначила країни-господарки пре-кваліфікаційних олімпійських турнірів, а також посів збірних перед жеребкуванням, яке пройде 1 травня.

Збірна України потрапила до третього кошику. Наша національна збірна проведе свої матчі у Туреччині. Матчі пройдуть у Стамбулі, передає Укрінформ.
Потенційними суперниками збірної України на груповому етапі є Туреччина, Хорватія, Нідерланди, Болгарія, Ісландія та Швеція.
Другий турнір пройде в Польщі та Естонії. Груповий етап приймуть польське місто Гливиці та столиця Естонії Таллінн. Фінал відбудеться в Гливицях.
16 європейських збірних, які зараз розділені на дві вісімки, під час жеребкування 1 травня будуть поділені на чотири групи.
В кожному такому квартеті буде зіграно круговий турнір. Перші дві команди групи вийдуть до півфіналу, де продовжать боротьбу за путівку. Її отримає переможець фіналу «вісімки».
Дати ігор:
12-16 серпня 2023 - груповий етап
18 серпня - півфінали
20 серпня - фінали.
Лише переможці пре-кваліфікаційних турнірів отримають місця на олімпійському кваліфікаційному турнірі.
Фото: facebook.com/UkrBasket.