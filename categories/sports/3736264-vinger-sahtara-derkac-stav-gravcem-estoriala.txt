Український вінгер Максим Деркач став гравцем португальського «Ешторіла».

Про це повідомила пресслужба португальців в Інстаграмі, передає Укрінформ.
Перехід відбувся на правах вільного агента. Попереднім клубом 18-річного українця був «Шахтар». У минулому сезоні Деркач виступав за юнацьку команду «гірників».
Разом із Максимом у «Ешторіл» перейшли ще два гравці. В офіційному інстаграмі клубу зазначають, що в наступному сезоні новачки гратимуть за команду U-23.
У минулому розіграші чемпіонату Португалії перша команда «Ешторіла» зайняла 14-те місце, відірвавшись від зони вильоту на 12 очок.
Фото: instagram.com