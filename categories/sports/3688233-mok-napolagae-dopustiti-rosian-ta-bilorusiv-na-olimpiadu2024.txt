Офіційне рішення можуть ухвалити завтра, 28 березня.

Міжнародний олімпійский комітет (МОК) готується ухвалити рішення щодо допуску атлетів з рф та рб до міжнародних змагань та літньої Олімпіади-2024 у Парижі (Франція), передає Укрінформ.
Міністр молоді та спорту України, президент НОК країни Вадим Гутцайт, який сьогодні взяв участь у консультаційній нараді президента МОК із президентами НОКів світу, у своїй заяві акцентував увагу на важливості дотримання положень Олімпійської хартії, а також закликав всіх залишити в силі рекомендацію Виконкому МОК від 28 лютого 2022 року про відсторонення російських та білоруських спортсменів від участі в міжнародних спортивних змаганнях.
Як повідомлялося, НОК України розіслав листи олімпійським комітетам інших країн та міжнародним федераціям щодо недопущення російських та білоруських спортсменів на міжнародні змагання.
Фото: Twitter.com.