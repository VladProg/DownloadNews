Капітан футболістів донецького «Шахтаря» Тарас Степаненко поділився очікуваннями від матчу-відповіді з нідерландським «Феєноордом» в 1/8 фіналу Ліги Європи.


Хавбек зазначив, що ключовим фактором гри у Роттердамі для української команди стане концентрація, передає Укрінформ.
«Ключовим фактором стане наша концентрація. «Феєноорд» має висококласних гравців, команда йде на першому місці у чемпіонаті Нідерландів. Гадаю, велика концентрація, самовіддача та майстерність нашої молоді стане у пригоді для внеску в нашу перемогу. Слід працювати», - сказав Степаненко.
Поєдинок «Феєноорд» - «Шахтар» відбудеться у четвер, 16 березня. Початок о 19.45 за київським часом.
Перша зустріч завершилася минулого тижня внічию з рахунком 1:1.
Фото: facebook.com/fcshakhtar.