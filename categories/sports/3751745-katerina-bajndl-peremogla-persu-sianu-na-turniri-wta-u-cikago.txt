П'ята «ракетка» України Катерина Байндл (Козлова) пробилася до другого кола турніру Жіночої тенісної асоціації (WTA) - Chicago Women's Open - у Чикаго (США) із призовим фондом $115 тис.

У поєдинку за вихід до 1/8 фіналу змагань Байндл за 2 години 5 хвилин завдала поразки посіяній під першим номером представниці Нідерландів Аранчі Рус - 7:6 (7:5), 6:3, передає Укрінформ.
Путівку до чвертьфіналу Байндл розіграє із американкою Софі Чанг, яка у свою чергу здобула вольову перемогу над норвезькою тенісисткою Ульрікке Ейрекі - 3:6, 6:1, 6:1.
Турнір у Чикаго триватиме до 26 серпня.
Фото: btu.org.ua.