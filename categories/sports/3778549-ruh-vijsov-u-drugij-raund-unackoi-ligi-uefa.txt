Український клуб переміг «Сараєво».

Львівський «Рух» здобув першу перемогу в новому сезоні Юнацької ліги УЄФА – 3:1 проти боснійського «Сараєва» – та вийшов до другого раунду Шляху переможців ліг, передає Укрінформ.
Перший матч закінчився нічиєю – 1:1.
У другому протистоянні господарі розпочали з голу на четвертій хвилині. «Рух» зрівняв за 20 хвилин після флангової атаки й удару Сергія Панченка. А незабаром не реалізував пенальті – удар Назар Касарди потягнув воротар.
У лідери гостей вивів гол Костянтина Кваса. Крапку в матчі поставив Євген Пастух – 3:1 на користь чемпіонів України.
«Рух» вдруге поспіль гратиме у другому раунді Шляху переможців ліг. Минулого сезону команда дісталася 1/8 фіналу, де програла «Мілану» (0:1).

Суперником львів'ян у другому раунді стане данський «Мідтьюлланн», матчі між командами відбудуться 8-го та 29-го листопада.
Фото: facebook.com/ruhlviv