Новий тренер жіночої збірної України з футболу розповів про задачі команди у Лізі націй.

Про це він висловився в інтерв’ю Суспільне Спорт, передає Укрінформ.
«Завдання одне – вигравати. Я кожне тренування доношу до гравчинь, що треба тільки вигравати. Тому виходитимемо на поле й намагатимемося робити все, щоб у кожному матчі перемагати.
Чи є амбіції поборотися за підвищення в дивізіоні? Абсолютно. І в гравчинь, і в тренерського штабу, і у співробітників збірної та вболівальників. Є бажання реалізувати ці амбіції на майданчику», - сказав Пятенко.

Для виходу до Ліги А Україна має стати переможницею групи або виграти стиковий поєдинок проти третьої команди вищого дивізіону, якщо «синьо-жовті» стануть у своєму квартеті другими.

Як повідомляв Укрінформ, першим суперником українок у Лізі Націй стане збірна Сербії, матч відбудеться 22 вересня в містечку Старогард-Гданський.
Фото: Womens Football