Український тенісист Олексій Крутих програв матч першого кола на турнірі ATP Challenger Tour 100 у німецькому місті Люденшайд із призовим фондом €118,000.

Олексій (№207 ATP) поступився посіяному під четвертим номером казахстанцю Тимофію Скатову (131) - 3:6, 7:6 (7:5), 5:7, передає Укрінформ.
Зустріч тривала 2 години 37 хвилин.
Крутих зазнав п'ятої поразки поспіль. Востаннє тенісисту вдавалося виграти матч у середині червня, коли він вийшов у фінальний раунд кваліфікації на «челенджері» в Ілклі (Англія).
Фото: tennisua.org.