Українка Дар'я Снігур вийшла до чвертьфіналу турніру Міжнародної федерації тенісу (ITF) у Братиславі (Словаччина).

У матчі другого кола змагань посіяна під 2-м номером Снігур за 1 годину 50 хвилин взяла гору над британкою Маєю Ламсден - 6:2, 4:6, 6:4, передає Укрінформ.
Путівку до півфіналу Снігур розіграє з чешкою Барборою Паліцовою, яка упевнено обіграла словачку Ніну Варгову - 6:1, 6:2.
Турнір у Братиславі триватиме до 20 листопада.
Фото: AP Images.