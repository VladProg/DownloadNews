У львівському баблі його команда виграла усі 3 матчі.

Федерація баскетболу України визначила MVP минулого ігрового тижня Суперліги, передає Укрінформ.
Найціннішим гравцем став форвард «Будівельника» Володимир Конєв. У львівському баблі його команда виграла усі 3 матчі і піднялась на друге місце в турнірній таблиці з 4 перемогами в 5 матчах.
Конєв у середньому набирав 11,3 очка, 6,0 підбирання, 3,0 передачі, 1,7 блок-шота (РЕ 16,7).
До символічного збірної тижня, крім Конєва також увійшли:
Джакор Нельсон («Політехніка-Галичина») – 3 матчі, 22,0 очка, 6,3 підбирань, 6,3 передач, 3,3 перехоплення;
Олександр Сізов («Запоріжжя») – 3 матчі, 18,7 очок, 7,7 підбирань, 3,3 передачі;
Станіслав Тимофеєнко («Дніпро») – 3 матчі, 13,3 очок, 9.0 підбирання, 3,3 передачі;
Сергій Скіра («Черкаські Мавпи») – 2 матчі, 19,0 очок, 12,0 підбирань, 2,5 блок-шота.

Лідером Суперліги є «Дніпро», який здобув шість перемог у шести матчах. Замикають турнірну таблицю «БІПА» та «Кривбас».
Фото: fbu.ua