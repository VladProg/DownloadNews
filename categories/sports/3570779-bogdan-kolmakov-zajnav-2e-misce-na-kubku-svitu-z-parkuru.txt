До «золота» йому не вистачило 5 очок.

Український трейсер Богдан Колмаков виграв змагання в Софії та посів друге підсумкове місце на Кубку світу з паркуру, повідомляє прес-служба Міжнародної федерації гімнастики, передає Укрінформ.

Цьогорічний Кубок світу з паркуру складався з двох етапів - у Монпельє та Софії. За 1-й етап, що проходив у травні, Колмаков отримав 25 очок. У 2-му, вересневому етапі в Софії, йому вдалося зайняти перше місце та заробити ще 50 очок.

Таким чином, у сумі за два етапи Колмаков здобув 75 очок, завдяки чому посів 2-е місце в загальному заліку Кубка світу. До переможця нідерландця Тангуя ван Шингена йому не вистачило 5 очок.
Як повідомляв Укрінформ, Колмаков став чемпіоном Всесвітніх Ігор-2022.
Фото: Bogdan Stoyko