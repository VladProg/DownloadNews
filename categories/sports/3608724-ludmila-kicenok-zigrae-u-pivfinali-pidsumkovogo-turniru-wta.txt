Українсько-латвійський дует Людмила Кіченок - Олена Остапенко пробився до 1/2 фіналу Підсумкового турніру Жіночої тенісної асоціації (WTA) у Форт-Уорті (США).

Кіченок та Остапенко з другого місця квартету «Пем Шрайвер» вийшли до півфіналу парного розряду, здобувши напередодні першу перемогу у груповому раунді, передає Укрінформ.
Українсько-латвійська пара за вихід у фінал гратиме проти лідерів «посіву» та чемпіонок змагань Барбори Крейчикової та Катержини Синякової з Чехії.
Півфінальний поєдинок розпочнеться сьогодні о 21.30 за київським часом.
У другому матчі 1/2 фіналу Підсумкового турніру WTA зустрінуться тандеми Вероніка Кудерметова (росія) - Елізе Мертенс (Бельгія) та Дезіре Кравчик (США) - Демі Схюрс (Нідерланди).
Фото: btu.org.ua.