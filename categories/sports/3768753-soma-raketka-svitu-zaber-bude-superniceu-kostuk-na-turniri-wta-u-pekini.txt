Онс Жабер з Тунісу, яка посідає сьоме сісце у світовій класифікації, вийшла до другого кола турніру China Open - WTA 1000 у столиці Китаю із призовим фондом $8,127,389.

Жабер перемгла у понеділок американську тенісистку Ешлін Крюгер (№80 WTA) - 6:3, 6:4, передає Укрінформ.
У другому раунді представниця Тунісу зустрінеться з українкою Мартою Костюк. На початку сезону тенісистки грали у чвертьфіналі турніру WTA 500 в Аделаїді, де сильнішою виявилася туніска.
Для Костюк, яка посідає 44-ту позицію світового рейтингу, це буде 18-й матч проти суперниці з ТОП-10. В активі українки лише дві перемоги у таких зустрічах - нинішнього сезону Марта обіграла гречанку Марію Саккарі на Вімблдоні та Каролін Гарсію з Франції на змаганнях у Вашингтоні.
Фото: Getty Images.