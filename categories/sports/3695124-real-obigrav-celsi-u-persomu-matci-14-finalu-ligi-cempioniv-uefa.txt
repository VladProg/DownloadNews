У Лізі чемпіонів УЄФА завершилися чергові поєдинки 1/4 фіналу плей-офф.

Чинний володар титулу іспанський «Реал» завдав поразки футболістам англійського «Челсі» у першій чвертьфінальній грі на «Сантьяго Бернабеу» у Мадриді - 2:0, передає Укрінформ.
Успіх «Реалу» принесли голи Каріма Бенземи на 22-й хвилині та Марко Асенсіо (74).
«Челсі» догравав матч у меншості - на 59-й хвилині Бен Чілвелл за затримку суперника отримав червону картку.
У паралельній зустрічі італійського дербі «Мілан» мінімально переміг «Наполі» - 1:0.
Як повідомлялося, напередодні англійський «Манчестер Сіті» здобув перемогу над німецькою «Баварію» (3:0), а португальська «Бенфіка» поступилася італійському «Інтеру» (0:2).
Поєдинки у відповідь 1/4 фіналу відбудуться 18 та 19 квітня. Переможці протистоянь за сумою двох матчів вийдуть до півфіналу.
Перші зустрічі 1/2 фіналу пройдуть 9-10 травня, повторні - 16-17 травня.
Нагадаємо, фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі.
Фото: AFP.