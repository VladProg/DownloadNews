У Кракові (Польща) тривають III Європейські ігри.

35-ту нагороду збірній України принесли пістолетниці Олена Костевич, Анастасія Німець та Юлія Коростильова, які здобули «золото» у командному турнірі змагань з кульової стрільби, передає Укрінформ.
У фіналі стрільби з малокаліберного пістолета на 25 метрів українки взяли гору над представницями Польщі - 16:10.
«Бронзовий» матч Німеччина - Угорщина завершився з рахунком 16:12.
В активі збірної України на III Європейських іграх вже 18 золотих, 10 срібних, 7 бронзових і 3-тя позиція у загальнокомандному заліку.
На фото: Олена Костевич.