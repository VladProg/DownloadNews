30 грудня 1975 року світ побачив новорічний номер France Football, в якому були оголошені підсумки голосування щодо визначення найкращого футболіста Європи. Беззаперечну перемогу у ювілейному, 20-му опитуванні здобув нападник київського «Динамо» Олег Блохін.

Того року динамівці під керівництвом Валерія Лобановського перемогли в розіграші Кубка володарів кубків та стали володарями Суперкубка УЄФА, двічі обігравши славнозвісну мюнхенську «Баварію» передає Укрінформ.
Олег Блохін став першим українським футболістом - володарем «Золотого м’яча». Пізніше його успіх повторили Ігор Бєланов (визнаний найкращим гравцем Європи 1986 року) та Андрій Шевченко (володар «Золотого м’яча»-2004).
Нині Блохін та Бєланов працюють у структурі Української асоціації футболу. Блохін є співголовою комітету національних збірних команд УАФ та співголовою ради стратегічного розвитку професіонального футболу УАФ, а ІБєланов - співголовою комітету професіонального футболу.
Фото: uaf.ua.