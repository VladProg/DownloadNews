Іспанський арбітр Антоніо Матео Лаос не працюватиме на заключних матчах чемпіонату світу з футболу у Катарі.

Троє інших іспанських рефері - Алехандро Хосе Ернандес, Хуан Мартінес Мунуера та Рікардо Де Бургос - можуть отримати призначення на поєдинки у якості відеопомічників, передає Укрінформ. Як повідомлялося, Лаос працював головним арбітром на чвертьфінальному матчі ЧС між збірними Аргентини та Нідерландів (2:2, 4:3 у серії пенальті). Іспанський рефері показав 15 жовтих карток. Зустріч стала рекордною за кількістю попереджень за всю історію чемпіонатів світу.
Після поєдинку обидві команди висловили невдоволення роботою арбітра.
Фото: twitter.com/tjcope.