Студентська жіноча збірна України з баскетболу 3х3 стала чвертьфіналісткою чемпіонату світу серед університетських команд, який завершився в Стамбулі (Туреччина).

Як повідомляє Федерація баскетболу України (ФБУ), «синьо-жовті» на груповій стадії поступилися командам Мексики (10:15) та Словенії (13:20) і з третього місця вийшли у плей-офф світової першості, передає Укрінформ.
В 1/8 фіналу українки здобули перемогу над командою Сенегалу (19:12), а у чвертьфіналі поступилися команді Тайваню 11:14, яка у підсумку завоювала золоті нагороди.
Україну представляла команда Прикарпатського національного університету імені Василя Стефаника у складі Ольги Боровець, Вероніки Космач, Богдани Лапхан та Дарини Завертайло.
Нагадаємо, влітку українки виграли «золото» Європейських університетських ігор з баскетболу 3х3.