Суперниками українців стане японський клуб «Авіспа Фукуока».

Генеральний директор «Шахтаря» Сергій Палкін підтвердив, що «гірники» 18 грудня проведуть контрольний матч у Японії проти клубу «Авіспа Фукуока», передає Укрінформ.
«Хочу подякувати керівництву клубу та команді «Авіспа Фукуока» за згоду провести благодійний матч із «Шахтарем» і допомогу в організації гри на одній з головних спортивних арен Японії. Ця зустріч має велике значення не лише для нашого клубу, але й для всіх українців: адже, по-перше, є свідченням солідарності японського суспільства з народом України, а по-друге, усі кошти, отримані від проведення матчу, будуть спрямовані на підтримку постраждалих через воєнну агресію росії та інші гуманітарні проєкти», - сказав Палкін.
Благодійний матч відбудеться у Токіо на Національному стадіоні.
Усі гроші, зібрані від продажу квитків та реклами під час благодійного матчу, будуть передані на допомогу Україні та українцям, які постраждали внаслідок повномасштабної війни.
Фото: shakhtar.com