Українська тенісистка Катерина Лазаренко вийшла до другого кола турніру ITF W15 у Тунісі.

У першому колі основної сітки Катерина завдала поразки китаянці Янні Лю - 6:4, 1:6, 6:2, передає Укрінформ.
За вихід до чвертьфіналу українка зіграє проти переможниці матчу Маллела Срінат (Індія) - Каролін Ромео (Франція).
17-річна українка уперше бере участь у професіональному турнірі. Виступи Лазаренко розпочала у кваліфікації, де обіграла К'яру Цветкович зі Швейцарії (6:3, 6:4) та Анджеліну Граовац з Австралії (6:3, 6:2).
Катерина посідає 120-те місце у рейтингу ITF Juniors і є «третьою» ракеткою України серед юніорів.
Фото: btu.org