Форвард національної збірної України з баскетболу Артем Ковальов у сезоні-2023/2024 виступатиме у складі естонського клубу «Віймсі».


Минулого сезону 25 річний гравець (зріст - 208 см) виступав за литовський клуб «П'єно Жвайгждес», у складі якого у 28-ми матчах чемпіонату Литви у середньому набирав 4,8 очка та робив 3,5 підбирання, передає Укрінформ.
Артем також зіграв у складі збірної України у чотирьох поєдинках відбору на чемпіонат світу-2023 і мав у середньому за 6,8 хвилини 1,5 очка та 2,0 підбирання.
Раніше Ковальов також виступав в українських командах «Хімік» та «Київ-Баскет». З южненцями баскеболіст ставав чемпіоном України і завойовував національний Кубок.
Фото: fbu.ua.