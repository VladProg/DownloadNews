Бронзові нагороди Суперліги України з волейболу сезону 2022/23 розігрують житомирський ВК «Житичі-Полісся» та ВСК «Юридична академiя» з Харкова.

У першому матчі серії до двох перемог житомирська команда зазнала поразки від харків'ян - 1:3 (25:19, 23:25, 19:25, 20:25), передає Укрінформ.
Наступний поєдинок «бронзової» серії відбудеться 14 квітня.
Як повідомляв Укрінформ, володарів «золота» Суперліги визначають ВК «Прометей» з Дніпра та «Епіцентр-Подоляни» з міста Городок Хмельницької області.
У першому матчі «Епіцентр-Подоляни» здобули вольову перемогу над «Прометеєм» - 3:1 (18:25, 25:21, 25:23, 25:18).
Нагадаємо, переможницями жіночої Суперліги стали волейболістки «Прометея» із Дніпропетровської області, які у фіналі здолали клуб «Добродій-Медуніверситет-ШВСМ» із Вінниці.
Фото: pvlu.org.