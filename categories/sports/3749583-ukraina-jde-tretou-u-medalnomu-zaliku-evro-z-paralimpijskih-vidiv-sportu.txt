У місті Роттердам (Нідерланди) триває мультиспортивне Євро-2023 для параатлетів.

У скарбничці української команди вже 13 нагород, передає Укрінформ.
Наші паралімпійці мають 5 золотих, 4 срібні та 4 бронзові медалі.
До 10-ти нагород, здобутих у парадзюдо, українці додали ще «золото» у змаганнях з бочча і дві «бронзи» у тхеквондо.
Чемпіонами у парному турнірі з бочча стали Артем Колінько (клас BC4) та Наталія Коненко (BC4). Перемігши у фіналі пару з Великої Британії (3:1), наш дует уперше в історії України здобув золоту медаль чемпіонату Європи з бочча та першу ліцензію на Паралімпіаду-2024.
Володарками бронзових нагород у тхеквондо стали Вікторія Марчук (вагова категорія до 47 кг, клас К44) та Юлія Липецька (вагова категорія до 57 кг, К44).
Тепер на українських паралімпійців на мультиспортивному Євро-2023 очікують змагання з бадмінтону, кульової стрільби та стрільби з лука.
Фото: facebook.com/minmolodsport.