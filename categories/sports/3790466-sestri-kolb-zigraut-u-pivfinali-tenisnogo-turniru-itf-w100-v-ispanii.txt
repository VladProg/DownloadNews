Українки Марина та Надія Колб пробилися до 1/2 фіналу парного розряду на турнірі Міжнародної федерації тенісу (ITF) у місті Валенсія (Іспанія) із призовим фондом $100 тис.

У чвертьфіналі змагань український тандем здобув вольову перемогу над посіяним під 3-м номером американсько-британським дуетом Джессі Ані - Олівія Ніколлс - 3:6, 6:1, 10:8, передає Укрінформ.
Путівку у фінал турніру Марина та Надія Колб розіграють із перемржницями протистояння Тена Лукас (Хорватія)/Крістіна Младенович (Франція) - Альона Большова Задойнов (Іспанія)/Натела Дзаламідзе (Грузія, 2).
Нинішнього сезону сестри Колб проведуть уже 11-й півфінал і боротимуться за дев'ятий фінальний поєдинок.
Фото: btu.org.ua.