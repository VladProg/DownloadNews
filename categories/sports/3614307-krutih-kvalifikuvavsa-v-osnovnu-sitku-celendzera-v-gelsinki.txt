Українець у трьох сетах пройшов Нікласа Шелля з Німеччини.

Український тенісист Олексій Крутих вийшов у основну сітку турніру серії Challenger у Гельсінкі, повідомляє Укрінформ.
У фіналі кваліфікації українець виявився сильнішим Нікласа Шелля з Німеччини - 2:1.
Крутих виграв перший сет, але поступився у другій партії. У вирішальному сеті Олексій розгромив суперника, віддавши лише один гейм.
Крутих у першому колі кваліфікації обіграв Юхо-Еріка Біггса із Фінляндії. Інший українець, Віталій Сачко, на першій стадії відбору поступився Генрі Сквірі з Німеччини.
У першому колі основної сітки Крутих зіграє із Олександром Шевченком. Українець раніше двічі обігравав свого майбутнього суперника на ґрунтових турнірах у Туреччині у березні.
Фото: ФТУ