131 нагороду у 14-ти видах спорту розіграють учасники ІІ Всесвітніх пляжних ігор.

Змагання пройдуть з 5-го по 14 серпня на Балі (Індонезія), передає Укрінформ.
Близько 1500 атлетів з понад 100 країн змагатимуться у баскетболі 3х3, пляжному футболі, волейболі 4x4, водному поло, пляжному гандболі, пляжній боротьбі, карате, серфінгу, пляжному тенісі, ейр-бадмінтоні, прибережному веслуванні, акватлоні, плаванні на відкритій воді та вінгфойлі.
Додамо, що Всесвітні пляжні ігри були започатковані Асоціацією національних олімпійських комітетів і вперше пройшли у жовтні 2019 року у місті Доха (Катар).
Фото: facebook.com/olympicua.