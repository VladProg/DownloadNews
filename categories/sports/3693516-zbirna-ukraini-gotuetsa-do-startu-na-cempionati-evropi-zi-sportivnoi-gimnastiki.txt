Збірна України зі спортивної гімнастики виступить на Х чемпіонаті Європи, який пройде 11-16 квітня в Анталії (Туреччина).

До складу чоловічої команди увійшли п'ять гімнастів - Ілля Ковтун (Черкаси), кияни Ігор Радівілов, Микита Мельніков, Пантелій Колодій, а також дебютант Радомир Стельмах з Луганщини, передає Укрінформ.
Жіночу збірну представлятимуть львів'янка Ілона Крупа, Анна Лащевська з Івано-Франківська, дніпрянка Єлизавета Губарєва та Діана Савельєва з Кропивницького.
На континентальній першості розіграють нагороди у командних турнірах, багатоборстві та в окремих вправах.
Чемпіонат Європи стане кваліфікаційним на чемпіонат світу, який 30 вересня - 8 жовтня прийматиме Антверпен (Бельгія).
На фото: Ігор Радівілов (Facebook).