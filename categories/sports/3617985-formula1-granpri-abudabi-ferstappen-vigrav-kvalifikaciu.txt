Нідерландець - достроковий чемпіон цього сезону Формули-1.

Пілот «Ред Булл» Макс Ферстаппен став переможцем кваліфікації Гран-Прі Абу-Дабі, повідомляє Укрінформ.
Нідерландець на 0,228 секунди випередив свого напарника Серхіо Переса.
Третій час показав пілот «Феррарі» Шарль Леклер. Четвертим став напарник монегаска Карлос Сайнс. Пілоти «Мерседес» Льюїс Хемілтон і Джордж Расселл розташувалися на п’ятій і шостій позиціях відповідно.
Головна гонка Гран-прі Абу-Дабі відбудеться у неділю, 20 листопада. Початок – о 15:00 за київським часом.
еЯк повідомляв Укрінформ, етап в ОАЕ – останній в поточному сезоні Формули-1. Нагадаємо, що Ферстаппен достроково став чемпіоном Формули-1 сезону 2022 року. Макс виграв титул вдруге поспіль.
Фото: Getty Images