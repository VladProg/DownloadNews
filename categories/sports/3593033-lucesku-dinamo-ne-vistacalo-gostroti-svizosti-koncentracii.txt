Головний тренер футболістів київського «Динамо» Мірча Луческу підбив підсумки «домашнього» матчу 4-го туру групового етапу Ліги Європи з «Ренном», який завершився перемогою французів із рахунком 1:0.


Наставник українського клубу зазначив, що його команді не вистачало гостроти, свіжості, концентрації, що призводило до помилок, передає Укрінформ.
«Хочу сказати, що ми грали проти дуже сильної команди, яка провела хорошу роботу на трансферному ринку. У них 15 футболістів приблизно одного рівня вартістю 20-25 мільйонів, і вони коштують цих грошей. Я майже впевнений, що цього сезону вони завершать чемпіонат на другому місці після ПСЖ. Потрібно враховувати усі ті проблеми, з якими нам довелося зустрітися, а також велику кількість переїздів. Не вистачило не лише гостроти, а і свіжості, концентрації, що призводило до помилок. То після ауту пропускаємо, то після кутового. Програємо 0:1, 1:2. Нині у нас такий графік, що ми не можемо нормально сконцентруватися на тренуваннях, а маємо постійно переїжджати. Сподіваюся, після недільного матчу із «Шахтарем» у понеділок ми повернемося до Києва, щоб гравці трохи побули зі своїми сім'ями. Так, ми зазнали чотирьох поразок, але ж грали проти таких суперників, як «Ренн», «Фенербахче», які витратили, повтрюся, дуже багато грошей на трансферному ринку на якісних футболістів», - заявив Луческу.
Ситуація у групі В Ліги Європи: «Фенербахче» (Туреччина) - 10 очок, «Ренн» - 10, АЕК (Кіпр)- 3. «Динамо» - 0.
Фото: fcdynamo.com.