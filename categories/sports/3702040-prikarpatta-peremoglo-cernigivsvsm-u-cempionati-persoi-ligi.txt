У п’ятницю, 28 квітня, розпочався 4-й тур другого етапу чемпіонату України з футболу серед команд Першої ліги.

«Прикарпаття» в Івано-Франківську обіграло «Чернігів-ШВСМ» - 2:0 і наздогнало суперників у турнірній таблиці групи Вибування, передає Укрінформ.
М'ячі забили Роман Барчук (18-та хвилина) та Василь Цюцюра (32).
У суботу, 29 квітня, відбудуться матчі «Оболонь» (Київ) - «Карпати» (Львів), «Кремінь» (Кременчук) - «Епіцентр» (Кам’янець-Подільський) та «Діназ» (Вишгород) - «Полтава».
Завершитиься тур у неділю, 30 квітня, поєдинками ЛНЗ (Черкаси) - «Полісся» (Житомир), «Металург» (Запоріжжя) - «Нива» (Тернопіль), «Буковина» (Чернівці) - «Скорук» (Томаківка) та ФСК «Маріуполь» - «Гірник-Спорт» (Горішні Плавні).
Становище лідерів:
Чемпіонська група - «Оболонь - 21 очко, «Полісся» - 19, ЛНЗ - 15, «Карпати» і «Металург» - по 13;
група Вибування - «Прикарпаття» та «Чернігів-ШВСМ» - по 17 очок, «Скорук» - 16, «Буковина» - 14.
Додамо, що у Чемпіонській групі визначаться володарі двох прямих путівок до Прем'єр-ліги (УПЛ), а третя та четверта команди зіграють матчі плей-офф за підвищення у класі.
Остання команда Першої ліги вилетить до Другої, а передостання зіграє плей-офф з другим клубом Другої ліги.
Фото: chernigiv.ua.