Відбір стартує 10 червня.

Тренерський штаб збірної України з баскетболу 3х3 на чолі з Володимиром Холоповим визначився зі складом на кваліфікацію чемпіонату Європи, повідомляє пресслужба ФБУ, передає Укрінформ.
Склад збірної України: Олег Бондаренко, Максим Закурдаєв, Володимир Конєв, Максим Нікітін.

Запасним гравцем на турнір поїде Антон Давидюк.
Відбір стартує в суботу, 10 червня, в румунській Констанці.
Збірна України потрапила до групи В, де зіграє проти Німеччини та Італії. Дві найкращі команди з групи виходять у чвертьфінальний раунд. У фінальну частину потрапляють фіналісти, а також переможець матчу за 3-тє місце.

Фото: fbu.ua