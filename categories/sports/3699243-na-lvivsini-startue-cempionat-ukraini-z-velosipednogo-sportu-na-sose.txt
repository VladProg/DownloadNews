На Львівщині у суботу, 22 квітня, в місті Жовква стартує чемпіонат України з велосипедного спорту на шосе.

Про це у Телеграмі повідомив начальник Львівської ОВА Максим Козицький, передає Укріфнорм.
«Сьогодні на Львівщині стартують велоперегони Zhovkva Cup Race – чемпіонат України з велосипедного спорту на шосе. У змаганнях візьмуть участь близько 200 спортсменів з 13 областей», - написав Козицький.
Як зазначає у Фейсбуці Управління молоді та спорту Львівської ОВА, у межах чемпіонату відбудуться групова гонка, командна гонка переслідування та гонка скретч.
У змаганнях братимуть участь велосипедисти, що належать до вікових груп юніорів, юнаків, молодших юнаків та дівчат.
Змагання транслюватимуться з 12:00 на фейсбук-сторінці Управління молоді та спорту Львівської ОДА та медіасервісі MEGOGO.
Фото: Depositphotos