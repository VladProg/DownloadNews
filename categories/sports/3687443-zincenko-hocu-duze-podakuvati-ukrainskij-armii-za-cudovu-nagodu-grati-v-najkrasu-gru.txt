Гравець збірної України Олександр Зінченко подякував ЗСУ перед матчем зі збірною Англії у відборі Євро-2024.

Як передає Укрінформ, з посиланням на ютуб-канал УАФ.
«Насамперед хочу дуже подякувати українській армії за цю чудову нагоду грати в найкращу гру, виконувати роботу, яку любимо найбільше. Без них це точно не було б можливим. На стадіоні буде багато українських фанів, також вони будуть дивитися матч по телебаченню. Звісно, кожен очікує на цю гру, ми постараємося показати свій найкращий футбол, щоб змусити їх посміхатися», - сказав Зінченко.
Він також наголосив на тому, що матчі за збірну України - це особливий момент для наших футболістів.
«Думаю, в Україні немає жодної людини, яку б не зачепило терористичне вторгнення. Це завжди особливі моменти, коли ми збираємося командою, бо в нас хороший колектив. Відчуваю себе тут як вдома, це моя друга сім’я. Особливо зараз, коли ми всі разом, граємо у футбол - думаю, це найкращі відчуття. На жаль, зараз ці моменти по-своєму особливі. Вже майже 397 днів з моменту, коли терористи вторгнулися в нашу країну та почали цей 397-денний жах. Думаю, кожен в Україні втратив щось - когось з оточення, будинок, роботу, майно. Але кожен змінився відтоді, безсумнівно, - підсумував Зінченко.
Як повідомляв Укрінформ, матч відбору Євро-2024 між збірними Англії та України відбудеться 26 березня в Лондоні (початок - о 19.00 за київським часом).
Фото: Getty Images