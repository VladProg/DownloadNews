Її суперниця – румунка Єлена-Габріела Русе.

Еліна Світоліна зіграє із сьомою сіяною румункою Єленою-Габріелою Русе у першому колі турніру ITF60 у швейцарському К’яссо, повідомляє BTU, передає Укрінформ.
Еліна зустрічалася з Русе одного разу у 2021 році на турнірі в Чикаго. Українка обіграла Єлену-Габріелу в 1/8 фіналу (6:3, 6:3).
Востаннє Еліна брала участь в ITF-турі у 2013 році, коли виграла турнір із призовим фондом $75,000 у Донецьку.


Турнір у Швейцарії пройде з 10 до 16 квітня.

Як повідомляв Укрінформ, у Чарльстоні Світоліна провела перший матч після народження доньки Скай, вона поступилась у трьох сетах Юлії Путінцевій із Казахстану.
Фото: btu.org.ua