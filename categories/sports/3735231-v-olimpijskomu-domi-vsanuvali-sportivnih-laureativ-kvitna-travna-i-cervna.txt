В Олімпійському домі пройшло нагородження переможців спортивних лвуреатів одразу трьох місяців 2023 року - квітня, травня та червня.


Нагороди також отримали найкращі тренери, представників федерацій та ФСТ «Динамо» України, передає Укрінформ.
Із вітальним словом до учасників заходу звернувся Президент НОК України, олімпійський чемпіон Вадим Гутцайт. Він побажав всім переможцям конкурсу у такий складний для нашої держави час наснаги, сил, витримки та подальших перемог на професіональній арені.
Нагороди отримали:
Ілля Ковтун - найкращий спортсмен квітня-2023;
Ірина Надюк - найкраща тренерка квітня-2023;
Емілі Конрад - найкраща юна спортсменка травня-2023;
Наталія Конрад - найкраща тренерка юної спортсменки травня-2023;
Людмила Лузан - найкраща спортсменка червня-2023;
Микола Мацапура - найкращий тренер червня-2023.
Як повідомлялося, Ілля Ковтун у квітні на чемпіонаті Європи в турецькій Анталії став чемпіоном у вправах на паралельних брусах, а також завоював бронзові нагороди в багатоборстві та вправах на поперечині.
15-річна Емілі Конрад у травні здобула блискучу перемогу на чемпіонаті Європи серед молоді до 23-х років в Будапешті, де у фіналі особистих змагань жіночої шпаги здолала старшу на сім представницю Італії Сару Марію Ковальчик з рахунком 15:12.
У свою чергу Людмила Лузан у червні стала дворазовою чемпіонкою та срібною призеркою ІІІ Європейських ігор в Кракові-Малопольська з веслування на байдарках і каное на дистанціях каное-двійка 500 м; каное-одиночка 500 м та 200 м.
Разом зі спортсменами перемогу розділили й національні федерації та ФСТ: за підготовку Людмили Лузан нагороду отримав генеральний секретар Федерації каное України Олександр Мостовенко, а також начальник відділу олімпійських видів спорту Фізкультурно-спортивного товариства «Динамо» України Володимир Губарєв.
Фото: noc-ukr.org.