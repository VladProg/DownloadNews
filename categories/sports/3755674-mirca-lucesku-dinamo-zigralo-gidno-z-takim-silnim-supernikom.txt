У матчі-відповіді плей-офф кваліфікації Ліги конференцій футболісти київського «Динамо» з рахунком 0:1 поступилися в гостях турецькому «Бешикташу» і за сумою двох зустрічей (2:3, 0:1) вибули з турніру.

Гру прокоментував головний тренера української команди Мірча Луческу, передає Укрінформ.
«Мені сподобалася атмосфера на стадіоні у Стамбулі, вона неймовірна. Загалом, на два тайми в нас були різні тактики. «Бешикташ» відкрив рахунок, і після цього його досвідчені гравці втримали потрібний результат. Після пропущеного м'яча наші футболісти, вихованці динамівської академії, повинні були віддати всіх себе заради результату, але знову припускалися помилок в обороні... У складі «Бешикташа» виступають досвідчені гравці, і в цьому плані нам конкурувати з ними дуже важко. Але я пишаюся своїми гравцями, навіть із таким сильним суперником вони зіграли гідно і представили свою країну на міжнародній арені», - заявив Луческу.
«Динамо» достроково завершило єврокубковий сезон.
Фото: fcdynamo.com.