У румунського спеціаліста – чинний контракт до літа 2024 року.

Керівництво «Динамо» та головний тренер «біло-синіх» Мірча Луческу прийняли рішення про продовження співпраці, повідомляє ТаТоТаке, передає Укрінформ.

Наступного тижня президент киян Ігор Суркіс проведе зустріч з румунським наставником. Зустріч пройде в Монако, під час якої обговорюватимуться теми щодо посилення складу на другу частину сезону.
Зимові збори «Динамо» проведе у Туреччині з 20 січня по 20 лютого. Клуб заздалегідь запланував проведення 12 контрольних матчів.
Як повідомляв Укрінформ, київський клуб зараз перебуває у відпустці. Команда планує зібратися на плановий медогляд і втягуючий тренувальний збір 12 січня.
Фото: upl.ua