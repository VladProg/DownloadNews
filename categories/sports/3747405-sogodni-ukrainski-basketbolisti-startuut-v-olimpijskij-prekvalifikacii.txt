У суботу, 12 серпня, національна чоловіча збірна України з баскетболу зіграє перший матч олімпійської пре-кваліфікації.

На Sinan Erdem Arena у Стамбулі (Туреччина) наша команда на груповому раунді протистоятиме збірній Болгарії, передає Укрінформ.
Напередодні в п’ятницю українська збірна провела своє друге тренування на арені Sinan Erden, до стартового матчу готові всі гравці, які прибули до Стамбула.
У складі болгарської збірної грає добре знайомий українським фанам американський захисник Брендон Янг, який свого часу виступав за «Черкаські Мавпи» та «Київ-Баскет».
Гра Україна - Болгарія (початок о 17.00).стане матчем-відкриттям турніру в Стамбулі. У другому поєдинку о 20.00 зіграють ще дві команди нашої групи С - Туреччина та Ісландія.
Команди з групи D - Нідерланди, Хорватія, Бельгія та Швеція - розпочнуть турнірний шлях 13 серпня.
Фото: fbu.ua.