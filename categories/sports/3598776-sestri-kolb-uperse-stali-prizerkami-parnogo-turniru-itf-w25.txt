Українки Марина та Надія Колб уперше у своїй кар'єрі стали призерками парного турніру ITF W25

На змаганнях у Севільї (Іспанія) українки у фінальному матчі поступилися лідеркам посіву - турецько-словенській парі Іпек Оз/Ніка Радишич - 5:7, 6:7 (3:7), передає Укрінформ.
Фінал у Севільї став четвертим спільним для сестер Колб та першим у категорії W25.
Нинішнього сезону Марина та Надія виграли титули на змаганнях W15 у Бидгощі (Польща) та Сеуті (Іспанія), а також зіграли у фіналі турніру в Басі (Іспанія).
Фото: Julio Salcedo.