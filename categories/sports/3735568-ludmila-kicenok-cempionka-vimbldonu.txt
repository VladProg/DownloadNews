Українка здобула перемогу у міксті з Мате Павичем.

Українська тенісистка Людмила Кіченок у парі з хорватом Мате Павичем здобула перемогу у фіналі змішаного розряду трав’яного «мейджору», передає Укрінформ.
У фінальному матчі українсько-хорватський дует переміг пару Сюй Іфань-Йоран Фліген (Китай-Бельгія) – 6:4, 6:7(9), 6:3.
У вирішальному сеті українсько-хорватський дует зробив брейк за рахунку 4:3. А у останньому геймі реалізував матчпоїнт та переміг. Останній переможний удар завдала саме Кіченок.
Людмила Кіченок стала першою українкою, яка виграла турнір Grand Slam у міксті, і третьою українкою, яка загалом перемогла на «мейджорі», після сестер Олени та Катерини Бондаренко, які виграли парний Australian Open-2008.
Як повідомляв Укрінформ, Еліна Світоліна поступилась чешці Маркеті Вондроушовій у матчі за вихід до фіналу в одиночній сітці жіночого Вімблдона.
Фото: Getty Images