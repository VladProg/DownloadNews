У хорватському місті Спліт триває чемпіонат Європи з футзалу серед закладів вищої освіти.

Як повідомляє пресслужба Асоціації футзалу України, обидві вітчизняні команди достроково пробилися до чвертьфіналу, передає Укрінформ.
Чемпіон України серед чоловічих студентських команд коледж фізичного виховання (Івано-Франківськ) у третьому турі розгромив срібних призерів минулорічного футзального турніру Європейських Університетських Ігор команду Університету Реймс-Шампань (Франція) - 8:1 і у заключному матчі групової стадії сьогодні зіграє з Естонською Академією безпеки.
Жіноча команда Українського державного університету ім. М. Драгоманова (Київ) переграла Університет Коімбри (Португалія) з рахунком 7:1 і наступний чвертьфінальний матч проведе 24 липня.
Чемпіонат Європи з футзалу серед закладів вищої освіти завершиться 26 липня.
Фото: eusa.eu.