У Лізі Європи УЄФА тривають перші поєдинки раунду плей-офф сезону-2023/24.

Футболісти луганської «Зорі» на Fortuna Arena в Празі зазнали поразки від чеської команди «Славія» 0:2, передає Укрінформ.

Рахунок у зустрічі відкрив нігерійський форвард господарів Мухамед Тіджані, який відзначився на 81-й хвилині. Подвоїв перевагу господарів Лукас Масопуст (90+4).
Гра у відповідь відбудеться 31 серпня у словацькому місті Кошице.
Переможець протистояння за сумою двох матчів вийде до групового турніру Ліги Європи, невдаха зіграє в основній сітці Ліги конференцій УЄФА.