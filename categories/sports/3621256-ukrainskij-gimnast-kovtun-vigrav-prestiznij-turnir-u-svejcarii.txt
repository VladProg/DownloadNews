Ілля тріумфував у багатоборстві.

Український гімнаст Ілля Ковтун став переможцем престижного турніру зі спортивної гімнастики у Швейцарії, повідомляє Укрінформ.
Ковтун став володарем золотої медалі у багатоборстві на турнірі «Меморіал Артура Гандера» у місті Кьяссо. Зазначимо, що багатоборство складалося із шести різних дисциплін.
Українець набрав 56,150 балів. Ковтун зайняв перші місця у вправах на коні, паралельних брусах та опорному стрибку.
Як повідомляв Укрінформ, цього сезону Ковтун завоював срібну медаль на чемпіонаті Європи у вправах на паралельних брусах. Також в активі українського гімнаста два «золота» на Кубку світового виклику-2022 в Угорщині.
Фото: Федерація гімнастики України