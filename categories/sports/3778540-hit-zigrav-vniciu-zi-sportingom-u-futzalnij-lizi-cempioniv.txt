Київський клуб провів свій дебютний матч у Лізі чемпіонів з футзалу.

Чемпіон України на старті основного раунду зіграв внічию з фаворитом групи «Спортінгом» – 2:2, передає Укрінформ.
«Спортінг» перший повів у рахунку на 15-й хвилині: італієць Алекс Мерлім потужним ударом вразив дальній кут. «ХІТ» зрівняв рахунок зусиллями Даниіла Абакшина.
Лісабонці вдруге вийшли вперед результативної обрізки суперників у захисті. Помилкою скористався португалець Жоау Матуш – 2:1. Менш ніж за п'ять хвилин до закінчення основного часу Абакшин оформив дубль з передачі капітана Сергія Журби – 2:2.
В іншому матчі групи казахстанський «Аят» проведе поєдинок із хорватським «Олміссумом».

Як повідомляв Укрінформ, три найкращі команди з групи вийдуть до елітраунду турніру, розіграш якого розпочнеться наприкінці листопада 2023-го.
Фото: fchit.kiev.ua