Чоловічий волейбольний клуб «Прометей» програв стартовий матч у групі В другого раунду кваліфікації Ліги чемпіонів.

Дніпряни у румунському місті Галац зазнали поразки від місцевої команди «Аркада» - 0:3 (15:25, 21:25, 14:25), передає Укрінформ.
В іншому поєдинку квартету о 21.00 зійдуться грецький «Олімпіакос» та болгарський «Нефтохімік», з яким «Прометей» зустрінеться у другому турі.
Переможці кожної з двох груп разом із найкращою командою з тих, що посядуть друге місце, вийдуть до наступного раунду турніру.
Фото: cev.eu.