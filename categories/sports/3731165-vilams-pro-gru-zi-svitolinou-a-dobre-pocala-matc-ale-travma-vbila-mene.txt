Експерша «ракетка» світу і п'ятиразова чемпіонка Вімблдона Вінус Вільямс прокоментувала свою поразку від українки Еліни Світоліної у першому колі трав'яного «мейджора» в Лондоні.

Вільямс лідирувала 2:0 у першому сеті, але у третьому геймі болісно впала під час розіграшу і була змушена звернутися до лікаря через проблеми з правим коліном, яке турбувало її ще попереднього тижня, передає Укрінформ.
«Що ж, за своєю природою трава має бути слизькою. У якийсь момент ви можете впасти. Мені просто не пощастило. Я прекрасно розпочала матч, а потім трава вбила мене. Так, мені зараз невесело. Я відчувала, що перебуваю у чудовій формі перед цим турніром, і в цьому матчі я була у чудовій формі. Зараз це все шокує. Але такий уже спорт. Я добре б'ю по м'ячу. Сподіваюся, зможу розібратися, що зі мною сталося, і рухатися далі», - сказала Вільямс.
Американська тенісистка також прокоментувала ситуацію наприкінці поєдинку, коли Світоліна, приймаючи подачу, влучила в задню лінію. Лінійний суддя спочатку оголосила аут, але повтор, взятий українкою, показав, що м'яч влучив. Вільямс-старша залишилася незадоволеною і в підсумку не потиснула руку судді на вишці.
«Я була повністю не згодна з цим рішенням. Це просто був такий день», - вважає Вінус.
Як повідомлялося Еліна Світоліна, обігравши Вінус, повторила досягнення Серени Вільямс у матчах на турнірах Grand Slam.
Фото: btu.org.