Національна чоловіча збірна України з баскетболу, яка готоується до олімпійської пре-кваліфікації, перемогла у своєму другому контрольному матчі.

Наша команда на паркеті Олімпійського центру у Ризі здолала Швецію - 74:72 (18:26, 18:18, 21:15, 17:13), передає Укрінформ.
Українці програла першу половину, отримавши “-8” перед великою перервою. Але в другій частині матчу підопічні Віталія Степановського стабілізували ситуацію під щитами, краще відпрацювали у захисті, зокрема на периметрі і відіграли відставання. Автором переможного кидка за 2 секунди до фінальної сирени кінця гри став форвард Андрій Войналович.
Найрезультативнішим у складі України був розігруючий Олександр Мішула, який набрав 16 очок. Олександр Ковляр до 11-ти очок додав 8 передач.
Третій контрольний матч українська команда зіграє у суботу, 5 серпня, проти збірної Ізраїлю. Гра розпочнеться о 18.30.
Фото: fbu.ua.