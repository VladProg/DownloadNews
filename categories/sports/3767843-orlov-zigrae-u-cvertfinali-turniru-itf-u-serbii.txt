У другому колі українець переміг Яку Жакеля.

Четверта ракетка України Владислав Орлов вийшов до чвертьфіналу турніру Світового туру ITF М25 у сербському Златиборі, передає Укрінформ.
У матчі другого кола Орлов, сіяний під п'ятим номером, без проблем обіграв словенського тенісиста Яку Жакеля, віддавши лише три гейми за два сети - 6:2, 6:1.
Суперником Владислава Орлова у чвертьфіналі буде німецький тенісист, четвертий номер посіву Марко Топо. Раніше український тенісист із ним не грав.

Як повідомляв Укрінформ, троє українок розпочнуть виступи в основній сітці одиночних змагань на турнірі у Пекіні.
Фото: Getty Images