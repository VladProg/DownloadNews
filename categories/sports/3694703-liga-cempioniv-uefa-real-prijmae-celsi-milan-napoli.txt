У Лізі чемпіонів УЄФА у середу, 12 квітня, пройдуть чергові матчі 1/4 фіналу.

Чинний володар титулу іспанський «Реал» зіграє у Мадриді з англійським «Челсі», а в італійському дербі зійдуться футболісти «Мілана» та «Наполі», передає Укрінформ.
Обидва матчі розпочнуться о 22.00 за київським часом.
Як повідомлялося, напередодні англійський «Манчестер Сіті» здобув переконливу перемогу над німецькою «Баварію» (3:0), а португальська «Бенфіка» поступилася італійському «Інтеру» (0:2).
Поєдинки у відповідь 1/4 фіналу відбудуться 18 та 19 квітня. Переможці протистоянь за сумою двох матчів вийдуть до півфіналу.
Перші зустрічі 1/2 фіналу пройдуть 9-10 травня, повторні - 16-17 травня.
Нагадаємо, фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі.