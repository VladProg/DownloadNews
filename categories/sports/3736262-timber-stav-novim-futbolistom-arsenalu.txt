«Арсенал» оголосив про трансфер захисника «Аякса» Юрієнна Тімбера.

Про це повідомила пресслужба «канонірів», передає Укрінформ.
Сторони уклали довгостроковий договір про співпрацю. Футбольний інсайдер Фабріціо Романо раніше повідомляв, що контракт нідерландця з лондонцями діятиме до літа 2028 року, а сума трансферу складе 40 мільйонів євро + 5 мільйонів бонусами.
Тімбер гратиме за «Арсенал» під 12-номером.
22-річний Тімбер є вихованцем академії «Аякса». У минулому сезоні на його рахунку 2 голи та 2 асисти у 47 матчах.
Як повідомлялося, клуб Зінченка також уклав контракт із півзахисником Декланом Райсом.
Фото: arsenal.com