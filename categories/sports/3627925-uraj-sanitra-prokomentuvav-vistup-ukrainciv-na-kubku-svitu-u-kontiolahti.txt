Чоловіча збірна України з біатлону гідно провела перший етап Кубка світу у фінському Контіолахті.


Так вважає тренер команди Юрай Санітра, передає Укрінформ.
«Гадаю, що всі вболівальники і спортсмени очікували на початок сезону. Ми практично з лютого не мали жодного контакту, не могли виступати. Готувалися в умовах, які були за цієї ситуації. На цей момент скажу, що жодна з команд, з якими ми ведемо боротьбу, не була у настільки важкій ситуації, як наша. Тому, якщо дивитися з цієї точки зору, можу сказати, що задоволений. Вже перший етап хлопці пробігли гідно, зокрема - естафету. Шкода, що Дмитро Підручний перебуває у складній ситуації з коліном. Будемо спостерігати, як проходитиме його відновлення. Найбільше боявся стрільби. Ми ще не на 100% встигаємо фізично конкурувати з нашими суперниками. Гадаю, це пов'язано з тим, що траси у Контіолахті специфічні. Перед цим готувалися у норвезькому Трюселі, і нам треба адаптуватися до змагального режиму - як бігти, як розподілити сили, як стріляти», - зазначив Санітра.
Другий етап Кубка світу пройде 8-11 грудня у Гохфільцені (Австрія).
Фото: biathlon.com.ua.