Бундестім виступила проти заборони носити капітанські пов'язки OneLove.

Збірна Німеччини провела акцію протесту проти заборони носити капітанські пов’язки OneLove на чемпіонаті світу-2022, повідомляється в офіційній заяві бундестім в Твіттері, передає Укрінформ.
Футболісти Бундестім прикрили рота руками на офіційному фото перед матчем мундіалю проти Японії.


Wir wollten mit unserer Kapitänsbinde ein Zeichen setzen für Werte, die wir in der Nationalmannschaft leben: Vielfalt und gegenseitiger Respekt. Gemeinsam mit anderen Nationen laut sein. Es geht dabei nicht um eine politische Botschaft: Menschenrechte sind nicht verhandelbar. 1/2 pic.twitter.com/v9ngfv0ShW
— DFB-Team (@DFB_Team) November 23, 2022

«Нашою капітанською пов’язкою ми хотіли показати приклад цінностей, яких ми дотримуємося у збірній: різноманітність та взаємна повага. Разом з іншими народами ми хотіли, щоб нас почули. Йдеться не про політичну заяву: права людини не підлягають обговоренню. Це слід сприймати як належне, але, на жаль, це все ще не так. Ось чому це повідомлення таке важливе для нас. Заборонити нам використовувати капітанську пов’язку — те саме, що закрити нам роти», – йдеться у заяві збірної Німеччини.
Раніше повідомлялося, що капітани збірних Англії, Уельсу, Німеччини та інших європейських країн не носитимуть пов’язку OneLove на чемпіонаті світу-2022 у Катарі через загрозу попередження гравців. Капітани планували носити райдужну пов’язку, щоб сприяти різноманітності та інклюзивності.
Як повідомляв Укрінформ, Німеччина у першому турі чемпіонату світу сенсаційно поступилася Японії (1:2). У другому турі німці зіграють з Іспанією 27 листопада.
Фото: Getty Images