Капітан баскетбольного клубу «Рівне» форвард Тарас Шанюк та захисник Василь Чиж продовжать виступати за команду у наступногму сезоні української Суперліги.

У чемпіонському сезоні Вищої ліги-2022/23 31-річний Шанюк зіграв 25 матчів, передає Укрінформ.
У середньому за матч форвард набирав 6,9 очка, робив 2,6 передачі та 2,6 підбирання за 24,45 на майданчику.
33-річний Чиж провів 22 поєдинкиі. Він у середньому мав 4,0 очка, 2,0 передачі, 2,3 підбирання за 20,51.
Додамо, що раніше БК «Рівне» продовжив контракти з Дмитром Тимощуком, Олександром Шепелєвим та Олексієм Соловйовим, Віктором Герасименчуком та братами Віктором та Віталієм Лемешками, а також підписав угоду з форвардами Артемом Водолазським і Максимом Мочаловим.
На фото: Тарас Шанюк/bcrivne.com.