Українки в останньому турі здобули перемогу над Литвою.

Жіноча збірна України з хокею перемогою над Литвою – 2:1 завершила виступи на чемпіонаті світу-2023 в дивізіоні IIIA, передає Укрінформ.
Рахунок у матчі відкрили українки, у другому періоді шайбу закинула Христина Загрекова. Однак на початку третього періоду Литва зрівняла рахунок у матчі: відзначилася Габія Петраускайте.
За шість хвилин до кінця третього періоду Україна знову вийшла вперед: Вікторія Ценова поставила фінальну крапку у поєдинку.
Перемога з рахунком 2:1 дозволила Україні фінішувати другою з 12 очками, а перше місце та підвищення у класі собі забезпечила збірна Гонконгу.
Як повідомляв Укрінформ, чемпіонат світу-2023 став першим офіційним стартом для жіночої збірної України за понад три роки.
Фото: fhu.com.ua