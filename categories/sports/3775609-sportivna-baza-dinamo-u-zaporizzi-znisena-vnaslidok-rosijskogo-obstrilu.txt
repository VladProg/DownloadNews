Це 351-й спортивний об'єкт, який постраждав під час повномасштабного вторгнення.

Спортивна база «Динамо» у Запоріжжі зруйнована через ракетний обстріл з боку Росії, повідомив міністр молоді та спорту України Вадим Гутцайт, передає Укрінформ.
«Через ракетний обстріл спортивна база «Динамо» у Запоріжжі - наша гордість і місце олімпійських надій - тепер зруйнована. Це чергова спроба окупантів знищити наше олімпійське майбутнє. Але ніхто не зламає нашого духу», - написав Гутцайт.

Станом на серпень 2023 року найбільше спортивних об'єктів постраждало у Луганській області - 89. У Донецькій області пошкоджено 61 об'єкт, у Харківській - 46.
Серед інших об'єктів спортивної інфраструктури, за час війни в Україні росіяни зруйнували льодові арени в Маріуполі та Харкові, Палац спорту в Сєвєродонецьку, понівечили стадіони на Київщині та Чернігівщині.
Фото: facebook.com/vgytzait