У Рівному визначився переможець Всеукраїнської юнацької баскетбольної ліги (ВЮБЛ) серед дівчат 2008 року народження.

Як повідомляє офіційний сайт Федерації баскетболу України, чемпіоном стала команда «Рівненщина-ОСДЮСШОР», яка у фіналі переграла одеську СДЮСШОР ім. Літвака Б.Д. - 72:67, передає Укрінформ.
В поєдинку за третє місце запоріжська КЗ ЗОДЮСШ ЗОР переграла столичний «КСЛ-Київ-Баскет» - 93:57.
MVP цього сезону визнано 14-річну захисницю «Рівненщини-ОСДЮСШОР» Софію Бровченко, яка у фінальному матчі набрала 12 очок та зробила 8 підбирань. Загалом цього сезону у Бровченко 11,4 очка, 3,0 передач, 8,6 підбирань за гру.
Фото: fbu.ua.