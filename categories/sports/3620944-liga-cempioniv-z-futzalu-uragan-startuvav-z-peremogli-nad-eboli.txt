Іванофранківський «Ураган» розпочав виступи в еліт-раунді футзальної Ліги чемпіонів поєдинком з італійським клубом «Еболі».

Зустріч завершилася з рахунком 7:4 на користь українців, передає Укрінформ.
Голи: Моспан (16-та і 34-та хвилини), Шотурма (19, з пенальті), Микитюк (24, 33), Швед (38), Фаренюк (40) - Санчес (4, 30), Луїзіньйо (30, 34, з пенальті).
В елітному раунді 16 клубів розподілили на чотири групи по чотири учасники в кожній. Волею жереба «Ураган» опинився у групі А разом із португальським «Спортингом», сербською командою «Лозниця-Град 2018» та італійським «Еболі». Поєдинки квартету проходять в італійському місті Аверса.
Переможці кожної із чотирьох груп еліт-раунду вийдуть до фінальної стадії, яка відбудеться у квітні-травні 2023 року.
Фото: uragan.if.ua.