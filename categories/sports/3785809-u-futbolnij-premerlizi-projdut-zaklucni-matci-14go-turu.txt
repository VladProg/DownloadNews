Чотирма поєдинками у неділю, 12 листопада, завершиться 14-й тур чемпіонату України з футболу серед команд Прем'єр-ліги (УПЛ).

О 13.00 криворізький «Кривбас» прийматиме київське «Динамо», передає Укрінформ.
Луганська «Зоря» та черкаський «ЛНЗ» зійдуться о 14.00, одеський «Чорноморець» і львівський «Рух» зустрінуться о 17.00, а донецький «Шахтар» з «Дніпром-1» розпочнуть протистояння о 19.00.
Результати попередніх ігор туру:
«Колос» (Ковалівка) - «Минай» - 2:0
«Оболонь» (Київ) - «Ворскла» (Полтава) - 0:1
«Полісся» (Житомир) - «Маталіст 1925» (Харків) - 2:1
«Олександрія» - «Верес» (Рівне) - 1:0.
У турнірній таблиці УПЛ лідирує «Полісся» - 29 очок (після 14-ти ігор). Далі йдуть «Кривбас» - 27 (13), «Дніпро-1» - 27 (13), «Шахтар» - 24 (11), «Рух» - 21 (13), «Колос» - 20 (14), «Чорноморець» - 19 (12), «Ворскла» - 18 (14), «Динамо» - 16 (10), «Маталіст 1925» - 15 (13), «ЛНЗ» - 13 (13), «Олександрія» - 13 (14), «Оболонь» - 13 (13), «Зоря» - 10 (11), «Верес» - 8 (13), «Минай» - 6 (14).