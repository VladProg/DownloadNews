Футболісти збірних Німеччини та України проведуть товариський матч, який буде 1000-м для німецької команди.

Як оголосив Німецький футбольний союз (DFB), зустріч відбудеться 12 червня у Бремені на арені «Везерштадіон», передає Укрінформ.
Гра пройде перед поєдинками «синьо-жовтих» у кваліфікації чемпіонату Євро-2024 проти Північної Македонії (16 червня) та Мальти (19 червня).
Як відомо, у національної команди Німеччини у 2023 році офіційних матчів не передбачено, оскільки Бундестім має пряму путівку до фінального раунду на правах організатора Євро-2024.
Для збірної Німеччини гра проти команди України стане ювілейним 1000-м матчем в історії.
Після матчу проти «синьо-жовтих» збірна Німеччини зіграє спаринги з Польщею (16 червня у Варшаві) та Колумбією (20 червня у Гельзенкірхені).
Фото: uaf.ua.