Раніше зі складу НОК вийшли Шуфрич та Суркіс.

Олімпійський чемпіон і народний депутат України Жан Беленюк просить виключити його зі складу Національного олімпійського комітету України, повідомив спортсмен у своєму Телеграм-каналі, передає Укрінформ.
«В «такому» НОКу не можу собі дозволити затриматися надовго», - написав Беленюк, додавши фото заяви.


17 листопада на асамблеї НОК новим президентом комітету обрали чинного міністра молоді та спорту Вадима Гутцайта, членами комітету на період 2022-2026 років обрали зокрема Нестора Шуфрича, Григорія Суркіса, Олександра Усика, Андрія Шевченка, Марину Бех-Романчук і Лілію Подкопаєву.

Колишній тренер збірної України з футболу Андрій Шевченко тут же заявив, що покидає Національний олімпійський комітет через незгоду з результатами виборів нового складу НОК.

Після цього, колишні члени «ОПЗЖ» Григорій Суркіс та Нестор Шуфрич теж покинули склад Національного олімпійського комітету України.

Як повідомляв Укрінформ, Беленюк програв Гутцайту на виборах президента НОК.
Фото: rada.gov.ua