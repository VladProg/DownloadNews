XV чемпіонат Європи з гандболу серед жіночих команд стартував у Словенії (Любляна, Цельє), Північній Македонії (Скоп'є) та Чорногорії (Подгориця).

У перший ігровий день Євро-2022 чинні володарки титулу норвежки обіграли збірну Хорватії - 32:23 (16:14), передає Укрінформ.

Результати інших матчів п'ятниці:
Данія - Словенія - 26:28 (15:14)
Угорщина - Швейцарія - 33:28 (12:14)
Швеція - Сербія - 27:21 (14:9).
У суботу, 5 листопада, зіграють Франція та Північна Македонія, Чорногорія та Іспанія, Нідерланди та Румунія, Польща та Німеччина.

У турнірі, який триватиме до 20 листопада, беруть участь 16 команд.
Гандболістки збірної України не змогли кваліфікуватися на Євро-2022.
Фото: eurohandball.com.