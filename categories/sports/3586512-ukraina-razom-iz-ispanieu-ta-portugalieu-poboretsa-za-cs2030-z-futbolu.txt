Україна приєдналася до спільної заявки Іспанії та Португалії на право проведення фінальної частини чемпіонату світу з футболу 2030 року.

Як повідомляє офіційний сайт Української асоціації футболу (УАФ), Футбольні асоціації Іспанії та Португалії вже отримали підтримку УЄФА про розширення заявки, а умови приєднання та участі в ній України будуть визначені пізніше, передає Укрінформ.
Також до складу координаційного комітету ЧС-2030 мають увійти офіційні особи з української делегації.
«Приклад завзятості та стійкості українського народу надихає, тому ця пропозиція спрямована на те, щоб силою футболу зробити свій внесок у відновлення країни», - йдеться у повідомленні про включення України до заявки на проведення Мундіалю 2030 року.
Фото uefa.com