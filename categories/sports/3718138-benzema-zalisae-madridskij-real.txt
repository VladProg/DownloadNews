Форвард «Реала» Карім Бензема залишить мадридський клуб після завершення нинішнього сезону.

Про це «вершкові» оголосили на своєму офіційному сайті, передає Укрінформ.
За чотирнадцять сезонів, протягом яких француз захищав кольори іспанського клубу, він виграв 25 титулів, рекордну кількість для «Реала».
У футболці мадридської команди Бензема провів 647 матчів (п'ятий показник в історії клубу), у яких забив 353 м'ячі. Карім є другим в історії найкращим бомбардиром «Реала» в Ла Лізі та Лізі чемпіонів УЄФА.
Офіційна церемонія проводів Каріма Бенземи відбудеться 6 червня в присутності президента «вершкових» Флорентіно Переса.
Додамо, що Бензема - чинний володар «Золотого м'яча».
Фото: Getty Images.