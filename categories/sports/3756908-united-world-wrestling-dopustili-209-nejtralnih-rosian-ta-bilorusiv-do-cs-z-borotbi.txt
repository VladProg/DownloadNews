Відмову після перевірки отримали 26 людей.

United World Wrestling, керівна світова організація з боротьби, допустила понад 200 росіян та білорусів до чемпіонату світу-2023, повідомляє пресслужба організації, передає Укрінформ.
Організація отримала 235 заявок на «нейтральну» участь. До цього числа увійшли як безпосередньо спортсмени, так і члени персоналу.
Керівна організація провела ретельний процес перевірки потенційних учасників, у ході якої проаналізували персональні дані та соціальні мережі росіян та білорусів. За підсумками перевірки відмову отримали 26 людей — через активну підтримку вторгнення або зв'язки з державними структурами.
Відтак 209 росіян та білорусів пройшли перевірку та зможуть взяти безпосередню участь у чемпіонаті світу. Змагання стартують у Белграді 16 вересня.
ЧС-2023 мав приймати російський Красноярськ, але на тлі повномасштабного війни в Україні змагання перенесли до сербського Белграда.

Як повідомляв Укрінформ, на початку квітня UWW затвердили повернення російських та білоруських спортсменів на міжнародні змагання.
Фото: Getty Images