Президент Федерації фехтування України Михайло Ілляшев прокоментував ситуацію з дискваліфікацією Ольги Харлан з чемпіонату світу через те, що вона не потисла руку росіянці Анні Смирновій.

Він розповів про це в ефірі телемарафону «Єдині новини», передає Укрінформ.
«Я зараз знаходжусь на чемпіонаті світу, ми готуємо протест, будемо оскаржувати це рішення. Ми сподіваємось, що розгляд апеляції завершиться днями. Але вже мова про те, аби її повернули на ці змагання, не може йти. У цьому випадку ми будемо намагатись досягнути того, щоб скасували цю чорну картку, дискваліфікацію», - сказав Ілляшев.
Він також пояснив, що Харлан дискваліфікували вже після поєдинку, а суддя бою не показував Ользі чорну картку.
«Суддя, який безпосередньо працював на цьому поєдинку, не давав чорну картку, не дискваліфіковував її. Це вже потім почались «підкилимні ігри». Ця дискваліфікація з’явилась уже після того, як визначилась наступна суперниця Ольги Харлан, навіть був призначений суддя на наступний бій», - розповів президент ФФУ.
Як повідомлялося, українську шаблістку Ольгу Харлан дискваліфікували з чемпіонату світу за те, що вона відмовилася потиснути руку росіянці Анні Смирновій після бою.
Фото: