Українські футболісти стали учасниками вирішального матчу чемпіонату світу із Socca у німецькому Ессені.

У півфіналі «синьо-жовті» з рахунком 1:0 обіграли команду Хорватії, передає Укрінформ.
Переможний м'яч на 20-й хвилині забив Микола Кодацький.
У фіналі збірна України зустрінеться з переможцем поєдинку Мексика - Казахстан.
Зазначимо, що Socca є різновидом міні-футболу, відрізняючись від нього кількістю гравців та розміром поля. Матчі проходять у форматі 6 на 6 гравців, два тайми по 20 хвилин.
Фото: Socca World Cup.