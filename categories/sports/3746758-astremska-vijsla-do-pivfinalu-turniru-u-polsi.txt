Українка перемогла чеську тенісистку Терезу Мартінцову.

Українська тенісистка Даяна Ястремська (№149 WTA) здобула перемогу над чеською тенісисткою Терезою Мартінцовою (№104 WTA) у третьому колі турніру WTA 125 у Польщі - 6:7(3), 6:2, 6:0, передає Укрінформ.
Матч тривав 2 години 15 хвилин. Це була четверта очна зустріч тенісисток, Даяна вперше здобула перемогу в серії. Ястремська не виконала жодної подачі навиліт, припустилася 6 подвійних помилок.
В 1/2 фіналу суперницею українки стане Зейнеп Сьонмез з Туреччини.

Як повідомляв Укрінформ, це буде другий півфінал українки у цьому сезоні, на початку травня вона зіграла на цій стадії турніру WTA 125 у Реусі.
Фото: btu.org.ua