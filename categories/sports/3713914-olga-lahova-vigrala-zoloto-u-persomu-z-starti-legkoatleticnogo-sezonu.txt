Українська легкоатлетка Ольга Ляхова виграла турнір Континентального туру World Athletics в італійському місті Савона у бігу на 800 метрів.


Це був перший старт Ольги у сезоні-2023, передає Укрінформ.
Українка показала час 2 хвилини 01.79 секунди. Другою була Адріанна Топольницька (Польща) - 2.01,90, третьою - Ксанет Алем (Ефіопія) - 2.02,26.
Ляхова другий рік поспіль відкриває змагальний рік у Савоні. 2022-го вона також вигравала турнір, показавши час 2.01,58.
Фото: uaf.org.ua.