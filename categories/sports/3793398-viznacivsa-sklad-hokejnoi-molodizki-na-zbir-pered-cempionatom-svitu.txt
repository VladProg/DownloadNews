11-17 грудня у місті Блед (Словенія) пройде молодіжний чемпіонат світу U20 з хокею у дивізіоні 1В.

За тиждень до його початку, збірна України проведе заключний збір, за результатами якого й буде сформований остаточний склад команди.
Нині в обоймі головного тренера нашої команди Андрія Срюбка 26 хокеїстів, проте до 11 грудня залишиться 22.
Склад збірної України:
воротарі - Роман Батіг (HC Dynamo Pardubice U20, Чехія), Андрій Малихін (HC Hronov, Чехія), Гліб Арцатбанов (Alberni Valley Bulldogs, Канада);
оборонці - Володимир Волков (HC Modre Kridla Slovan, Словаччина), Олексій Дахновський, Андрій Пуздрановський (обидва - HC Kosice U20, Словаччина), Микита Полоницький («Сокіл», Київ), Володимир Трошкін (Almtuna IS J20, Швеція), Богдан Трущенко (Thurgau U20, Швейцарія), Іван Шамардін (UHT Sabres Oswiecim, Польща), Микола Косарєв (Forus/Sandnes U18, Норвегія);
нападники - Максим Андрієнко (EC Bad Tölz U20, Німеччина), Степан Герасименко (Junior-Capitals U20, Австрія), Нікіта Іващенко (BIK Karlskoga J20, Швеція), Іларіон Купріянов (HC Dukla Jihlava U20, Чехія), Олексій Євтехов (HC Dynamo Pardubice U20, Чехія), Олександр Шаповалов (TPS U20, Фінляндія), Климентій Лисак (HC Ocelari Trinec U20, Чехія), Михайло Ковальчук (Naprzod Janow, Польща), Ілля Крикля, Микита Сидоренко, Сергій Стецюра (усі - «Дніпро», Херсон), Ілля Дубський (Fehérvár Hockey Academy 19 U20, Австрія), Антон Яцишин (Drayton Valley Thunder, Канада), Гаврило Сімчук (Dauphin Kings, Канада), Ігнат Пазій (North Bay Battalion, Канада).
Суперниками збірної України в дивізіоні 1В є Італія, Польща, Естонія, Хорватія та країна-господарка Словенія.
На фото: Андрій Срюбко/fhu.com.ua.