Футболіст виступав у складі молодіжної команди «гірників».

Півзахисник «Шахтаря» Ілля Гулько перейшов у «Зорю», повідомляє прес-служба УПЛ, передає Укрінформ.
Луганський клуб вніс його у заявку на сезон. 19-річний футболіст провів 16 матчів за «Шахтар» у чемпіонаті України U-19 і забив 1 гол. Також в його активі 5 матчів і 3 голи у Юнацькій лізі УЄФА.
Гулько виступатиме за «Зорю» під 6-м номером.
Як повідомляв Укрінформ, «Зоря» посідає 4-е місце в УПЛ, маючи в активі 9 залікових пунктів.
Фото: shakhtar.com