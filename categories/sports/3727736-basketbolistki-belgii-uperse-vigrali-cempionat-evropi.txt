У Любляні (Словенія) відбулися вирішальні матчі жіночого Євробаскету-2023.

Чемпіоном Європи вперше у своїй історії стала збірна Бельгія, яка у вирішальному матчі обіграла Іспанію з рахунком 64:58, передає Укрінформ.
Франція здобула бронзові медалі, перемігши у матчі за третє місце Угорщину - 82:68. Для француженок це восьмий поспіль подіум чемпіонатів Європи.
MVP (найбільш цінною гравчинею) чемпіонату стала бельгійка Емма Мессеман, яка у середньому набирала за матч 23,3 очка, робила 8,6 підбирання, 5,2 передачі та 4,5.
До символічної п’ятірки потрапили Емма Мессеман, Жюлі Альман, Жюлі Ванлоо (усі - Бельгія), Сандрин Груда (Франція), Альба Торренс (Іспанія).
На Євробаскеті також визначилися шість європейських збірних, які зіграють у кваліфікаційному олімпійському турнірі - окрім Франції, як господарки Олімпіади, це право здобули Бельгія, Іспанія, Угорщина, Сербія та Німеччина.
Євробаскет-2023:
Фінал
Іспанія - Бельгія - 58:64 (17:13, 15:12, 16:18, 10:21)
Матч за 3-тє місце
Угорщина - Франція - 68:82 (8:26, 22:23, 19:12, 19:21).
Фото: fbu.ua.