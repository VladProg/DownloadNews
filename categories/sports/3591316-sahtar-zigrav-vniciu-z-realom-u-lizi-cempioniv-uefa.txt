Футболісти донецького «Шахтаря» провели четвертий поєдинок у груповому турнірі Ліги чемпіонів УЄФА.

«Гірники» на стадіоні «Війська Польського» у Варшаві (Польща) зіграли внічию з чинним володарем титулу іспанським «Реалом» - 1:1, передає Укрінформ.
Відразу після перерви рахунок відкрив Олександр Зубков (46-а хвилина). У компенсований час рівновагу відновив Антоніо Рюдігер (90+5).
В іншому матчі квартету F шотландський «Селтік» у Глазго програв німецькому «Лейпцигу» - 0:2.
Турнірне становище: «Реал» - 10 очок, «Лейпциг» - 6, «Шахтар» - 5, «Селтік» - 1.
У наступному турі 25 жовтня «Шахтар» на виїзді зіграє із «Селтіком», а «Реал» у гостях зійдеться з «Лейпцигом».
Фото: Getty Images/Global Images Ukraine.