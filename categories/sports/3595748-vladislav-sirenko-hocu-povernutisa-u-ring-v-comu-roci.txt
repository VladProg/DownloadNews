У 2022 році українець ще не виходив у ринг.

Український боксер надважкої ваги Владислав Сіренко (19-0, 16 KO) розповів, коли планує провести наступний бій, повідомляє Two Sides, передає Укрінформ.
«За своєю готовністю, я хотів би провести бій наприкінці листопада – на початку грудня. Можливо, середина чи кінець грудня. У будь-якому разі хочу повернутися у ринг в цьому році. Вважаю, це необхідним і здійсненним завданням. Тому що у мене дуже довгий простой. Морально та емоційно було непросто це все переживати. Потрібно набрати хорошого темпу, щоб можна було наступного року провести пару боїв», - сказав Сіренко.

Минулого року Сіренко провів чотири поєдинки – у всіх українець святкував перемоги. У березні українець переміг поляка Каміля Соколовьски рішенням суддів, у червні нокаутував француза Невфеля Уату, у вересні нокаутував росіянина Олександра Устинова. У грудні 2021 року Сіренко захистив чемпіонський пояс WBC Asia у надважкій вазі у поєдинку проти свого співвітчизника Андрія Руденка.


Як повідомляв Укрінформ, Сіренко підписав багаторічний контракт із менеджером Кітом Коннолі.

Фото: instagram.com/vladsirenkoboxing