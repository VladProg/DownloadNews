Всесвітня організація з пляжного футболу (BSWW) визначилася з місцями та датами проведення європейської кваліфікації чемпіонату світу 2023 року.

Відбірковий турнір у європейській зоні відбудеться в Азербайджані. Змагання проходитимуть із 2-го до 9 липня на Олімпійському стадіоні в Баку, передає Укрінформ.
Формат європейської кваліфікації ЧС-2023 з пляжного футболу:
2-4 липня: попередній відбірковий етап, де команди, які перебувають поза першими 12-ма позиціями в рейтингу BSWW, розіграють чотири місця на груповому етапі;
5-7 липня: груповий етап, в якому візьмуть участь 12 найкращих європейських команд рейтингу BSWW та чотири переможці попереднього відбірного етапу. Збірні будуть розділені на чотири групи по чотири команди. Нині до ТОП-12 у Європі входять Португалія, Іспанія, Швейцарія, Італія, УКРАЇНА, Німеччина, Франція, Азербайджан, Туреччина, Польща, Молдова, Естонія;
8 липня: півфінали та перші матчі плей-офф за 5-16-те місця;
9 липня: фінал і стикові матчі за 3-16-те місця.
Перепустки до фінальної частини ЧС-2023, яка відбудеться в Об'єднаних Арабських Еміратах, отримають чотири найкращі команди кваліфікаційного турніру в Баку.
Фото: uaf.ua.