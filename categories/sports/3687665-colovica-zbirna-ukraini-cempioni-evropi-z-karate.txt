Українські каратисти здобули «золото» у командних змаганнях з куміте.

На першу сходинку п’єдесталу зійшли українські каратисти у командних змаганнях з куміте на чемпіонаті Європи в іспанській Гвадалахарі, передає Укрінформ.
Підопічні Миколи Сіраковського поступаючись 0:2 у фіналі проти збірної Франції, зуміли відігратися, а капітан команди, бронзовий призер Олімпіади у Токіо Станіслав Горуна поставив золоту крапку (3:2).
Збірну України представляли Валерій Чоботар, Різван Талібов, Андрій Заплітний, Андрій Торошанко, Валерій Сонних, Костянтин Цимбал та Станіслав Горуна.

Це п’ята медаль України у чоловічому командному куміте на чемпіонатах Європи. Попередні чотири нагороди, які були здобуті 2017, 2018, 2021 та 2022 року, були бронзового ґатунку.
Як повідомляв Укрінформ, раніше Анжеліка Терлюга та Андрій Заплітний стали Чемпіонами Європи, здобувши індивідуальні нагороди.


Фото: instagram.com/the_olympic_team_ua