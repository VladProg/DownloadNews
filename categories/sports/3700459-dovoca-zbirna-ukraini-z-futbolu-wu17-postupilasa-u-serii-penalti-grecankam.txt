Футболістки дівочої збірної України WU17 продовжили виступи на Турнірі розвитку УЄФА в Румунії поєдинком з однолітками із Греції.

Основний час матчу пройшов без голів, а в серії пенальті Фортуна посміхнулася суперницям - 7:6, передає Укрінформ.
Тернірна таблиця: Греція - 5 очок (після 2-х ігор), Україна - 4 (2), Азербайджан - 0 (1), Румунія - 0 (1).
У стартовому поєдинку наша команда здолали Азербайджан (4:0). Наступний поєдинок підопічні Сергія Сапронова проведуть 28 квітня з господарками змагань.
Згідно з регламентом, кожна команда зіграє по три матчі. За перемогу нараховуються три очки, у разі нічиєї проводиться серія післяматчевих пенальті, переможець якої отримує два очки, а команда, якій не пощастило у футбольній лотереї, - один заліковий бал. Поєдинки відбуваються в Національному футбольному центрі міста Буфтя, що у 20 км від Бухареста.
Фото: womensfootball.com.ua.