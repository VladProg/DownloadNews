Вже усьоме у хорватському місті Рієка пролунав гімн України.

На найвищу сходинку п'єдесталу пошани, поставивши золоту крапку у виступах нашої збірної на юніорському чемпіонаті Європи зі стрибків у воду, зійшов Данило Аванесов, передає Укрінформ.
«Золото», яке виборов спортсмен, набравши на вишці переможні 556,20 бала, стало 10-ю медаллю України у Рієці.
Отже, українські стрибуни у воду завершили континентальну першість із сімома золотими, однією срібною та двома бронзовими нагородами.
Фото: facebook.com/minmolodsport.