У Лізі конференцій УЄФА завершилися поєдинки у відповідь 1/8 фіналу, за підсумками яких стали відомі учасники чвертьфінальної частини розіграшу сезону-2022/23.

Кривдник футболістів «Дніпра-1» на попередній стадії турніру кіпрський АЕК достроково завершив виступ, двічі програвши колишньому клубу Андрія Ярмоленка англійському «Вест Гему» (0:2, 0:4), польський «Лех» після перемоги у Познані над «Юргорденом» (2:0) розгромив суперників у Швеції - 3:0, передає Укрінформ.
Результати матчів 1/8 фіналу:
«Юргорден» (Швеція) - «Лех» (Польща) - 0:3 (перша гра - 0:2)
«Сівасспор» (Туреччина) - «Фіорентина» (Італія) - 1:4 (0:1)
«Слован» (Словаччина) - «Базель» (Швейцарія) - 2:2 (2:2), по пенальті - 1:4
«Вест Гем» (Англія) - АЕК (Кіпр) - 4:0 (2:0)
«Ніцца» (Франція) - «Шериф» (Молдова) - 3:1 (1:0)
«Вільярреал» (Іспанія) - «Андерлехт» (Бельгія) - 0:1 (1:1)
АЗ «Алкмаар» (Нідерланди) - «Лаціо» (Італія) - 2:1 (2:1)
«Істанбул Башакшехір» (Туреччина) - «Гент» (Бельгія) - 1:4 (1:1).
Жеребкування 1/4 та 1/2 фіналу відбудеться 17 березня.
Фінал Ліги конференцій УЄФА пройде 7 червня на «Сінобо Стедіум» у Празі (Чехія).
Нагадаємо, «Дніпро-1» в 1/16 фіналу розіграшу поступився за сумою двох матчів АЕКу (0:1, 0:0).
Фото: AFP.