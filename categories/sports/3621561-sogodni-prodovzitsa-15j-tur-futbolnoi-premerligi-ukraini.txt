Матчем між футболістами одеського «Чорноморця» та харківського «Металіста» продовжиться у п'ятницю, 25 листопада 15-й тур чемпіонату України серед клубів Прем'єр-ліги.


Гра розпочнеться о 13.00, передає Укрінформ.
У суботу, 26 листопада, зійдуться «Інгулець» із Петрового та рівненський «Верес» (початок о 13.00), київське «Динамо»та харківський «Металіст 1925» (14.00).
На неділю, 27 листопада, заплановано матчі «Львова» з ковалівським «Колосом» (13.00), луганської «Зорі» із закарпатським «Минаєм» (14.00).
Завершать програму 15-го туру у понеділок, 28 листопада, зустрічі «Олександрії» та львівського «Руха» (13.00), криворізького «Кривбаса» та «Дніпра-1» (14.00).
Стартував тур у середу поєдинком «Шахтар» (Донецьк) - «Ворскла» (Полтава). Перемогу вирвали донеччани - 3:2.
Становище лідерів: У турнірній таблиці УПЛ лідирує «Дніпро-1» - 35 очок (після 13-ти ігор), «Шахтар» - 30 (13), «Зоря» - 26 (13), «Динамо» - 26 (13), «Олександрія» - 23 (12).
Фото: upl.ua.