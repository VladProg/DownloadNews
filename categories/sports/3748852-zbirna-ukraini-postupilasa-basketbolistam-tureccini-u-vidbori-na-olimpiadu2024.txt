Чоловіча збірна України з баскетболу зазнала поразки від команди Туреччини в матчі третього туру групового етапу пре-олімпійської кваліфікації, яку «синьо-жовті» грають у Стамбулі.

Поєдинок Туреччина - Україна завершився на користь господарів турніру з рахунком 85:72 (25:25, 24:16, 21:14, 15:17), передає Укрінформ.
У підсумку групової стадії змагань національна чоловіча збірна посіла друге місце у своєму квартеті (С) і зіграє з переможцем групи D, де після двох турів лідирує Хорватія.
Суперник України визначиться 16 серпня, а півфінальний матч пре-олімпійського відбору пройде в п’ятницю, 18 серпня.
Фото: Getty Images.