Чоловіча збірна України (баскетболісти до 18-ти років) провела свій третій матч на чемпіонаті Європи в Матозінюші (Португалія).

Підопічні Олександра Ворони сьогодні завдали поразки одноліткам з Ірландії - 87:78 (31:23, 18:19, 17:17, 21:19), передає Укрінформ.
Після двох стартових поразок від Нідерландів та Румунії «синьо-жовті» зберігають теоретичні шанси на продовження боротьби за місце у плей-офф Дивізіону В континентальної першості-2023.
Наступний матч українці проведуть 25 липня проти естонців.
Фото: ФБУ.