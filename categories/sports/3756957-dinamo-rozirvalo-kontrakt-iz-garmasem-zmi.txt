Він провів у системі клубу більше 15 років.

33-річний півзахисник Денис Гармаш та київське «Динамо» розірвали контракт за обопільною згодою, повідомляє Динамо Київ Inside, передає Укрінформ.

Це може означати, що перехід в «Осієк» відбудеться зовсім скоро.
Денис Гармаш приєднався до столичної команди в січні 2007 року. Він провів у системі клубу більше 15 років, лише одного разу залишивши її на правах оренди – в січні 2020 року пішов в «Різерспор» на пів року.
На рахунку українця 361 матч за дорослу команду, 54 голи та 45 асистів. Ще 28 ігор він провів за другу команду киян.
Фото: dynamo.kiev.ua