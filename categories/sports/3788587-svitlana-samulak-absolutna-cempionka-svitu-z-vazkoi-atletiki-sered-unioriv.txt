Українка здобула три «золоті» медалі.

Українська штангістка Світлана Самуляк стала абсолютною чемпіонкою світу з важкої атлетики серед юніорів (U20) на турнірі у мексиканській Гвадалахарі, повідомляє пресслужба Федерації важкої атлетики України, передає Укрінформ.
У ваговій категорії до 59 кг Самуляк зафіксувала 98 кг у ривку. У поштовху переможними стали 116 кг.
За сумою двоборства українка з результатом 214 кг випередила Джесіку Паласіос з Еквадору (92+115 = 207) та японку Сеі Хігу (90+106 = 196). Таким чином, Самуляк показала перший результат у ривку, поштовху та за сумою двоборства, здобувши три «золоті» нагороди.

У 2022 році Світлана виборола «срібло» у ривку та двоборстві на світовій першості в Іракліоні.
Фото: Федерація важкої атлетики України