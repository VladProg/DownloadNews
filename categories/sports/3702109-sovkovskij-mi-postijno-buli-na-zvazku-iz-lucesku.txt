Виконувач обов’язків головного тренера «Динамо» Олександр Шовковський підбив підсумки матчу з «Металістом» (3:1).

Як передає Укрінформ, з посиланням на офіційний сайт «Динамо».
«Стосовно мого першого досвіду у якості керманича команди – ми постійно були на зв’язку з головним тренером. Є система підготовки, яка не змінюється, змінювати її в жодному сенсі неможливо. Все відбувається так, як планувалося», - сказав Шовковський.
Він також зауважив, що команді є над чим працювати, але гра його влаштувала.
«Все, в принципі, було нормально. Ми контролювали гру, хоча не все вдавалося. У нас були моменти в першому таймі, які ми мали реалізовувати. Розуміли, коштом чого буде грати наш суперник. Декілька гострих випадів ми пропустили. Потім ми забили два м’ячі, і нібито все мало бути чудово. Але далі була прикра помилка, і команда розгубилася. Будемо розбиратися, чому так сталося. Проблема не в тому, що хтось помилився і ми пропустили гол. Помиляються всі. Проблема в тому, що після голу ми чомусь розгубилися. Після того, як пропустили, почався якийсь сумбур, який тривав до третього забитого м’яча», - зауважив в.о. головного тренера «Динамо».
Як повідомлялося, «Динамо» перемогло «Металіст» в 23-у турі Української прем'єр-ліги.
Фото: fcdynamo.com