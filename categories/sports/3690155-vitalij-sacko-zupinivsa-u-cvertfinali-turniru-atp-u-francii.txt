Друга «ракетка» України Віталій Сачко не зміг вийти до півфіналу турніру Асоціації тенісистів професіоналів серії ATP Challenger Tour 100 у Ліллі (Франція) із призовим фондом €118 тисяч.


В 1/4-й українець (№309 ATP) у двох сетах поступився більш високорейтинговому Отто Віртанену (139) з Финляндії - 2:6, 4:6, передає Укрінформ.
Суперники провели на корті 1 годину 20 хвилин.
Сачко зіграв свій другий чвертьфінал у сезоні. У першій половині березня Віталій програв на цій стадії в Лугано (Швейцарія), де також розпочинав виступи з кваліфікації.
Фото: Play In Challenger.