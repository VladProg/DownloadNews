У Нідерландах та Польщі триває чемпіонат світу з волейболу серед жіночих команд.

За підсумками першого групового турніру змагання залишають збірні Кенії, Камеруну, Республіки Корея, Хорватії, Болгарії, Казахстану, Чехії та Колумбії, які у своїх квартетах посіли 3-4 місця, передає Укрінформ.
На другому етапі змагань, який стартуватиме 4 жовтня, утворилися дві нові групи по 8 команд у кожній.
Група Е: Італія, Китай, Бельгія, Японія, Бразилія, Нідерланди, Пуерто-Ріко, Аргентина.
Група F: Сербія, США, Туреччина, Таїланд, Домініканська Республіка, Польща, Канада, Німеччина.
До чвертьфіналу, матчі якого відбудуться 11 жовтня, вийдуть по чотири найкращі збірні.
Півфінали заплановані на 12 та 13 жовтня.
Фінал чемпіонату світу та матч за 3-тє місце відбудуться 15 жовтня.
Чинними переможницями світової першості є волейболістки Сербії, які виграли титул 2018 року в Японії, обігравши у фіналі збірну Італії - 3:2 (21:25, 25:14, 23:25, 25:19, 15:12).
Фото: volleyballworld.com.