Беленюк може замінити Сергія Бубку.

Олімпійський чемпіон Токіо-2020 Жан Беленюк, який балотується у президенти НОК України, отримав підтримку від Федерації хокею України, повідомляє президент федерації на свої сторінці у Фейсбук, передає Укрінформ.

«Закликаю спортивну спільноту України підтримати Жана Беленюка на виборах президента НОК України. Україна багата на видатних спортсменів, проте у нас гостра нестача кваліфікованих менеджерів, здатних вивести спортивну галузь із совкової моделі розвитку і впровадити сучасні західні підходи. Реалії сьогодення потребують свіжих прогресивних ідей в усіх галузях. І спорт не виняток.
Жана я знаю давно. Як людину, яка розуміє проблеми спорту всередині країни та має бачення його розвитку на міжнародній арені. З ним йде команда людей, що досягли успіхів у керуванні спортивними організаціями. Саме тому мій вибір абсолютний. Зміни близько. Жан Беленюк, успіху!» – написав президент ФХУ Георгій Зубко.
Як повідомляв Укрінформ, крім Беленюка на посаду президента НОК висунуто кандидатури Олени Білосюк, Вадима Гутцайта та Ігоря Малинського.
Фото: hcdonbass.com