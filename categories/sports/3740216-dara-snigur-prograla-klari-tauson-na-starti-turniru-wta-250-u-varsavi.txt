Українська тенісистка Дар'я Снігур провела у вівторок матч першого раунду змагань WTA 250 у столиці Польщі із призовим фондом $259,303.

У першому колі основної сітки 21-річна киянка (№128 WTA) поступилася Кларі Таусон з Данії (91) - 2:6, 3:6, передає Укрінформ.
Суперниці провели на корті 1 годину 22 хвилини.
У другому колі (1/8 фіналу) BNP Paribas Poland Open Таусон зустрінеться з переможницею поєдинку Наталія Стеванович (Сербія 166) - Татьяна Марія (Німеччина, 65).
Турнір у Варшаві триватиме до 31 липня.
Фото: btu.org.ua.