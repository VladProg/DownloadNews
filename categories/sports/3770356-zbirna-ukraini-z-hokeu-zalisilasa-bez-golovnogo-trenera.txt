Вадим Шахрайчук та його помічний Костянтин Сімчук написали заяви про відставку з посад тренерів національної команди України за власним бажанням.

Федерація хокею України повідомила, що задовольнила заяви Вадима Шахрайчука і Костянтина Сімчука про відставку з посад тренерів національної збірної України за власним бажанням, передає Укрінформ.

Причиною такого рішення називається бажання зосередитись на клубній роботі. Шахрайчук очолив новачка чемпіонату України «Київ Кепіталз», а Костянтин Сімчук продовжує працювати в тренерському штабі «Сокола» та є директором ДЮСШ «Сокіл».
Нагадаємо, що 15 травня 2023 року голова СБУ Василь Малюк надіслав лист міністру молоді і спорту України, президенту НОК Вадиму Гутцайту, в якому повідомив про виявлення російського паспорта у Шахрайчука. Вадим Шахрайчук і Костянтин Сімчук на початку 2000-х років виступали в росії, де багатьом легіонерам робили російські паспорти.

20 вересня цього року стало відомо, що ФХУ відсторонила його від посади головного тренера.
Фото: fhu.com.ua