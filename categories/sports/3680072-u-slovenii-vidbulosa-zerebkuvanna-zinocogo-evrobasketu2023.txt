У Словенії пройшла церемонія жеребкування фінальної частини жіночого чемпіонату Європи з баскетболу, який пройде з 15-го по 25 червня в Ізраїлі та Словенії.

16 команд розділили на чотири групи, передає Укрінформ.
Група А: Іспанія; Греція; Чорногорія; Латвія
Група В: Бельгія; Італія; Чехія; Ізраїль
Група C: Франція; Словенія; Великобританія; Німеччина
Група D: Сербія; Туреччина; Словаччина; Угорщина
Тель-Авів прийме матчі груп A і B, а групи C і D зіграють матчі групового етапу в Любляні. Груповий раунд пройде 15-18 червня.
Переможці груп вийдуть одразу до чвертьфіналів, а другі та треті місця квартетів зіграють в 1/8 фіналу 19-го та 20 червня. Фінальна частина Євробаскету пройде в Любляні. Фінал запланований на 25 червня.
Як повідомлялося, збірна України не зуміла пробитись на чемпіонат Європи, ставши у своїй групі другою після Франції і не зумівши пробитись на Євробаскет за додатковими показниками як одна із кращих других команд.
Фото: fbu.ua.