29 грудня 1986 року футболіст київського «Динамо» був удостоєний найпрестижнішої індивідуальної нагороди європейського футболу - «Золотого м’яча».

1986 року «Динамо», одним із провідних гравців якого був Ігор Бєланов, перемогло в розіграші Кубка володарів кубків УЄФА. Яскраво проявив себе форвард і у складі збірної Союзу на чемпіонаті світу в Мексиці, відзначившись, зокрема, хет-триком у ворота бельгійців, передає Укрінформ.
Ігор Бєланов є одним із трьох (разом з Олегом Блохіним та Андрієм Шевченком) українських володарів «Золотого м’яча». Сьогодні Ігор Іванович займає активну життєву позицію, працює на благо українського футболу. Він є співголовою комітету професіонального футболу УАФ.
2020 року указом Президента України Володимира Зеленського «за вагомий особистий внесок у розвиток та популяризацію фізичної культури і спорту в Україні, досягнення високих спортивних результатів та багаторічну плідну професійну діяльність» Ігоря Бєланова нагородили орденом князя Ярослава Мудрого V ступеня.
Фото: uaf.ua.