У вівторок, 2 травня, національна жіноча збірна Україниз футболу отримає своїх суперників у груповому турнірі Ліги В першого в історії розіграші Ліги націй.

Як повідомляє офіційний сайт Союзу європейських футбольних асоціацій (УЄФА), церемонія жеребкування групового етапу нового турніру - жіночої Ліги націй - розпочнеться у швейцарському Ньйоні о 14.00 за київським часом.
За підсумками групового етапу турніру буде визначено чотирьох учасників фінальної стадії, яка одночасно стане етапом відбору до Олімпійських ігор у Парижі 2024 року. Паралельно визначаться учасники стикових матчів за підвищення/пониження в класі перед кваліфікацією Євро-2025.
Команди в кожній лізі розподілено по чотирьох кошиках відповідно до рейтингу жіночих збірних УЄФА. До кожної групи потрапить по одній команді з кожного кошика.
Ліга A.
Кошик 1: Англія, Німеччина, Франція, Швеція.
Кошик 2: Іспанія, Нідерланди, Норвегія, Данія.
Кошик 3: Італія, Бельгія, Австрія, Ісландія.
Кошик 4: Швейцарія, Уельс, Португалія, Шотландія.
Ліга B.
Кошик 1: Ірландія, Польща, Чехія, Фінляндія.
Кошик 2: Сербія, Словенія, Північна Ірландія, Румунія.
Кошик 3: Україна, Боснія і Герцеговина, Словаччина, Угорщина.
Кошик 4: Греція, Хорватія, Білорусь, Албанія.
Ліга C.
Кошик 1: Мальта, Ізраїль, Азербайджан, Туреччина, Північна Македонія.
Кошик 2: Косово, Чорногорія, Люксембург, Естонія, Молдова.
Кошик 3: Литва, Казахстан, Латвія, Болгарія, Кіпр.
Кошик 4: Фарерські острови, Грузія, Вірменія, Андорра.
Усі матчі на груповому етапі проводитимуться відповідно до звичного формату - вдома та на виїзді проти кожного суперника у групі.
Чотири переможці груп Ліги А зіграють у фінальному турнірі.
Учасники фіналу Ліги націй УЄФА виходять на жіночий олімпійський футбольний турнір разом із Францією (господаркою Ігор-2024). Якщо Франція зіграє у фіналі Ліги націй, її путівка дістанеться бронзовому призеру турніру.
Фото: УЄФА.