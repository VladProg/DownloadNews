Все через перелом стопи.

Футзаліст іспанської «Кордоби» та збірної України Микола Микитюк не зможе вийти на майданчик до кінця року, повідомив сам гравець у коментарі «Футзальному порталу 5х5», передає Укрінформ.
За словами Микитюка, він отримав перелом п’ятої плеснової кістки на стопі. Схожа травма у нього також була у період виступів за херсонський «Продексім». Планувалося, що Микола візьме участь у матчі 3-го туру чемпіонату Іспанії проти «Альзіри», однак на передматчевій розминці в нього стався перелом.
«Я думаю, що в січні зможу тільки приступити до тренувань. Сподіваюсь, що в кінці грудня», – прокоментував гравець свою травму.
Таким чином, Микитюк не зможе допомогти збірній України в матчах Елітного раунду відбору ЧС-2024.

Як повідомляв Укрінформ, 6 та 11 жовтня «жовто-сині» зіграють проти Сербії, 15 і 20 грудня – проти Бельгії та Польщі.



Фото: uragan.if.ua