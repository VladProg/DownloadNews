Голкіпер мадридського «Реала» і збірної України з футболу Андрій Лунін розповів про підготовку національної команди до поєдинку Ліги націй УЄФА проти Шотландії, який відбудеться завтра у Глазго.

Воротар обіцяє допомогти збірній, якщо отроимає місце у складі, передає Укрінформ.
«Це останній збір команди на найближчі пів року. Є багато бажання працювати та грати. Щодо першого тренування у Глазго, то все добре - гарне заняття, хороший ритм. Щодо конкуренції, то передусім я бажаю Георгію Бущану якнайшвидшого одужання, щоб усе пройшло гладко. А нам важливо перемагати, здобувати результат. Гадаю, рівень мотивації в обох команд однаковий. Що було раніше - вже пройшло. Шотландія - хороша команда, силова, є технічні гравці. Тому буде важко, особливо на виїзді. Найважливіше - результат збірної. Якщо я зможу допомогти, то добре. Звісно, завжди хочеться грати, відчувати цю атмосферу. Ти тренуєшся для того, щоб грати. Якщо мені довірять місце у воротах, зроблю все, аби допомогти», - сказав Лунін.
Як повідомляв Укрінформ, поєдинок Ліги націй між збірними Шотландії та України відбудеться 21 вересня в Глазго на стадіоні «Гемпден Парк» (початок — о 21.45).
Турнірна таблиця групи 1 Ліги В: Україна - 7 очок (після 3-х ігор), Шотландія - 6 (3), Ірландія - 4 (4), Вірменія - 3 (4).
Фото: uaf.ua.