У польському місті Битом завершився молодіжний чемпіонат світу (U20) з хокею у Дивізіоні ІВ за участю збірних України, Польщі, Італії, Японії, Республіки Корея та Естонії.

Після чотирьох перемог поспіль українська команда у заключному турі поступилася збірній Японії - 4:7 (1:1, 0:4, 3:2) і втратила першу позицію у групі, передає Укрінформ.
Підсумкове становище: Японія - 13 очок, Україна - 12, Італія - 8, Польща - 5, Естонія - 4, Республіка Корея - 3.
Переможець турніру Японія підніметься наступного сезону до дивізіону IA.
Як повідомлялося, раніше хокеїсти української «молодіжки» завдали поразки командам Італії (4:0), Польщі (5:2), Естонії (3:2) та Республіки Корея (7:1).
Фото: ФХУ.