Фізкультурно-спортивне товариство «Динамо» України 24-25 вересня проведе в Києві благодійний турнір з тенісу на «Кубок Фізкультурно-спортивного товариства «Динамо» України».

Про це повідомляє офіційний сайт організації, передає Укрінформ.
Зазначається, що турнір пройде не лише заради популяризації здорового способу життя, підтримання рухової активності громадян, популяризації динамівського руху в Україні, а й для збору внесків для потреб сектору безпеки і оборони України.
ФСТ «Динамо» України - одна з найбільших спортивних організацій країни. Діяльності товариства спрямована на розвиток олімпійських, неолімпійських видів спорту у правоохоронних органах держави, реалізації численних соціальних проектів щодо залучення дітей та молоді до занять спортом, а також на зміцнення спортивної інфраструктури.