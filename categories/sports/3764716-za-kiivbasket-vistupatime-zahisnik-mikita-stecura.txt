Клуб української Суперліги «Київ-Баскет» оголосив про підписання контракту із захисником Микитою Стецюрою.

20-річний баскетболіст минулого сезону представляв іванофранківську команду «Прикарпаття-Говерла», передає Укрінформ.
Гравець провів 21 матч, і мав у середньому 3,6 очка, 2,2 підбирання та 0,4 передачі.
Раніше кияни продовжили контракти з форвардами Назарієм Кисільчуком та Вадимом Заплотинським, а також бігменом Артуром Фреш-Стахановим.
Крім того, столичний клуб підписав захисника СумДу Ігоря Стародуба та двох американців - розіграючого Даню Кінгсбі і форварда Брентлі Байнума. Ще двома вхідними трансфером стали 33-річний форвард Максим Ожегов та 20-річний захисник Микита Когут.
«Київ-Баскет» посів у Суперлізі-2022/23 четверте місце.
Початок нового сезону в елітному дивізіоні українського баскетболу запланований на 3 жовтня.
Фото: facebook.com/kyivbasket.