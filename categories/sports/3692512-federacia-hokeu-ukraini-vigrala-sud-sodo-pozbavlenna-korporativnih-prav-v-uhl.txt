Федерація хокею України повідомила, що вона виграла суд у «Донбаса», «Білого Барса» і харківського «Динамо» щодо Української хокейної ліги.

Про це повідомили на сайті федерації, передає Укрінформ.
«В листопаді 2021 року хокейні клуби «Донбас», «Білий Барс» і «Динамо» Харків звернулися до суду з позовом для позбавлення Федерації хокею України корпоративних прав в УХЛ. Вчора, 5 квітня, Північний апеляційний господарський суд вказав на безпідставність та необґрунтованість вимог клубів «Донбас», «Білий Барс» і «Динамо» Харків і відмовив в задоволенні позову в повному обсязі. Постанова суду набрала законної сили, корпоративні права Федерації захищені в повному обсязі», - йдеться в повідомленні.
Як повідомлялося, у листопаді 2021 року клуби-співзасновники УХЛ подали позов до суду проти Федерації хокею України, щоб позбавити організацію статусу одного із засновників ліги. Вони вирішили звернутися до суду через тиск на них із боку Федерації. Згодом «Донбас», «Краматорськ», «Білий Барс» та «Маріуполь» залишили УХЛ та стали співорганізаторами Суперліги.
Фото: пресслужба федерації