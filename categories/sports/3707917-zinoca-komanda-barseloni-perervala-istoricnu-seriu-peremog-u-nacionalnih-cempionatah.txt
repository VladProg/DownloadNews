В іспанській лізі каталонки не втрачали очок з 2021 року.

«Барселона» вперше за 63 матчі втратила очки у чемпіонаті Іспанії з футболу серед жіночих команд, каталонки зіграли внічию із «Севільєю» в місцевій Лізі Ф — 1:1, передає Укрінформ.
Цього сезону «блаугранас» достроково гарантували собі четвертий титул чемпіонок Іспанії поспіль. До матчу із «Севільєю» вони здобули 27 перемог поспіль і наразі утримують 11-очковий відрив від найближчих переслідувачок з «Реала».
Востаннє «Барселона» втрачала очки в чемпіонаті влітку 2021 року, коли поступилася «Атлетіко» (3:4). Та відтоді встановила світовий рекорд, здобувши у лізі 62 перемоги поспіль — лише каталонкам підкорювалася серія з 50 виграних матчів у професійних чемпіонатах.
Як повідомляв Укрінформ, 3 червня «Барселона» втретє поспіль зіграє у фіналі жіночої Ліги чемпіонів, суперницями іспанок стане німецький «Вольфсбург».

Фото: Getty Images