Українка Еліна Світоліна розпочинає свій ювілейний тиждень серед ста найсильніших тенісисток світу.


Еліна уперше потрапила до ТОП-100 рейтингу WTA 18 лютого 2013-го у віці 18 років, передає Укрінформ.
Українка провела у першій сотні безперервно 479 тижнів до 11 вересня минулого року. Після цього Світоліна взяла паузу у виступах через вагітність і у жовтні народила доньку Скай. Повернулася до виступів Еліна у квітні нинішнього року і вже 12 червня знову увійшла в ТОП-100 рейтингу WTA.
Сьогодні українська тенісистка розпочинає загалом 500-й тиждень у сотні найкращих.
Зазначимо також, що майже половину цього періоду (218 тижнів) Світоліна провела у ТОП-10 світового рейтингу.
ТОП-10 українок за кількістю тижнів у ТОП-100 рейтингу WTA (на 30.10.2023):
1. Еліна Світоліна - 500 тижнів
2. Катерина Володько (Бондаренко) - 406
3. Леся Цуренко - 391
4. Наталія Медведєва - 334
5. Олена Бондаренко - 324
6. Катерина Байндль (Козлова) - 201
7. Даяна Ястремська - 191
8. Тетяна Перебийніс - 172
9. Марта Костюк - 156
10. Юлія Вакуленко - 142.
Фото: btu.org.ua.