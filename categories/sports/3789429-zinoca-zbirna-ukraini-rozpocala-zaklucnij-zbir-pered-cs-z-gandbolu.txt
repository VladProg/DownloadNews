Світова першість стартує 29 листопада.

Збір розпочався 20 листопада в Олімпійському центрі «Конча-Заспа», повідомляє пресслужба Федерації гандболу України, передає Укрінформ.

Головний тренер Віталій Андронов викликав на збір 20 гандболісток. Півсередня словацької «Ювенти» Ірина Компанієць приєднається до команди вже безпосередньо перед чемпіонатом світу.
Склад жіночої збірної України на збір перед ЧС-2023:
Воротарі: Юдіт Балог («Вашаш», Угорщина), Марія Гладун («Локомотива», Хорватія), Вікторія Салтанюк («Кобежице», Польща);

Центральні: Мар’яна Маркевич («Галичанка»), Тамара Смбатян («Альба Фехервар», Угорщина);

Ліві півсередні: Каріна Соскида («Ювента», Словаччина), Юлія Андрійчук («Dacia Mioveni», Румунія), Тетяна Поляк («Галичанка»), Анастасія Оржаховська, Анастасія Пархоменко (обидві – «Спартак-ШВСМ»);

Права півсередня: Євгенія Когуч («Ювента», Словаччина);

Ліві крайні: Аліса Петрів («Карпати»), Марина Коновалова, Олеся Дяченко (обидві – «Галичанка»);

Праві крайні: Мілана Шукаль, Катерина Козак (обидві – «Галичанка»);

Лінійні: Ірина Прокоп’як («Галичанка»), Анастасія Мелекесцева («Кобежице», Польща), Андріяна Науменко («Zalau Romania», Румунія), Каріна Колодюк («Карпати»).

На ЧС-2023 українській збірній не допоможуть Євгенія Левченко, Ірина Глібко, Ірина Стельмах (припинила кар’єру), Діана Дмитришин та Дар’я Кот.

Збірна України потрапила до групи G на Чемпіонаті світу, де зіграє з Бразилією (29 листопада), Іспанією (1 грудня) та Казахстаном (3 грудня).
Фото: handball.net.ua