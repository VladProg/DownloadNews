У Римі (Італія) проходить черговий етап Відкритого Кубка Європи з дзюдо.

У перший день змагань бронзовим призером став українець Каро Марандян, який посів третє місце у ваговій категорії до 66 кг, передає Укрінформ.
Кременчуцький дзюдоїст дійшов до півфіналу, де поступився британцю Чарлі Йону, а у сутичці за «бронзу» здобув перемогу над іншим представником Великої Британії Александером Шотом.
В 1/16 фіналу сьогодні завершили виступи українці Едуард Штефанес (66 кг), Анастасія Чижевська (57 кг) та Артем Хомула (73 кг), в 1/8 фіналу - Микита Голобородько (66 кг).
У заключний день турніру, 12 березня на татамі вийдуть українці Анна Казакова (70 кг) та Діана Семченко (понад 70 кг), Михайло Свідрак (81 кг), Марат Крижанський та Олександр Черкай (обидва - 90 кг).
Загалом у Римі виступають представники 34-х країн.
Фото: EJU.