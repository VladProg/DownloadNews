Очільник МОК Томас Бах відзначив Міжнародну федерацію важкої атлетики (IWF) в боротьбі з допінгом.

Про це повідомляє Inside The Games, передає Укрінформ.
«Ми побачили великий прогрес. Вони передали все антидопінгове управління Міжнародному агентству тестування, а санкції – CAS. Вони розпочали потужну антидопінгову програму.

Ми також можемо, принаймні певною мірою, внести зміни в культуру спорту. Тому що справа не лише в спортсменах, яких ви можете перевірити, а й у тренерах, які кажуть спортсменам, що «якщо ви цього не візьмете, у вас ніколи не буде шансу виграти медаль і взяти її».

Коли дивимося на цифри, спостерігається значне скорочення випадків допінгу. Це найсуворіша антидопінгова програма в історії важкої атлетики», - сказав Бах для New Indian Express.

Раніше важка атлетика була виключена з початкової програми Олімпіади у Лос-Анджелесі-2028 через допінгові та корупційні скандали, а також низку помилок в управлінні, а квота спортсменів на Париж-2024 була скорочена майже вдвічі.

Фото: Getty Images