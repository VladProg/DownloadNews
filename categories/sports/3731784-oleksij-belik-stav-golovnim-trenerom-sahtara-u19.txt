Юнацька команда донецького футбольного клуб «Шахтар» отримала нового наставника і тренерський штаб.

Головним тренером «Шахтаря» U19 призначили відомого у минулому форварда «гірників» Олексія Бєліка, передає Укрінформ.
42-річний фахівець у сезоні-2023/2024 готуватиме команду до матчів юнацького чемпіонату України та Юнацької ліги УЄФА.
До тренерського штабу Бєліка увійшли асистенти головного тренера Олександр Алімов, Дмитро Єфимов, Максим Малишев, наставник воротарів Роман Гаврилов, тренер із фізпідготовки Ярослав Гацков.
Фото: facebook.com/fcshakhtar.