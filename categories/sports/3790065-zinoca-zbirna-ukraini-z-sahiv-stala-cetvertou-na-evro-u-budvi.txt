На фініші жіночого командного чемпіонату Європи з шахів у місті Будва (Чорногорія) збірна України здобула три перемоги поспіль.

Наша команда послідовно переграла команди Туреччини - 3:1 (білими перемогли Наталія Букса та Анастасія Рахмангулова), Англії - 3,5:0,5 (чорнми взяли гору Букса і Натлія Жукова, білими - Інна Гапоненко) та Франції - 3:1 (виграли Букса - білими та Гапоненко - чорними).
Це дало змогу нашій команді посісти четверте місце. Індивідуальні результати українських дівчат: Анна Ушеніна - 4 очки з 8-ми (втрата рейтингу - 8,9 пункта), Букса - 6 з 8-ми (+11,1), Гапоненко - 5 з 7-ми (+0,9), Жукова - 4 з 7-ми (-7), Рахмангулова - 4,5 з 6-ти (-4,6).
Підопічні Михайла Бродського набрали 12 очок з 18-ти. А уявімо собі, якби в уоманді грали сестри Музичук...
Чемпіонками Європи стали шахістки Болгарії - 16 командних очок з 18-ти. У них чудово виступили ексчемпіонка світу Антоанета Стефанова та юна Нургюл Салімова. Другою стала команда Азербайджану, третіми - француженки.
У чоловіків перемогу несподівано свяекували серби, які за додатковими показниками випередили команду німеччини. Обидві команди набрали по 15 очок з 18-ти. «Бронза» - у збірної Вірменії.
Петро Марусенко, міжнародний майстер.
Фото: fide.com.