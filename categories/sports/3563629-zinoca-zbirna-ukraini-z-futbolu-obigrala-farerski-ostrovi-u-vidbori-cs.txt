Футболістки збірної України перемогли у гостях команду Фарерських островів (3:0) у кваліфікації чемпілнату світу-2023.

М'ячі на стадіоні «Торсволлур» міста Торсгавн забили Надія Куніна (12-та і 14-та хвилини) і Любов Шматко (83), передає Укрінформ.
На жаль, наша збірна втратила шанси поборотися за путівку на мундіаль, але, за словами її головного тренера Луїса Кортеса, докладе максимум зусиль для того, аби випередити угорок і посісти третє місце у групі.
Турнірна таблиця у європейській відбірковій групі В: Іспанія - 21 очко (після 7-и ігор), Шотландія - 13 (7), Україна - 10 (7), Угорщина - 9 (8), Фарерські острови - 0 (7).
Свій останній відбірний матч «синьо-жовті» проведуть на виїзді проти Іспанії у вівторок, 6 вересня. Гра з піренейками пройде в Мадриді на полі Ciudad del Fútbol de Las Rozas - Центру Королівської іспанської футбольної федерації (початок - о 22.00 за київським часом).
Фото: uaf.ua.