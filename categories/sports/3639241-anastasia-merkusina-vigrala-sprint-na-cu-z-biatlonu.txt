Перші п'ять місць вибороли спортсменки основи.

Перемогу у жіночому спринті здобула Анастасія Меркушина, повідомляє прес-служба Федерації біатлону України, передає Укрінформ.


«Золото» та «срібло» завоювали біатлоністки, які мають цього сезону очки на Кубку світу. Анастасія Меркушина перемогла, маючи одну хибу на лежці, а Олена Білосюк, також з одним промахом, але на стрільбі стоячи, програла Анастасії всього 5 секунд. Замкнула призову трійку Дар'я Блашко.


Як повідомляв Укрінформ, сьогодні на чемпіонаті України відбувся чоловічий спринт, перемогу святкував Антон Дудченко.

Фото: biathlon.com.ua