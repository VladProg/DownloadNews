Всесвітня організація пляжного футболу (BSWW) оголосила список предендентів, номінованих на звання найкращих гравців та тренера 2022 року.

Серед 100 топ-виконавців опинилися футболісти збірної України Юрій Щериця, Ігор Борсук та Дмитро Войтенко. У жінок до топ-40 потрапили Юлія Дехтяр, Анастасія Кліпаченко, Анастасія Терех та Мирослава Випасняк. До числа 20-ти претендентів на звання найкращого тренера ввійшли наставник чоловічої збірної України Микола Костенко та керманич жіночої жіночої команди Юрій Клименко, передає Укрінформ.
Голосування у усіх номінаціях проводиметься серед тренерів і капітанів національних збірних до 11 жовтня поточного року. У випадку, якщо національна асоціація не має жіночої команди, тоді за найкращу гравчиню голосують тренер і капітан чоловічої збірної. У цій же номінації мають право віддати свій голос тренери й капітани клубних команд, що брали участь у розіграші жіночих Кубку чемпіонів світу-2022 та Кубку чемпіонів Європи-2022.
Переможці в усіх трьох номінаціях будуть оголошені під час гала-церемонії Beach Soccer Stars у Дубаї (ОАЕ) 6 листопада.
Фото: beachsoccer.com.