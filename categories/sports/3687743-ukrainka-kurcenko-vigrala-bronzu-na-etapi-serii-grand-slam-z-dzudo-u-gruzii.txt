У Тбілісі (Грузія) завершився черговий етап серії Grand Slam із дзюдо.

Заключний день змагань приніс збірній України третю нагороду, передає Укрінформ.
Бронзовою призеркою у ваговій категорії до 78 кг стала Юлія Курченко.
У сутичці за «бронзу» Курченко взяла гору над Аліною Бем з Німеччини.
Як повідомляв Укрінформ, бронзові медалі у грузинській столиці також завоювали представники ФСТ «Динамо» кияни Артем Лесюк (60 кг) та Богдан Ядов (66 кг).
Наступний етап серії Grand Slam відбудеться 31 березня - 2 квітня в Анталії (Туреччина).
Фото: ukrainejudo.com.