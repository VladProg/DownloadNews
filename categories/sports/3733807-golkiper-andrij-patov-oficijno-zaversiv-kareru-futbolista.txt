Капітан лонецького «Шахтаря» Андрій П'ятов завершив кар’єру футболіста і увійшов до тренерського штабу «гірників».

6 серпня в Лондоні голкіпер зіграє з «Тоттенгемом» свій прощальний матч, передає Укрінформ.
Андрій провів у складі «Шахтаря» 482 матчі - це третій показник в історії клубу та найбільша кількість ігор серед воротарів.
Разом із командою він завоював 28 трофеїв - і це абсолютний рекорд клубу. 11 разів Пятов з «оранжево-чорними» вигравав золоті медалі чемпіонату України (2008, 2010, 2011, 2012, 2013, 2014, 2017, 2018, 2019, 2020, 2023 роки), виграв 8 Кубків України (2008, 2011, 2012, 2013, 2016, 2017, 2018, 2019) та 8 Суперкубків країни (2008, 2010, 2012, 2013, 2014, 2015, 2017, 2021), став володарем Кубка УЄФА - 2009.
16 років Андрій П'ятов писав історію «Шахтаря», а разом з цим - усього українського футболу. За цей час він став найкращим воротарем країни, капітаном та легендою «гірників», найтитулованішим гравцем в історії команди, взірцем професіоналізму та відданості клубу.
Голкіпер також провів 102 поєдинки у складі національної хбірної України (2007-2022 роки).
Фото: uaf.ua.