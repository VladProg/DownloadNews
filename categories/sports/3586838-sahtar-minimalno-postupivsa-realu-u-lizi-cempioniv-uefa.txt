Футболісти донецького «Шахтаря» провели третій поєдинок у груповому турнірі Ліги чемпіонів УЄФА.

«Гірники» на «Сантьяго Бернабеу» у Мадриді поступилися чинному володарю титулу іспанському «Реалу» - 1:2, передає Укрінформ.
Родріго відкрив рахунок на 13-й хвилині. Подвоїв перевагу «вершкових» Вінісіус Жуніор (28). До перерви боковим ударом «ножицями» відставання скоротив Олександр Зубков (39).
Як повідомляв Укрінформ, в іншому матчі квартету F німецький «Лейпциг» вдома обіграв шотландський «Селтік» - 3:1.
У наступному турі 11 жовтня «Шахтар» прийматиме «Реал» на стадіоні Війська Польського у Варшаві.
Турнірне становище: «Реал» - 9 очок, «Шахтар» - 4, «Лейпциг» - 3, «Селтік» - 1.
Фото: AFP.