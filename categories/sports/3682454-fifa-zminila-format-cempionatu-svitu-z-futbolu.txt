Міжнародна федерація футбольних асоціацій (ФІФА) офіційно затвердила формат чемпіонату світу 2026 року у Канаді, США та Мексиці.

Як повідомляє пресслужба організації, у фінальному турнірі братимуть участь 48 команд замість 32-х, передає Укрінформ.
Відповідно із новим регламентом ЧС-2026 проведуть із 12 групами по 4 команди. Плей-офф розпочинатиметься зі стадії 1/16 фіналу, куди вийдуть по дві перші команди квартетів, а також 8 найкращих збірних, які посядуть у групах треті місця.
Загалом на чемпіонаті світу буде зіграно 104 матчі. Турнір триватиме 39 днів.