Міністри спорту Великої Британії та Франції заявили, що російські та білоруські спортсмени не можуть змагатися як нейтральні, як це рекомендує Міжнародний олімпійський комітет (МОК).

Як передає Укрінформ, про це повідомляє Reuters.
«Ми знаємо, що зв’язки між державою, військовими та спортом у росії та білорусі є міцними», – сказала на парламентських слуханнях Ради Європи Люсі Фрейзер, міністр культури, ЗМІ та спорту Великої Британії.
Вона додала, що відсутність у рекомендаціях МОК згадки про державне фінансування викликає занепокоєння, а також, що багато російських спортсменів активно підтримували вторгнення росії в Україну.
Міністр спорту Франції Амелі Удеа-Кастера заявила, МОК має вирішити базові питання до початку Олімпіади у липні наступного року.
«Яку позицію збирається займати МОК, коли йдеться про спортсменів, які спонсоруються і фінансуються російською чи білоруською державою? Або тих, хто спонсорується або отримує фінансову підтримку від організацій, пов’язаних з росією чи білоруссю?», – поцікавилась Удеа-Кастера.
Як повідомлялося, МОК оприлюднив заяву, в якій допустив можливість участі росіян та білорусів в Олімпіаді в Парижі під нейтральним прапором. На заяву відреагували Президент України Володимир Зеленський, міністр молоді та спорту Вадим Гутцайт, міністр закордонних справ Дмитро Кулеба та інші посадовці. На знак протесту Україна бойкотуватиме паризькі Ігри.
25 квітня у Парламентській асамблеї Ради Європи (ПАРЄ) 25 квітня проходять публічні слухання щодо ймовірного допуску росіян і білорусів до Олімпійських та Паралімпійських ігор-2024 у Парижі.