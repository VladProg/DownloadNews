У Лізі чемпіонів УЄФА 11-12 квітня відбудуться перші поєдинки чвертьфінальної стадії турніру.

Англійський «Манчестер Сіті» прийматиме німецьку «Баварію», португальська «Бенфіка» зустрінеться з італійським «Інтером», чинний володар титулу іспанський «Реал» зіграє з англійським «Челсі», а в італійському дербі зійдуться «Мілан» та «Наполі», передає Укрінформ.
Матчі у відповідь 1/4 фіналу Ліги чемпіонів пройдуть 18-19 квітня.
В 1/4 фіналу Ліги Європи УЄФА 13 та 20 квітня зустрінуться «Манчестер Юнайтед» (Англія) - «Севілья» (Іспанія), «Ювентус» (Італія) - «Спортинг» (Португалія), «Баєр» (Німеччина) - «Юніон» (Бельгія) та «Феєноорд» (Нідерланди) - «Рома» (Італія).
У чвертьфіналах Ліги конференцій УЄФА також 13 та 20 квітня зіграють «Лех» (Польща) - «Фіорентина» (Італія), «Гент» (Бельгія) - «Вест Гем» (Англія), АЗ «Алкмаар» (Нідерланди) - «Андерлехт» (Бельгія) та «Базель» (Швейцарія) - «Ніцца» (Франція).
Нагадаємо, фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі, вирішальний матч Ліги Європи прийматиме 31 травня «Пушкаш Арена» у Будапешті (Угорщина), а фінал Ліги конференцій пройде 7 червня на «Сінобо Стедіум» у Празі (Чехія).