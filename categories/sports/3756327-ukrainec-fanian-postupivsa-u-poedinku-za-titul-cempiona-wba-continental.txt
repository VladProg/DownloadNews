Український боксер програв британцю Азіму.

Український боксер першої напівсередньої ваги Арам Фаніян (22-2, 4 КО) програв чемпіону WBA Continental Адаму Азіму (9-0, 6 КО), передає Укрінформ.
Поєдинок тривав усі 10 раундів. Українець розпочав бій, демонструючи швидкість та влучні удари джебом.
У 8 раунді 21-річний Азім підвищив темп поєдинку, Фаніян, натомість, наносив багато ударів у повітря.
Усі судді віддали перемогу британцю – 98-92, 100-90, 99-91. Це 9 бій і 9 перемога для Азіма на профі рингу, для українця – це друга поразка в кар’єрі. Востаннє Фаніян поступався в 2019 році.
Бій відбувся в андеркарді поєдинку Кріса Юбенка-молодшого та Ліама Сміта. Вечір боксу проходить у Манчестері.
Фото: Top Boxing Generation