Контракт Гасперіні із клубом розрахований до літа 2024 року.

Керівництво клубу «Аталанта» з Бергамо розглядає можливість звільнення головного тренера команди Джан П'єро Гасперіні, повідомляє Tuttomercatoweb, передає Укрінформ.
На такий крок у клубі можуть піти, якщо команда за підсумками цього сезону-2022/2023 не зможе пробитися до єврокубків.
Контракт Гасперіні із «богинею» розрахований до літа 2024 року. Якщо у «Аталанті» наважаться піти на тренерське рокірування, то ймовірним кандидатом замість Джан П'єро Гасперіні називається колишній наставник «РБ Лейпциг» Доменіко Тедеско.
«Аталанта» зараз посідає шосте місце у таблиці Серії А, програвши три останні матчі. 4 січня на «богиню» чекає зустріч зі «Спецією».
Як повідомляв Укрінформ, французький «Марсель» розраховує поповнити свої лави українським хавбеком «Аталанти» Русланом Маліновським.
Фото: Getty Image