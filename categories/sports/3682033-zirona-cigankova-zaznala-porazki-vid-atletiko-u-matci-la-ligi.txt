Команда українця Віктора Циганкова «Жирона» поступилася мадридському «Атлетико» у домашньому поєдинку 25-го туру чемпіонату Іспанії з футболу.

Поєдинок на «Естадіо Мунісіпаль де Монтіліві» у Жироні завершився поразкою господарів з рахунком 0:1, передає Укрінформ.
Вирішальний м'яч у компенсований час забив форвард гостей Альваро Мората (90+4).
Циганкова, який вийшов у стартовому складі, замінив Тоні Вілья на 87-й хвилині зустрічі.
Турнірну таблицю Ла Ліги очолює «Барселона», в активі якої 65 очок. Другим йде мадридський «Реал» (56). «Жирона» (30 очок) залишається на 12-му місці.
Фото: gironafc.cat.