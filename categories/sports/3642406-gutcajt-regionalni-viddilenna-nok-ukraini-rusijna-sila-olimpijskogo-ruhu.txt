Президент Національного олімпійського комітету України Вадим Гутцайт провів зустріч з керівниками регіональних відділень НОК.


Очільник комітету наголосив на важливості популяризації олімпійського руху в країні, передає Укрінформ.
«Ми популяризуємо олімпійський рух і особистостей, які його прославляють. І я пишаюся, коли бачу, як в різних областях України з повагою ставляться до наших колег. Адже це - визнання нашої спільної справи», - зазначив Гутцайт.
Він висловив побажання щодо поліпшення співробітництва регіональних відділень НОК України з органами державної влади, загальноосвітніми закладами та дитячо-юнацькими спортивними школами.
Під час зустрічі представники олімпійського руху з різних областей України спільно з керівництвом НОК України обговорили актуальні питання, вирішення яких сприятиме посиленню ролі регіональних відділень у системі фізичної культури та спорту й розвитку олімпізму в нашій державі.
Приємним завершенням зустрічі стало відзначення пам’ятними нагородами представників відділень, якінинішнього року відзначили свої ювілеї - Кіровоградської, Тернопільської та Чернівецької областей (з нагоди їх 25-річчя), Київської та Херсонської - з нагоди 20-річчя з дня утворення.
Фото: noc-ukr.org.