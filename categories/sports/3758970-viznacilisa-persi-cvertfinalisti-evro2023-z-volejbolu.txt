Стала відома перша пара 1/4 фіналу чемпіонату Європи з волейболу серед чоловіків, який приймають Болгарія, Італія, Північна Македонія та Ізраїль.

Путівку до півфіналу континентальної першості розіграють збірні Румунії та Франції, передає Укрінформ.
Румуни в 1/8 фіналу здолали на тай-брейку команду Хорватії - 3:2 (25:17, 25:20, 17:25, 26:28, 15:12), а французи взяли гору над командою Болгарії - 3:0 (25:21, 25:21, 25:15).
Збірна України у матчі за вихід до чвертьфіналу Євро-2023 зустрінеться з командою Португалії.
Поєдинок Португалія - Україна відбудеться у Варні (Болгарія).
Зазначимо, збірна України посіла 3-тє місце у групі В, португальці стали другими у групі D.
Матчі 1/8 фіналу пройдуть 8-10 вересня, чвертьфінали - 11-12 вересня, півфінали - 14 вересня.
Поєдинок за 3-тє місце та фінал відбудуться у Римі (Італія) 16 вересня.
Фото: cev.eu.