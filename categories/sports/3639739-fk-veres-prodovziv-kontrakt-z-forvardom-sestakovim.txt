Футбольний клуб української Прем'єр-ліги «Верес» (Рівне) оголосив у п'ятницю про підписання нового контракту з форвардом команди Михайлом Шестаковим.

Термін угоди розрахований до середини 2024 року, передає Укрінформ.
Нинішнього сезону Шестаков провів в УПЛ 10 матчів і забив два м'ячі. Загалом у складі рівненської команди зіграв 86 поєдинків (38 голів).
32-річний Шестаков - уродженець міста Ладижин Вінницької області. За рівненську команду виступає з 2019 року.
Команда Юрія Вірта першу частину сезону УПЛ завершила на 10-у місці.
Фото: nkveres.com.