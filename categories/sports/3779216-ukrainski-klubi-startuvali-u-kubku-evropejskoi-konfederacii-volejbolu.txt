У волейбольному Кубку ЄКВ (Європейська конфедерація волейболу) стартував розіграш сезону-2023/24.

Як інформує Суспільне Спорт, участь у перших кваліфікаційних матчах турніру взяли два українські клуби - житомирські «Житичі» та городківський «Епіцентр-Подоляни», передає Укрінформ.
У першому поєдинку кваліфікації «Житичі» в польському Ряшові обіграли на тай-брейку сербську «Войводіну» - 3:2 (26:24, 22:25, 25:16, 21:25, 15:10), а «Епіцентр-Подоляни» на виїзді поступився бельгійському «Менену» - 1:3 (27:29, 25:22, 18:25, 19:25).
Матчі у відповідь відбудуться 1-2 листопада.
Переможці кваліфікаційного раунду за сумою двох матчів вийдуть до основної частини турніру (1/16 фіналу) й продовжать боротьбу за місце у «Фіналі чотирьох».
На фото: ВК «Житичі» (CEV).