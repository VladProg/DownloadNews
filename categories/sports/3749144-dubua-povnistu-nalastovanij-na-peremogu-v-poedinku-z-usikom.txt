Бій відбудеться 26 серпня у Вроцлаві.

Володар поясу WBA World в надважкій вазі Даніель Дюбуа (19-1, 18 КО) поділився очікуваннями від бою з чемпіоном WBA, WBO, IBO та IBF у надважкій вазі Олександром Усиком (20-0, 13 КО), повідомляє Boxing Social, передає Укрінформ.

«Я боксер надважкої ваги, а він крузер. Мені необхідно це показати, бути агресором на рингу. Мені 25 років. Настав мій час. Я повністю налаштований на перемогу. Я йду перемагати. Зараз я у всеозброєнні, у бойовому режимі. Буде ще кілька днів тренувань.
Я постійно втомлений, але я мушу пройти через це. Я відпочину, коли все зроблю. Коли ти стаєш чемпіоном, ти можеш відпочивати хоч решту життя» - сказав Дюбуа.
Як повідомляв Укрінформ, в андеркарді бою Усик – Дюбуа на ринг вийде чемпіон WBO International у легкій вазі Денис Берінчик, а також українські боксери Дмитро Митрофанов, Ярослав Харциз, Василь Чеботар, Федір Черкашин та Даніель Лапін.
Фото: K2 Promotions