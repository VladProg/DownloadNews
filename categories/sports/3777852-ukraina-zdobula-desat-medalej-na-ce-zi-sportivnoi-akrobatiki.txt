Участь у змаганнях взяли 294 спортсмени з 22 країн.

У болгарській Варні завершився чемпіонат Європи зі спортивної акробатики, передає Укрінформ.

Українська команда здобула на турнірі 10 нагород – 5 серед дорослих (4 «срібла», 1 «бронза») та 5 серед юніорів (3 «золота», 1 «срібло», 1 «бронза»).

Результати серед дорослих:

У жіночих групових змаганнях Аліна Пугач, Каріна Островська та Еліна Козачанська посіли 3-тє місце у балансовій вправі, а у чоловічих группах Станіслав Кукурудз, Юрій Пуш, Юрій Савка і Тарас Яруш стали другими у динамічній вправі.

Дует Богдан Іваник/Анастасія Семенович виграв три «срібла» в змаганнях серед змішаних пар – у балансовій вправі, динамічній вправі та багатоборстві.

Результати серед юніорів:

У жіночих парах дует Рузанна Вечерук/Ангеліна Чернявська переміг у динамічній вправі та посів 3-тє місце у балансовій вправі.

Ще один український дует Іван Лабунець/Єфросинія Кривицька виграв два «золота» – у балансовій вправі та багатоборстві, а також «срібло» у динамічній вправі.

У змаганнях чоловічих пар Єгор Вінник та Павло Куюнка стали другими у динамічній вправі та багатоборстві, а також показали третій результат у балансовій вправі. У цьому виді програми залік був неофіційним через недостатню кількість учасників.

Фото: instagram.com/ukr.gymnastics