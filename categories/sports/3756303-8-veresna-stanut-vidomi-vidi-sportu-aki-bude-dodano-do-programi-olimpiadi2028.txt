На включення до програми ОІ-2028 претендують 9 видів спорту.

Рішення про те, які види спорту будуть додані до програми Олімпійських ігор 2028 року в Лос-Анджелесі, буде оголошено 8 вересня, повідомляє Reuters, передає Укрінформ.
Саме 8 вересня відбудеться засідання Виконавчої ради МОК, на якому, за словами джерела, буде прийняте остаточне рішення.
Після цього на сесії МОК у Мумбаї (15-17 жовтня) це рішення мають ратифікувати.
На включення до програми ОІ-2028 претендують 9 видів спорту: флаг-футбол, карате, кікбоксинг, бейсбол-софтбол, лакросс, брейк-данс, сквош, автоспорт і крикет.
Як повідомляв Укрінформ, Олімпійські ігри-2028 пройдуть в Лос-Анджелесі.
Фото: latimes.com