Гран-прі у чеському місті Усті-над-Лабем став останнім турніром перед початком Європейських ігор у Польщі.

У складі збірної України виступили 13 боксерів: сім у чоловічих категоріях та шість - у жіночих, передає Укрінформ.
Загалом наша команда здобула дев'ять нагород.
«Золото» виграли Тетяна Коб (вагова категорія до 50 кг), Дмитро Замотаєв (до 51 кг) та Олександр Хижняк (до 80 кг)
«Срібло» в активі Олега Чулячеєва (до 57 кг), бронзові медалі завоювали Інна Статкевич (до 54 кг), Марія Бова (до 66 кг), Анастасія Черноколенко (до 75 кг), Сергій Горсков (до 92 кг) і Дмитро Ловчинський (понад 92 кг)
Україна посіла друге місце у загальному медальному заліку турінру. Перемогла Ірландія, боксери якої стали чемпіонами у шести категоріях.
Фото: Федерація боксу України.