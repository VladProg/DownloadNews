Українець грав у дуеті з представником Франції Жонатаном Ейссеріком.

Український тенісист Денис Молчанов разом з представником Франції Жонатаном Ейссеріком переміг у рамках парного розряду турніру ATP Challenger Tour 100, який пройшов у Мілані, Італія, передає Укрінформ.
Сіяна під першим номером україно-французька пара обіграла інших представників Франції - Тео Аррібажа та Люку Санчеза - 6:2, 6:4.
Матч тривав трохи понад годину.
Для Молчанова це друга перемога на парному турнірі цього року. У травні він разом з представником Казахстану Андрієм Голубєвим виграв турнір у Турині.
Фото: btu.org.ua