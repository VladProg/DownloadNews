Стартував новий баскетбольний сезон Латвійсько-естонської ліги.

Зазначимо, що ліга продовжує підтримку України і українського баскетболу, тому залишила право кожній команді мати одного українського гравця, який не вважається легіонером, а також свою участь у змаганнях продовжує «Прометей» зі Слобожанського, передає Укрінформ.
Нині у заявках команд на сезон - 18 українців, з яких 8 гратимуть за «Прометей».
Напередодні відбулись перші матчі нового сезону, в яких зіграли українці. Володимир Шевченко допоміг «Раплі з» перемогти над «Огре» - 77:75. Шевченко відіграв 36 хвилин, набрав 13 очок, зробив 7 підбирань, 1 блок-шот та 1 перехоплення.
Анатолій Шундель відіграв 21 хвилину за «Тарту» в матчі проти «Вентспілса», в якому його команда поступилась - 83:88. Українець мав 2 очки, 2 підбирання та 2 передачі.
Фото: fbu.ua.