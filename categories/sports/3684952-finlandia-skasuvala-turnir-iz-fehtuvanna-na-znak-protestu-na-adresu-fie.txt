Фіни не погоджуються з рішенням Міжнародної федерації фехтування.

Фінська асоціація фехтування та п'ятиборства (SM5L) скасувала проведення турніру Kupitta Tournament, який є одним з етапів розіграшу Кубка світу, повідомляє пресслужба федерації, передає Укрінформ.
Турнір було заплановано на вересень цього року.
Оргкомітет Kupitta Tournament повідомив, що таке рішення – це протест на адресу Міжнародної федерації фехтування (FIE), яка повернула до міжнародних стартів, починаючи з квітня, представників країн-окупантів – рф та рб.
«Оскільки реєстрація проходить через FIE, ми не можемо заборонити приїзд російських та білоруських учасників. Нам невідомо, скільки віз вони отримали б до Фінляндії, але ми, як і Швеція, вирішили, що в цій ситуації не можемо проводити турнір, в якому можуть взяти участь спортсмени з цих двох країн», – заявив голова SM5L Йоонас Люйтінен.


Як повідомляв Укрінформ, Німеччина вирішила відмовитися від проведення етапу Кубка світу з фехтування.

Фото: Getty Image