У литовському місті Друскінінкай (Литва) завершується чемпіонат світу з екіпірувального пауерліфтингу.

У заключний день змагань скарбничку збірної України поповнила Валентина Загоруйко, передає Укрінформ.
Спортсменка з Шепетівщини здобула «бронзу» у ваговій категорії понад 84 кг, посівши третє місце із сумою 637,5 кг (присід - 270 кг, жим - 155 кг, станова тяга - 212,5 кг), передає Укрінформ.
Перемогла британка Катріна Світман - 670 кг (270 кг + 220 кг + 180 кг), другий результат показала Солей Йонсдоттір з Ісландії - 657,5 кг (277,5 кг + 180 кг + 200 кг).
На рахунку українських спортсменів на ЧС-2023 10 нагород - 5 золотих, 4 срібні та 1 бронзова.
Як повідомлялося, «золото» здобули Тетяна Біла (вагова категорія до 47 кг), Анастасія Дерев’янко (до 52 кг), Микола Бараннік (до 83 кг), Володимир Рисьєв (до 93 кг) та Олексій Бичков (до 120 кг), «срібло» виграли Лариса Соловйова (до 63 кг), Віталій Коломієць (до 83 кг), Костянтин Мусієнко (до 93 кг) та Сергій Білий (до 105 кг).
Фото: IPF.