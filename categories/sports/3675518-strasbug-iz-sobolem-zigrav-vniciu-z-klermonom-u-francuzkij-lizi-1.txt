У чемпіонаті Франції з футболу тривають поєдинки 25-го туру елітного дивізіону Ліги 1.

«Страсбур» українського захисника Едуарда Соболя на виїзді не втримав перемогу у матчі з «Клермоном» 1:1, передає Укрінформ.
На гол сенегальського форварда Хабіба Діалли, який вивів гостей вперед на 34-й хвилині, у господарів відповів влучним ударом нападник з Косово Ельбасан Рашані (65).
Соболь відіграв другий повний матч у чемпіонаті Франції.
«Ельзасці», набравши 22 очки, посідають 15-те місце у турнірній таблиці, яку очолює «Парі Сен-Жермен» (57 очок).
Зазначимо, що у центральному матчі туру у Марселі господарі із українським хавбеком Русланом Малиновським на «Стад Велодромі» сьогодні приймають «ПСЖ».
Фото: Getty Images.