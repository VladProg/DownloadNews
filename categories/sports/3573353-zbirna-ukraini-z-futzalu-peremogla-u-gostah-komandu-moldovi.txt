Готуючись до квіаліфікації чемпіонату світу-2024, збірна України з футзалу упевнено обіграла у молдовському місті Чореску команду господарів поля.

Результат поєдинку - 6:1, передає Укрінформ.
Голи: Мельник (11, 35), Фаренюк (18), Сірий (20), Микитюк (24), Корсун (38) - Такот (40, дабл-пенальті).
«Кістяк команди зберігся, адже хлопці дуже вдало проявили себе на чемпіонаті Європи, - розповів головний тренер українців Олександр Косенко. - Своєю грою та ставленням до роботи вони заслуговують на виклики до збірної. Ми будемо переглядати й інших виконавців. Якщо хтось із потенційних новачків або гравців, які раніше вже залучалися до команди, себе проявить, то отримає виклик до команди. У товариських матчах ми оцінимо нинішній стан кожного з футзалістів. Це фінішний етап підготовки до офіційних матчів. Часу залишилося вкрай мало»..
Попереду на «синьо-жовтих» очікують поєдинки Кубку трьох націй проти Молдови (18 вересня) та Румунії (19 вересня), які також пройдуть у Чореску.
Фото: facebook.com/UKRAINEFUTSAL.