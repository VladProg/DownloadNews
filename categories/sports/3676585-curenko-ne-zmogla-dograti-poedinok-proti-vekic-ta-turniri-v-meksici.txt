Українська тенісистка Леся Цуренко достроково завершила матч проти третьої сіяної хорватки Донни Векич на турнірі WTA у Монтерреї (Мексика).


Українка виграла перший сет - 6:2, а у другій партії за рахунку 0:5 достроково завершила боротьбу, передає Укрінформ.
Леся Цуренко другий тиждень поспіль не дограє матчі через проблеми зі здоров'ям. До цього українська тенісистка подолала кваліфікацію на турнірі в Мериді (Мексика), але у першому колі не змогла завершити поєдинок проти Катержини Синякової з Чехії через пошкодження стопи.
Сьогодні Цуренко викликала лікарів через проблеми з ліктем.
Фото: Thailand Open.