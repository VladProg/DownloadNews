Матчем на стадіоні «Колос» у Ковалівці в п'ятницю, 10 листопада, розпочався 14-й тур чемпіонату України з футболу серед команд Прем'єр-ліги (УПЛ).

«Колос» приймав закарпатський «Минай» і переміг з рахунком 2:0, передає Укрінформ.
Авторами голів стали Вадим Мілько, який відзначився на 18-й хвилині, та Микита Бурда (35).
Після перерви гості залишилися у меншості - на 49-й хвилині за друге попередження червону картку від арбітра Романа Блавацького отримав захисник закарпатців Олександр Мельник.
«Минай» зазнав восьмої поразки і продовжив безпереможну серію у нинішньому сезоні УПЛ.
У другий ігровий день туру, 11 листопада, зійдуться київська «Оболонь» та полтавська «Ворскла» (13.00), житомирське «Полісся» та харківський «Маталіст 1925» (15.00), «Олександрія» та рівненський «Верес» (17.00).
На неділю, 12 листопада, заплановано поєдинки криворізького «Кривбаса» з київським «Динамо» (13.00), луганської «Зорі» з черкаським «ЛНЗ» (14.00), одеського «Чорноморця» з львівським «Рухом» (17.00), донецького «Шахтаря» з «Дніпром-1» (19.00).
У турнірній таблиці УПЛ лідирують «Кривбас» та «Дніпро-1», в активі яких по 27 очок (після 13-ти ігор). Далі йдуть «Полісся» - 26 (13), «Шахтар» - 24 (11), «Рух» - 21 (13), «Колос» - 20 (14), «Чорноморець» - 19 (12), «Динамо» - 16 (10), «Маталіст 1925» - 15 (12), «Ворскла» - 15 (13), «ЛНЗ» - 13 (13), «Оболонь» - 13 (13), «Зоря» - 10 (11), «Олександрія» - 10 (13), «Верес» - 8 (12), «Минай» - 6 (14).
Фото: ФК «Колос».