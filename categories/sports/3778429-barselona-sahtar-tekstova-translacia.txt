Онлайн-трансляція матчу третього туру групового етапу Ліги чемпіонів УЄФА між футболістами іспанської «Барселони» та донецького «Шахтаря».

«Барселона» - «Шахтар»
2:1
Основні статистичні показники матчу("Барселона" - "Шахтар"): володіння м'ячем(55:45), удари(21:12), удари в площину воріт(6:1), фоли(9:17), кутові(6:2), жовті картки(2:3).
Матч завершено!!!
90+5. "Барселона" намагається "з'істи" час, що залишився. Досвід не купиш в магазині.
90+3. Ромеу по-дитячому відправив Судакова в магазин, прибравши спокійно м'яч під себе.
90+2. Заміна на атаку: Егінальдо змінив Степаненка.
90+1. Невертон відірвався від опікуна і прострілив у штрафний майданчик Тер Штегена, але німець спокійно забрав м'яч до рук.
90. Арбітр додав 7 хвилин до основного часу матчу.
89. Ямал дотягнувся до м'яча і направив м'яч у ворота. На щастя, він трошки не влучив.
88. Араухо намагався знести Різника з воріт, але після його удару м'яч пройшов аж занадто високо.
87. Торресу надають допомогу лікарі. Після удару коліном в живіт від Бондара легко нікому не буде...
86. Бондар самовіддано зупинив Торреса, який уже вибігав до Різника один в один. Жовта картка для Валерія.
85. Удар Торреса пройшов аж занадто високо, щоб акцентувати на цьому. Бийте так далі, каталонці...
84. Чемпіонські хвилини в студію.
83. Небезпечний момент може виникнути біля воріт "Шахтаря". Торрес впав, а суддя призначив штрафний удар.
82. Видихаємо! Бальде виконав навіс в штрафний. І Ямал бив, і Касадо бив, але ніхто, дякуємо всім святим, не збільшв перевагу каталонців.
81. Азаров опинився на фланзі й одразу прострілив у штрафний майданчик суперника. На пас відгукнувся Степаненко, але в падінні не зміг влучити по воротах.
80. Ще дві заміни від Хаві: Касадо змінив на полі Лопеса, Крістенсен - Мартінеса.
79. "Барселона" дозволяє "гірникам" атакувати. Цього разу "гірники" затисли Тер Штегена. Воротар просто вибив м'яч за поле.
78. Невертон прорвався флангом, але не зміг проштовхнути м'яч далі - одразу з-під ніг партнера пробив Зубков. М'яч після рикошету зрадницьки полетів повз ворота.
77. Судаков викотив під удар Степаненка, але Тарас не зміг "щокою" відправити м'яч в лівий кут воріт.
76. Один з небагатьох кутових для "гірників" завершився дальнім ударом Азарова! Удар заблокували.
75. Судаков підступно навісив у штрафний Тер Штегена! Пас виглядав гостро, але ніхто не зміг переправити м'яч у ворота.
74. Заміна від Хаві: Гуї змінив Фелікса. Бальде занадто відверто зупинив Зубкова і отримав жовту картку.
73. Тепер на газоні лежить Фелікс. Бригада лікарів знову на полі.
72. Ферран Торрес зробив подачу на дальній кут, але адресатів пас не знайшов.
71. Низький навіс у штрафний "Шахтаря" ледь не завершився катастрофою. Араухо не зміг завдати акцентованого удару.
70. По заміні в обох командах: у "гірників" Келсі замінив Сікана, у каталонців Бальде вийшов замість Алонсо.
69. "Барселона" вчергове відправила м'яч у ворота Різника! Але, щоб ви собі думали, поза грою!
68. Доля відвела українців від пропущеного голу! Лопес ледь не зламав праву стійку потужним ударом.
67. Азаров аж занадто впевнено накрутив Канселу, але подати точно в штрафний майданчик не вдалося.
66. Канселу намагався прострілити у штрафний майданчик українців, але м'яч полетів прямо до рук Різника!
65. Бондар перевірив спину Фелікса на міцність! Жоау екзамен не склав!
64. Невертон немов на велосипеді оббіг Ромеу, але не зміг прихопити з собою м'яч. Як для першого разу, то цілком непогано, козаче...
63. Перша заміна у "Шахтаря": Невертон змінив Криськіва!
62. Вечір стає все веселішим! Зараз варто уважно грати позаду і не забувати за напад, як би банально це не звучало!
61. Гооооооооооол!!!! Виймате, панове! Азаров побачив забігання Судакова і відпасував на нього у вільну зону! Георгій на швидкості обробив м'яч і прошив Тер Штегена потужним ударом у ближній кут!!! 2:1!
59. "Гірники" ближче до розгрому, аніж до того, щоб відігратися!
58. Торрес відірвався від захисників "Шахтаря" в штрафному майданчику і відправив м'яч у ворота. Арбітр, на щастя, зафіксував офсайд.
57. Лопес отримав по ногах у штрафному майданчику Різника, але арбітр пошкодував українців цього разу.
56. Одна з небагатьох атак "Шахтаря" завершилася прострілом у штрафний майданчик Тер Штегена, але користі від цього не було!
54. Поки "гірникам" відверто нічого протиставити "Барселоні". Українці захищаються, але попереду зовсім без гостроти.
53. Судаков намагався віддати поперечний пас, але йому завадив Криськів.. Після цього м'яч знову опинився у Георгія. Він пробив сильно вище воріт!
52. Різник зафіксував м'яч у руках після подачі у штрафний майданчик!
51. Ямал спокійно обіграв Азарова і подав у штрафний майданчик Різника. Бондар у видовищному стрибку перервав пас. Кутовий!
50. Каталонці спокійно розганяють атаки в один дотик. "Шахтар" намагається зустрічати опонентів мінімум вдвох!
49. Різник не зміг зафіксувати м'яч в руках, але, на щастя, Фелікс не зорієнтувався, щоб закотити у пусті ворота!
48. Гюндоган потужно покотив низом у штрафний майданчик Різника, але нікого з каталонців не було! Фелікс за мить завдав удару головою у бік воріт "гірників"!
47. Судаков активний в обороні. Георгій відпрацював позаду, відібрав м'яч, але організувати атаку не вдалося!
46. Конопля прострілив уздовж воріт Тер Штегена, але ніхто не відгукнувся на пас Юхима!
45. Друга половина гри почалася з помилки Зубкова. Каталонці одразу взяли м'яч під свій контроль.
Другий тайм розпочався!!!
Основні статистичні показники першого тайму ("Барселона" - "Шахтар"): володіння м'ячем(56:44), удари(10:2), удари в площину воріт(4:0), фоли(7:6), кутові(5:0).
Перерва!!!
45. Суддя додав 2 хвилини до основного часу першого тайму!
44. "Барселона" спокійно контролює м'яч, чекаючи на свисток арбітра!
43. Криськів намагався шведою знайти пасом Сікана, але м'яч не пролетів і першого опонента.
42. Одна з небагатьох контратак "Шахтаря" завершилася тим, що Криськів не зміг обробити м'яч після пасу Зубкова.
41. Торрес небезпечно пішов у підкат і вдарив Коноплю по нозі! Перша жовта картка у матчі!
40. Канселу аж занадто просто накрутив трьох "гірників", відпасувавши на Ямала. Той не зміг знайти продовження атаки!
39. М'яч залишається на нашій половині поля. "Барселона" не поспішає завершувати свою атаку.
38. Ледь не дійшло до розгрому. Торрес отримав м'яч перед воротами Різника, але занадто довго вовтузився з м'ячем. Ще один удар Лопеса заблокували!
37. Ромеу сьогодні нікого не шкодує! Зараз іспанець потужно залетів у підкат під Степаненка на фланзі! Оріоле, тобі б не злити Тараса!
36. Гоооооооооооол! Ну таке навіть краном не витягнеш. Лопес отримав м'яч біля штрафного майданчику Різника, відіграв Азарова і завдав кристально чистого удару у самісіньку "дев'ятку"! 2:0!
35. Складається враження, що після пропущеного м'яча "Шахтар" не зміг оговтатися досі!
34. Ямал м'яко закинув у штрафний майданчик Різника, але Бондар спокійно перевів м'яч головою від воріт.
33. Бондаренко отримав по ногах від Гюндогана. Артем залишається на газоні, арбітр каталонця не санкціонував.
32. Ямал аж занадто легко змістився в центр і закрутив м'яч в дальній кут! На щастя, 16-річний вінгер каталонців не влучив.
31. Здається, що "Барселона" виконала план-мінімум, взявши м'яч під контроль.
30. Канселу хитро подав у штрафний майданчик, але Бондар вчасно поставив ногу, нейтралізувавши загрозу.
29. Не сказати, що гол абсолютно по грі, але маємо те, що маємо. Зараз головне не посипатися.
28. Арбітр спочатку зафіксував офсайд, але ВАР був невблаганним - гол необхідно зарахувати.
27. Гоооооооооол!!! Лопес отримав м'яч у штрафному майданчику українців і завдав удар прямо у хрестовину воріт. На добиванні перший встиг Торррес! - 1:0.
26. Судаков накрутив на фланзі Канселу і намагався запустити вперед Сікана. Той вирішив розвернутися, відпасував на Бондаренка, який уже втратив м'яч.
25. А ось тут уже валідольний момент для "Барселони". Канселу обіграв Криськів на фланзі, зайшов у штрафний майданчик і пробив прямо у Різника! Цього разу український голкіпер діяв макисмально надійно! Браво!
24. Ямал намагався розкрутити двох захисників на фланзі, але спільними зусиллями Азаров і Матвієнко вибили м'яч з-під ніг вундеркінда.
23. Фелікс міг небезпечно загострити на фланзі, але Бондар зміг наздогнати суперника. Чоловіче, Валерія навіть Роналду боїться...
22. Криські повернувся на поле. Віримо, що Дмитро не зазнав травми!
21. Гюндогана знайшли довжелезним лонгболом. Ілкай прийняв м'яч у нашому штрафному майданчику і хотів пробити, але Матвієнко зіграв надійно, вибивши м'яч з-під ніг опонента.
20. Криськів раптово сів на газон і не зміг підвестися. Бригада лікарів на полі.
19. Бондаренко встиг перехопити пас у штрафному на Араухо і намагався запустити Криськіва у контратаку. Той таки Араухо встиг відібрати м'яч.
18. Кутовий без сюрпризів для захисників "Шахтаря": Матвієнко спокійно вибив м'яч.
17. Спокійніше, чоловіче! Канселу пройшов флангом Азарова, але останній відпрацював до останнього і вибив м'яч на кутовий.
16. Фелікс і Торрес вдвох створили момент, але, на щастя, Торрес на мить не встиг до м'яча прямо перед самотнім Різником.
15. Сікан обікрав Мартінеса, але пройти до воріт не зміг. ПІсля відскоку Бондаренко потужно пробив убік воріт Тер Штегена. Араухо грудьми заблокував постріл Артема.
14. Фанати несамовито пітримують каталонців. Складно буде українцям.
13. Бондаренко і Степаненко повністю контролюють гру в центрі поля своєї команди. Вінгери теж час від часу допомагають центральінй ланці контролювати м'яч.
12. Хоч би не неврочити, але зараз "гірники" грають у футбол, який запропонувала "Барселона". І виглядають цілком органічно.
11. Конопля і Бондаренко на класі пеерпасовуються, не дивлячись на футболістів "Барселони".
10. Зубков отримав м'яч на фланзі, переклав м'яч на ліву ногу і завдав підступного удару у ближній кут. Цього разу Тер Штеген діяв вкрай спокійно.
9. Констатуємо, що "Шахтарем" керує Пушич. Дарійо Срна сидить поруч. Віримо у цей тандем сьогодні.
8. Ромеу жорстко перевірив гомілкостоп Бондаренка, але суддя цього разу вирішив не карати іспанця за грубощі.
7. Поки "гірники" контролюють м'яч лише біля своїх воріт. Існує проблема переходу від оборони до атаки!
6. Любо глянути, панове.... Хотіли ми написати, описавши красиве володіння м'ячем українцями біля своїх воріт. Аж раптом обрізка, після якої Лопес пробив у ближній кут. На щастя, Різник перевів удар від воріт якісним викидом ногою.
5. Гюндоган, як то кажуть. на носовичку розібрався з двома українцями і намагався прокинути у штрафний майданчик Різника. Бондар зрозумів задум суперника і вибив на кутовий. Небезпека минула.
4. "Барселона" намагається високо зустрічати "гірників", демонструючи дещо пасивний пресинг. Бондаренко опускається до своїх воріт, щоб допомогти розібратися нашим захисникам. Поки українці не бояться тиску іменитого суперника.
3. Сікан з'явився з-за спини Араухо, намагаючись оббігти його, але Рональд спокійно закрив м'яч кремезною спиною.
2. Ямаль отримав м'яч після обрізки "Шахтаря" у центрі поля і намагався прострілити у штрафний Різника. Матвієнко надійно перехопив пас.
1. "Барселона" з перших хвилин взяла гру під власний контроль. Для каталонців характерним є володіння м'ячем, тому не варто дивуватися, якщо українці мало контролюватимуть ігровий снаряд у себе.
Матч розпочався!!!
19:42. Команди уже на полі! Стадіоном лунав гімн Ліги чемпіонів. Останні миті перед початком гри!
19:30. До початку матчу залишилося 15 хвилин! Максимальна концентрація!
19:25. Якщо ви раптом шукаєте, де подивитися пряму трансляцію гри, то ми вам підкажемо. "Барселона" - "Шахтар" транслюватимуть на стримінговому сервісі MEGOGO. Пряма трансляція матчу буде доступна на платформі MEGOGO, а також на "Воля ТВ".
19:20. Нумо глянемо, як "гірники" розминаються! Наші козаки уже перевірили газон місцевого стадіон на передматчевій розминці! Хоч би її величність фортуна була на нашому боці сьогодні!


👊 Останні приготування перед суперматчем із «Барселоною».

🧡 Зробімо це разом! ⚒#БарселонаШахтар | #Shakhtar #UCL pic.twitter.com/omfVHsqUGZ
— ⚒FC SHAKHTAR DONETSK (@FCShakhtar) October 25, 2023

19:10. Констатуємо, що все готово до гри! До стартового свистка залишилося 35 хвилин! Гляньте, який красень-стадіон у "Барселони"!













Переглянути цей допис в Instagram






















Допис, поширений FC Shakhtar Donetsk (@fcshakhtar)



19:05. Історична хвилинка! "Шахтар" і "Барселона" зустрічалися 7 разів, у яких на рахунку українців 2 перемоги і 5 поразок. Востаннє "гірники" тріумфували у матчі з каталонцями у 2008-му (2:3).
19:00. Увага! Делегація "гірників" уже прибула на каталонський "Стадіо Олімпіко"! Хлопці, сьогодні варто викластися на усі сто відсотків!


⚒ Команда – на стадіоні! ⭐️

🔜 Ліга чемпіонів наближається!#БарселонаШахтар | #Shakhtar #UCL pic.twitter.com/DzZ8jH8Buz
— ⚒FC SHAKHTAR DONETSK (@FCShakhtar) October 25, 2023

18:55. Стартовий склад "Барселони": Тер Штеген - Канселу, Араухо, Мартінес, Алонсо - Лопес, Ромеу, Гюндоган - Ямал, Торрес, Фелікс.


👀 Знайомимося зі складом нашого суперника.#БарселонаШахтар | #Shakhtar #UCL https://t.co/r4nW5pzeXf
— ⚒FC SHAKHTAR DONETSK (@FCShakhtar) October 25, 2023

18:50. До вашої уваги стартова одинадцятка "Шахтаря" на гру: Різник - Азаров, Матвієнко, Бондар, Конопля - Степаненко, Бондаренко, Судаков - Криськів, Зубков, Сікан.


🧡 Наш склад на суперматч із «Барселоною» в @ChampionsLeague ⭐️

⏰ 19:45 (18:45 CET) 📺 MEGOGO

📱 Слідкуйте за всіма подіями навколо поєдинку з «Барселоною» в матч-центрі оновленого застосунку FC Shakhtar: https://t.co/oLvAE8fY3V.#БарселонаШахтар | #Shakhtar #UCL pic.twitter.com/vcckhDU9Ua
— ⚒FC SHAKHTAR DONETSK (@FCShakhtar) October 25, 2023

18:45. Добрий вечір, друзі! Сьогодні "Шахтар" зіграє з "Барселоною" у третьому турі групового етапу Ліги чемпіонів! Ми разом з вами слідкуватимемо за грою і розповімо про найцікавіші моменти гри! Наша редакція підготувала для вас анонс матчу, у якому ви дізнаєтеся, чому сьогоднішній матч сповнений різноманітних символів!













Переглянути цей допис в Instagram






















Допис, поширений FC Shakhtar Donetsk (@fcshakhtar)



25 жовтня 2023 року. Барселона (Іспанія), арена «Естадіо Олімпіко». Початок о 19.45. Температура +21С.
Стартові склади:
«Барселона» - Тер Штеген, Канселу, Араухо, Мартінес, Алонсо, Лопес, Ромеу, Гюндоган, Ямал, Торрес, Фелікс.
Головний тренер - Хаві Ернандес (Іспанія).
«Шахтар» - Різник, Азаров, Матвієнко, Бондар, Конопля, Степаненко, Бондаренко, Судаков, Криськів, Зубков, Сікан.
Головний тренер - Маріно Пушич (Боснія та Герцеговина).
Арбітр - Іван Кружляк (Словаччина).
В іншому протистоянні квартету Н бельгійський «Антверпен» о 22.00 на Bosuilstadion прийматиме португальський «Порту».
Турнірне становище: «Барселона» - 6 очок, «Порту» - 3, «Шахтар» - 3, «Антверпен» - 0.
Нагадаємо, у плей-офф Ліги чемпіонів вийдуть перші два клуби групи, третя команда продовжить виступ у Лізі Європи УЄФА.
Фото: ФК «Шахтар» (Донецьк).