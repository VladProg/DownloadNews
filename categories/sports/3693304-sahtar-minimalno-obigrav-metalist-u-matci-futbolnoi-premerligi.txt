Донецький «Шахтар» здобув перемогу над харківським «Металістом» у поєдинку чергового, 20-го туру чемпіонату України з футболу серед команд Прем'єр-ліги (УПЛ).

Зустріч на стадіоні «Авангард» в Ужгороді завершилася на користь «гірників» з рахунком 1:0, передає Укрінформ.
Перемогу «Шахтарю» забезпечив гол Артема Бондаренка, якому на 64-й хвилині асистував Георгій Судаков.
Програму туру в суботу, 8 квітня, продовжить матч львівського «Руха» з рівненським «Вересом».
У неділю, 9 квітня, зіграють «Дніпро-1 та «Львів» (початок о 13.00), «Олександрія» та одеський «Чорноморець» (13.00), ковалівський «Колос» та харківський «Металіст 1925» (15.00).
Результати попередніх матчів туру:
«Ворскла» (Полтава) - «Інгулець» (Петрове) - 1:0
гол: Василь Кравець (49-та хвилина);
«Динамо» (Київ) - «Минай» - 2:0
голи: Антон Царенко (35), Владислав Ванат (62);
«Кривбас» (Кривий Ріг) - «Зоря» (Луганськ) - 1:0
гол: Ріфет Капич (50).
У турнірній таблиці УПЛ лідирує «Шахтар», у якого 46 очок (після 19-ти ігор), далі - «Дніпро-1» - 42 (18), «Зоря» - 40 (20), «Динамо» - 39 (20) та «Олександрія» - 31 (18).
Фото: ФК «Шахтар».