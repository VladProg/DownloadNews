Збірна України з футзалу продовжить виступ в елітному раунді відбору чемпіонату світу 2024 року з футзалу поєдинками проти команди Сербії.

Стало відомо, що гра 3-го туру Сербія - Україна відбудеться 6 жовтня в місті Вранє й розпочнеться о 19.00 за київським часом. Поєдинок 4-го туру Україна - Сербія пройде за п'ять днів, 11 жовтня, в угорському місті Беретьйоуйфалу (початок о 19.00), передає Укрінформ.
Раніше там само, у Беретьйоуйфалу, збірна України поступилася в номінально домашньому матчі Польщі - 2:3, а до цього в Русдалі розгромила Бельгію - 10:2.
Турнірна таблиця у групі B: Сербія - 4 очки, Польща - 3, Україна - 3, Бельгія - 1.
Чемпіонат світу з футзалу проходитиме в Узбекистані з 14 вересня до 6 жовтня 2024 року.
Фото: futsal.com.ua.