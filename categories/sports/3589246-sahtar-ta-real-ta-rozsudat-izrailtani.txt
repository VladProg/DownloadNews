Союз європейських футбольних асоціацій (УЄФА) призначив арбітрів на поєдинки четвертого туру групового етапу Ліги чемпіонів.

Зустріч між донецьким «Шахтарем» та чемпіоном Іспанії мадридським «Реалом» обслуговуватимуть рефері з Ізраїлю, передає Укрінформ.
Суддівську бригаду очолить 41-річний Орель Грінфельд, помічники на лінії - Рой Хассан та Ідан Ярконі, четвертий арбітр - Ейтан Шмулевич.
Відеопомічник рефері - Марко Ді Белло (Італія).
Матч «Шахтар» - «Реал» пройде у вівторок, 11 жовтня, на стадіоні «Війска Польського» у Варшаві, початок о 22.00 за київським часом.
В іншому поєдинку квартету F шотландський «Селтік» зійдеться з німецьким «Лейпцигом».
Турнірна таблиця: «Реал» - 9 очок, «Шахтар» - 4, «Лейпциг» - 3, «Селтік» - 1.
Нагадаємо, «Реал» є чинним переможцем Ліги чемпіонів УЄФА.
На фото: Орель Грінфельд (УЄФА).