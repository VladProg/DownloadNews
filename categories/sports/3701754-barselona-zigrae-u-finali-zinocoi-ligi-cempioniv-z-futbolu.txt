У півфіналі каталонські гравчині обіграли «Челсі».

У жіночій Лізі чемпіонів з футболу визначилася перша фіналістка турніру, нею стала каталонська «Барселона», яка за сумою двох матчів обіграла «Челсі», передає Укрінформ.
З Лондону на «Камп Ноу» представниці Іспанії привезли мінімальну перемогу 1:0 - її забезпечив гол нападниці Каролін Хансен на старті зустрічі.
У другому поєдинку відкрити рахунок «Барселоні» вдалося після перерви, відзначилася Каролін Хансен - 1:0. Гравчині «Челсі» швидко зрівняли рахунок, гол забила Гуро Райтен - 1:1. «Барселона» зберегла перевагу в один м'яч завдяки мінімальній перемозі на виїзді та вийшла до фіналу.
Це третій поспіль вихід «Барселони» до фіналу Ліги чемпіонів. У 2021 році вони стали володарками трофею, у 2022-му - програли вирішальний матч.
У фіналі Ліги чемпіонів «Барселона» зіграє з переможницею пари «Вольфсбург» - «Арсенал».

Як повідомляв Укрінформ, перший поєдинок між «Вольфсбургом» та «Арсеналом» закінчився внічию 2:2, матч-відповідь відбудеться у понеділок, 1 травня.
Фото: Getty Image