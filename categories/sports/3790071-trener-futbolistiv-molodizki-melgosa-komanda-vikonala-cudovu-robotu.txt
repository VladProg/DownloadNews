Футболісти молодіжної збірної України у матчі відбору Євро-2025 (U21) здолали Азербайджан (1:0) і з п’ятьма перемогами в п’яти поєдинках упевнено очолюють таблицю групи F.

Голоіний тренер нашої команди іспанець Унаї Мельгоса прокоментував виступ збірної, передає Укрінформ.
«У нас було вдосталь шансів забити м'яч. Але ми не забивали і починали відчувати себе не так комфортно. На щастя, пощастило заробити. Другий тайм - це була точно не найкраща наша гра. Іноді такі матчі трапляються, але ми намагаємося такого уникати. Рахунком я задоволений, але грою точно ні. Утім, після матчу привітав гравців та побажав успіху в цей заключний період року у чемпіонатах. Головне відчуття - команда виконала чудову роботу», - сказав тренер.
Турнірна таблиця групи F: Україна - 15 очок (після 5-ти ігор), Англія - 12 (5), Сербія - 9 (5), Азербайджан - 3 (4), Північна Ірландія - 3 (5), Люксембург - 3 (6).
У фінальній частині Євро-2025 (U21) виступатимуть 16 команд: Словаччина та ще 15 збірних, що приєднаються до неї за результатами відбору (дев'ять переможців груп, три найкращі команди серед володарів других місць та три переможці плей-оф, в якому гратимуть шість володарів других місць).
Фото: uaf.ua.