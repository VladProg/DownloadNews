Національна жіноча збірна України з футболу проведе на початку грудня заключні поєдинки в груповому турнірі дебютного розіграшу Ліги націй УЄФА.

Як інформує пресслужба Української асоціації футболу (УАФ), матч 5-го туру Україна - Польща пройде 1 грудня на стадіоні «Сталь» у польському місті Стальова Воля, а поєдинок 6-го туру Сербія - Україна відбудеться 5 грудня в сербському містечку Стара Пазова на центральному стадіоні футбольної бази національних збірних (Stadion Sports Center of FA of Serbia), передає Укрінформ.
Для підготовки до цих поєдинків керманич жіночої збірної України Володимир Пятенко викликав 23-х кравчинь. Команда зібралася у Львові одразу після завершення фінального матчу Кубку України. Напередодні делегація жіночої збірної України вже прибула до міста Ряшів (Польща), де розпочала навчально-тренувальний збір.
Склад національної жіночої збірної України:
воротарі: Катерина Самсон («Ворскла», Полтава), Дар’я Келюшик («Кривбас», Кривий Ріг), Катерина Боклач («Марсель», Франція).
захисники - Катерина Корсун, Яна Котик, Ірина Подольська (усі - «Ворскла», Полтава), Ольга Басанська («Кривбас», Кривий Ріг), Любов Шматко («Галатасарай», Туреччина), Яна Деркач («Фомгет», Туреччина).
півзахисники - Ірина Майбородіна, Надія Куніна (обидві - «Колос», Ковалівка), Анна Петрик, Ніколь Козлова, Вероніка Андрухів (усі - «Ворскла» Полтава), Вікторія Гірин («Ладомир», Володимир), Даяна Семків («Кривбас», Кривий Ріг), Таміла Хімич, Натія Панцулая, Дар’я Апанащенко (усі - «Житлобуд-1», Харків).
нападники - Яна Калініна, Роксолана Кравчук (обидві - «Ворскла» Полтава), Ольга Овдійчук («Фомгет», Туреччина), Інна Глущенко («Ніцца», Франція).
Турнірне становище у групі В3: Польща - 10 очок, Сербія - 7, Україна - 3, Греція - 3.
Фото: uaf.ua.