Український тенісист Владислав Орлов став чемпіоном парних змагань ITF M25 у місті Арлон (Бельгія).

У півфіналі змагань Орлов та бразилець Габріель Ровері Сідней обіграли пару Тібо Колсон (Бельгія)/Генрі Сквіре (Німеччина) - 6:4, 4:6, 10:7, а титульному матчі завдали поразки бельгійському тандему Алессіо Базилі/Олександр Блокс 0:6, 7:5, 10:5, передає Укрінформ.
Владислав минулого тижня виграв парний титул турніру ITF M25 у Попраді (Словаччина), де грав разом із чехом Даніелем Пати.
Український тенісист завоював свій 13-й титул парних змагань ITF .
Перемога в Арлоні принесла Орлову 775$ призових і 25 рейтингових очок. Нинішнього тижня 28-річний український тенісист посідає 459-те місце парного рейтингу АТР.
Фото: ftu.org.