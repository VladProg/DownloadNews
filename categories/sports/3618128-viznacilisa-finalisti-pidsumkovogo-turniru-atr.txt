У Турині (Італія) завершилися півфінали Підсумкового турніру Асоціації тенісистів професіоналів (АТР).

У вирішальному матчі зустрінуться серб Новак Джокович та норвежець Каспер Рууд, передає Укрінформ.
Джокович в 1/2 фіналу обіграв на тай-брейках американця Тейлора Фріца - 7:6 (7:5), 7:6 (8:6), а Рууд завдав поразки росіянину Андрію Рубльову - 6:2, 6:4.
Фінал Підсумкового турніру АТР відбудеться 20 листопада. У кар'єрі Джоковича він буде восьмим, у п'яти з яких серб ставав чемпіоном.
Рууд виступає на ATP Finals другий сезон поспіль: торік норвежець поступився у півфіналі.
Фото: Getty Images.