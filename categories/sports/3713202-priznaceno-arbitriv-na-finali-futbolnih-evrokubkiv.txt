Союз європейських футбольних асоціацій (УЄФА) оголосив арбітрів на фінальні поєдинки єврокубків сезону2022/23.


Вирішальний матч Ліги Європи «Севілья» - «Рома» 31 травня на «Пушкаш Арені» у Будапешті (Угорщина) обслуговуватиме суддівська бригада з Англії на чолі з Ентоні Тейлором, передає Укрінформ.
Фінал Ліги конференцій 7 червня на «Сінобо Стедіумі» у Празі (Чехія) довірено арбітрам з Іспанії з Карлосом Дель Серро Гранде на чолі.
Фінальний поєдинок Ліги чемпіонів УЄФА 10 червня на «Олімпійському стадіоні Ататюрка» у Стамбулі (Туреччина) проведе Шимон Марчиняк з Польщі.
На фото: Шимон Марчиняк у матчі Ліги чемпіонів (AP Photos).