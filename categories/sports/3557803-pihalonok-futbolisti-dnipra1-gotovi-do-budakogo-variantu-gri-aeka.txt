25-річний центральний півзахисник півзахисник «Дніпра-1» Олександр Піхальонок поділився очікуваннями від гри з кіпрським АЕКом у плей-офф кваліфікації Ліги Європи.

Гравець зазначив, що українська команда постарається потрапити до групового раунду Ліги Європи, передає Укрінформ.
«У АЕКа дуже хороша, збалансована і досвідчена команда. Вона більше грає другим номером, але вдома може й першим. Тому ми готові до будь-якого варіанут гри. «Дніпро-1» детально розібрав перший матч. Що стосується гравців АЕКа, то можу виділити Альтмана, і взагалі у цій команді багато хороших футболістів. Погода не повинна перешкодити нам, адже ми й самі вже до такої звикли. На зборах багато матчів провели за спекотної погоди. Ну, а що стосується передчуттів, то у нашої команди воно одне - усі ми хочемо потрапити до групи Ліги Європи», - заявмв хавбек.
Як повідомляв Укріорм, у першому матчі АЕК на виїзді переміг «Дніпро-1» (2:1). Поєдинок у відповідь відбудеться 25 серпня, початок - о 19.00.
Переможець протистояння вийде до групового турніру Ліги Європи, невдаха виступить в основній сітці Ліги конференцій УЄФА.
Фото: scdnipro1.com.ua.