Футболісти Дніпра-1» та «Олександрії» дограли у четвер перенесений матч першого туру чемпіонату України серед команд Прем'єр-ліги (УПЛ).

Голи: Артем Довбик (22-а хвилина, з пенальті) - Кирило Ковалець (26), передає Укрінформ.
Зазначимо, що спершу гра була запланована на серпень минулого року, проте через участь дніпрян у кваліфікації єврокубкових турнірів зустріч перенесли на 16 листопада. Однак матч не відбувся та був перенесений ще на тиждень. А 23 листопада команди провели на полі лише 9 хвилин - гру не дала завершити повітряна тривога.
Турнірне становище у верхній частині Прем'єр-ліги (усі команди провели по 25 ігор): «Шахтар» - (Донецьк) - 60 очок, «Дніпро-1» - 58, «Зоря» (Луганськ) - 55, «Динамо» - (Київ) - 50, «Олександрія» - 39, «Колос» (Ковалівка) - 33, «Кривбас» (Кривий Ріг) - 32, «Ворскла» (Полтава) - 30.
26-й тур УПЛ відбудеться 13-15 травня.
Фото: scdnipro1.com.ua.