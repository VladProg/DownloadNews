Українець захищатиме титул WBC Continental Americas.

Український боксер першої середньої ваги Сергій Богачук (22-1, 22 КО) повернеться на ринг у липні, повідомляє промоутер українця Том Леффлер, передає Укрінформ.

«Завжди приємно бачити, що Сергій Богачук є третім у світі. Сергій готовий знову захистити свій титул WBC Continental Americas у липні. Деталі будуть оголошені скоро», – написав Леффлер в інстаграмі.
28 січня Богачук здобув дострокову перемогу у 10-раундовому бою проти Натаніеля Галлімора, захистивши титул WBC Continental Americas. Для Богачука це був перший захист титулу. Він завоював його у листопаді минулого року, перемігши Аарона Коулі.

Як повідомляв Укрінформ, Чемпіон світу з боксу Сауль «Канело» Альварес увійшов до Книги рекордів Гіннеса за вечір боксу, що відбувся в Мексиці у 2008 році.
Фото: Getty Images