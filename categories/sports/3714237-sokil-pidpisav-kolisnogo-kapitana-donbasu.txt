«Сокіл» продовжує посилювати склад перед новим сезоном.

До київського клубу приєдналися нападники Віктор Захаров та Денис Бородай, повідомляє пресслужба федерації хокею України, передає Укрінформ.
Попереднім клубом Захарова був «Легіон». Віктор минулого сезону провів 29 матчів за команду з «Калуша», набравши 37 (20+17) очок.
Бородай – вихованець «Сокола». Минулого сезону нападник провів у херсонському «Дніпрі», набравши 34 (17+17) очки у 26 матчах.

Як повідомляв Укрінформ, «Сокіл» став чемпіоном України у сезоні 2022/23, у фінальній серії кияни обіграли «Кременчук».
Фото: hcdonbass.com