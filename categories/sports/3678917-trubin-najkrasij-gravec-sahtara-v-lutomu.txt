Голкіпер переміг в опитуванні Степаненка, Судакова та Бондаренка.

Голкіпера Анатолія Трубіна визнано найкращим гравцем «Шахтаря» в лютому, повідомляє пресслужба клубу, передає Укрінформ.

Воротар «гірників» з великою перевагою переміг в опитуванні вболівальників. За Анатолія віддали свої голоси 7292 людини (79,5%). Трубін обійшов Тараса Степаненка (824 голоси), Георгія Судакова (742) та Артема Бондаренка (310).
У лютому 21-річний воротар посів друге місце у голосуванні за гравця тижня у Лізі Європи. У матчі-відповіді 1/16 фіналу ЛЄ з «Ренном» (1:2, 5:4 пенальті) українець здійснив сім сейвів і відбив три удари в післяматчевій серії пенальті.

Як повідомляв Укрінформ, «гірники» зіграють проти «Феєнорда» в 1/8 фіналу Ліги Європи 9 березня.
Фото: shakhtar.com