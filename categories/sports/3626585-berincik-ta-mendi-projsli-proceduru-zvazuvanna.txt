Боксери битимуться 3 грудня в андеркарті поєдинку Ф‘юрі - Чисора.

Чемпіон WBO International у легкій вазі Денис Берінчик (16-0, 9 КО) та Іван Менді (47-5-1, 22 КО) пройшли процедуру зважування, повідомив Френк Воррен в Твіттері, передає Укрінформ.
Бійці вклалися в ліміт легкої ваги. Український боксер виявився важчим за свого опонента. Вага Берінчика склала 61,12 кг. Показник Менді трохи менший – 61,06 кг.


Поєдинок за титули чемпіона Європи за версією EBU та International WBO у легкій вазі відбудеться 3 грудня.
Бій пройде на стадіоні «Тоттенгем Готспур» в Лондоні в андеркарді поєдинку чемпіона світу WBC у надважкій вазі Тайсона Ф’юрі (32-0-1, 23 КО) з Дереком Чісорою (33-12-0, 23 КО).
Як повідомлялося, на бій Дениса Берінчика приїде Олександр Усик разом зі своєю командою.
Фото: twitter.com/frankwarren