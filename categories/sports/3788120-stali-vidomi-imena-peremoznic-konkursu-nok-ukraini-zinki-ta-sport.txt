У вересні нинішнього року року з ініціативи Національного олімпійського комітету України було прийнято рішення про проведення конкурсу та вручення спеціальної нагороди НОК «Жінки та спорт».

Як повіломляє пресслужба комітету, терер НОК назава переможців, повідомляє Укрінформ.
У номінації «Тренер» перемогла Світлана Саідова, наставниця штатної команди національної збірної команди України з артистичного плавання, заслужений працівник фізичної культури і спорту України, заслужений тренер України. Її вихованки не раз ставали чемпіонами та призерами найвищих міжнародних змагань, зокрема Олімпійських ігор.
Номінацію «Краса та слава» виграла олімпійська чемпіонка, шестиразова чемпіонка світу, восьмиразова чемпіонка Європи з фехтування на шаблях Ольга Харлан. Спортсменка, яка є амбасадором Європейського тижня спорту в Україні,нинішнього року отримала всесвітню повагу та підтримку, коли на чемпіонаті світу навіть під загрозою дискваліфікації та втрати ліцензії на Олімпіаду-2024 не потисла руку суперниці з країни-агресора, продемонструвавши нескореність та незламність українського народу.
Заступниця директора комунального закладу Львівської обласної ради «Львівський фаховий коледж спорту» Оксана Вацеба стала кращою у номінації «Антураж». Вона - одна із засновниць Олімпійської академії України, багаторічний керівник Львівського регіонального відділення Олімпійської академії України, заслужений працівник фізичної культури і спорту України, голова Львівської обласної федерації стрибків у воду.
Фото: facebook.com/olympicua.