Українець у трьох сетах обіграв аргентинця Федеріко Корію.

Український тенісист Віталій Сачко вийшов до півфіналу турніру ATP Challenger Tour 100 у Братиславі, передає Укрінформ.

Українець у трьох сетах обіграв третього сіяного Федеріко Корію з Аргентини - 4:6, 7:5, 6:3.

Перший сет залишився за аргентинцем, у другому переміг Віталій. У вирішальній партії Сачко взяв дві подачі суперника, віддавши одну свою, і виграв матч.

У півфіналі українець зіграє з Томасом Баріосом Верою. Чилієць у попередньому матчі обіграв Якуба Меншика з Чехії.


Як повідомляв Укрінформ, Сачко пробився до основної сітки турніру в Братиславі через кваліфікацію. У другому колі Віталій обіграв іншого українця Іллю Марченка.


Фото: btu.org.ua