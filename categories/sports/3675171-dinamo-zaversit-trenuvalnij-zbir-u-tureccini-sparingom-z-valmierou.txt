Заключним суперником київського «Динамо» на зимовому зборі в Туреччині стане латвійська «Валмієра».

Як повідомляє пресслужба столичного футбольного клубу, зустріч «Динамо» - «Валмієра» відбудеться у неділю, 26 лютого, на арені Mardan Stadium, передає Укрінформ.
Початок гри - о 16.00 за київським часом.
Динамівці вже зустрічалися з «Валмієрою» у товариській зустрічі під час зимової підготовки минулого сезону також у Туреччині. Тоді кияни перемогли латвійців із рахунком 2:0, а забитими м’ячами відзначилися Вітіньйо на 67-й хвилині та Олександр Андрієвський - з пенальті на 90-й.
Нагадаємо, у турнірній таблиці Української прем'єр-ліги (УПЛ) кияни посідають третю позицію. Свій наступний матч у чемпіонаті України «Динамо» проведе 4 березня з «Інгульцем».
Фото: fcdynamo.com.