Українка перемогла Емілі Епплтон із Великобританії.

Українська тенісистка Катаріна Завацька (WTA 248) вийшла в основну сітку ґрунтового турніру серії ITF W100 у Мадриді, передає Укрінформ.

У фіналі відбору українка у трьох сетах виграла у Емілі Епплтон (Великобританія, WTA 420) - 3:6, 6:2, 6:1. Матч тривав 1 годину та 50 хвилин.

Незважаючи на програний перший сет, Катаріна змогла повернутися в гру та обіграти суперницю. Це була перша зустріч дівчат.

Суперниця Завацької у 1/16 фіналу основи змагань у столиці Іспанії визначиться пізніше.

Як повідомляв Укрінформ, на старті кваліфікації Катаріна обіграла росіянку Анну Семенову.

Фото: btu.org.ua