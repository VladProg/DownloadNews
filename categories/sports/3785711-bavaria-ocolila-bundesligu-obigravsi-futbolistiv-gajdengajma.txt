У чемпіонаті Німеччини з футболу серед команд Бундесліги тривають матчі 11-го туру.

Чинний чемпіон країни мюнхенська «Баварія» завдав поразки «Гайденгайму» - 4:2, передає Укрінформ.
В інших поєдинках ігрового дня «Аугсбург» зіграв унічию з «Гоффенгаймом» - 1:1, «Дармштадт» та «Майнц» провели безгольовий матч - 0:0, а «Штутгарт» переграв дортмундську «Боруссію» - 2:1.
«Баварія» очолила Бундеслігу, набравши 29 очок. На 1 очко менше у леверкузенського «Баєра», який в 11-му турі завтра прийматиме берлінський «Уніон».