Поєдинок Україна - Італія відбудеться 20 листопада.

Національна збірна України з футболу вирушила у Леверкузен (Німеччина) на матч кваліфікації до чемпіонату Європи 2024 року проти команди Італії, повідомляє пресслужба УАФ, передає Укрінформ.

До сьогоднішнього дня «синьо-жовті» перебували у Гданську (Польща), де зіграли закритий товариський поєдинок проти команди другого дивізіону «Лехії» (2:0) та провели кілька тренувальних сесій.
Вирішальний матч відбору до Євро-2024 між збірними України й Італії відбудеться 20 листопада в німецькому Леверкузені на стадіоні «БайАрена», початок – о 21:45 за Києвом.
Фото: uaf.ua