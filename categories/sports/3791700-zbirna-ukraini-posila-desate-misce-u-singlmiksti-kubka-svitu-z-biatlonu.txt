25 листопада офіційно стартував зимовий біатлонний сезон-2023/2024.

Етап Кубка світу у шведському Естерсунді розпочався одиночною змішаною естафетою 4х6 км, передає Укрінформ.
У гонці взяли участь 24 команди. Українська збірна у складі Артема Тищенка та Анастасії Меркушиної фінішувала десятою (1 хвилина 21,3 секунди відставання; 0 штрафних кіл; 7 додаткових патронів).
Перемогла у сингл-міксті команда Швеції, другою була Норвегія, третьою - Франція.
Сьогодні в Естерсунді також пройде класична змішана естафета 4x1.5 + 5x1.5 км, де Україну представлятимуть Артем Прима, Антон Дудченко, Ірина Петренко та Христина Дмитренко.
Перший етап Кубка світу «розтягнутий» на два тижні, і цими вихідними, окрім змішаних естафет, відбудуться також індивідуальні гонки.
Зазначимо, що через наслідки травми та хвороби змагання в Естерсунді пропускатимуть лідери нашої збірної Дмитро Підручний та Юлія Джима.
Фото: Getty Images.