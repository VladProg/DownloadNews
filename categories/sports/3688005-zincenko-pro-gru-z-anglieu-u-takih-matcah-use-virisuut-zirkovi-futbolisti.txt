Універсал збірної України з футболу Олександр Зінченко прокоментував підсумок матчу відбору Євро-2024 з Англією, в якому наша команда поступилася - 0:2.

Гравець зазначив, що у таких іграх усе вирішують футболісти зіркового статусу, передає Укрінформ.
«Нелегко відігратися за рахунку 0:2, - сказав Зінченко. - Ми знали, наскільки сильною є збірна Англії. У таких матчах усе вирішують зіркові гравці. Тренер сказав, що ми повинні вірити, що зможемо пройти кваліфікацію. У нас чудова команда з точки зору потенціалу, багато молодих виконавців. Звичайно, потрібно вчитися, і поєдинок надав досвіду».
Як повідомляв Укрінформ, м'ячі у ворота українців забили Гаррі Кейн (37-ма хвилина) та Букайо Сака (40).
Найближчі відбіркові поєдинки Євро-2024 українські футболісти проведуть у Північній Македонії (16 червня) та з Мальтою (19 червня).
Фото: uaf.ua.