Кияни поступились «Дніпру».

Херсонський «Дніпро» обіграв «Сокіл» у черговому матчі регулярного чемпіонату України з хокею – 3:2, передає Укрінформ.

Дніпряни вийшли вперед у першому періоді, відзначився Микита Сидоренко. У другому періоді команди обмінялися голами, причому херсонці зуміли закинути у меншості. На початку третьої 20-хвилинки «Сокіл» зрівняв рахунок, також граючи у меншості.
«Дніпро» зумів вирвати перемогу за 48 секунд до кінця основного часу матчу.
«Сокіл» зазнав першої поразки у нинішньому розіграші чемпіонату України. Кияни продовжують лідирувати, набравши 21 очко. «Дніпро» займає другий рядок і відстає на один пункт.
Фото: fhu.com.ua