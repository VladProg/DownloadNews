Жіноча тенісна асоціація (WTA) оприлюднила рейтинг спортсменок станом на 12 грудня.

Перша «ракетка» України Ангеліна Калініна завдяки виходу до півфіналу на турнірі WTA у Анже (Франція) піднялася на 6 позицій і посідає у світовій класифікації 47-е місце, передає Укрінформ.
Марта Костюк залишилася 71-ю.
По одній позиції втратили Катерина Байндл і Даяна Ястремська, які розташовуються відповідно на 99-му та 100-му рядку світового рейтингу.
Рейтинг WTA очолює Іга Швьонтек із Польщі. Другою «ракеткою» світу залишається Онс Жабер із Тунісу, на третьому місці - американка Джессіка Пегула.
Фото: Getty Images.