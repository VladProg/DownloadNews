Українсько-латвійський дует Людмила Кіченок - Олена Остапенко пробився до чвертьфіналу турніру Жіночої тенісної асоціації (WTA) - Miami Open - у Маямі (штат Флорида, США) із призовим фондом $8,8 млн.

У поєдинку другого кола парного розряду посіяні під 3-м номером Кіченок та Остапенко за майже 2 години здобули перемогу над російським тандемом Вероніка Кудерметова - Людмила Самсонова - 7:6 (7:4), 7:6 (7:3), передає Укрінформ.
Місце у півфіналі змагань українсько-латвійська пара розіграє з переможницями матчу між канадсько-американським дуетом Лейла Фернандес - Тейлор Таусенд та бразильсько-мексиканським тандемом Беатріс Хаддал Мая - Джулія Олмос.
Турнір у Маямі триватиме до 2 квітня.
Фото: BTU.