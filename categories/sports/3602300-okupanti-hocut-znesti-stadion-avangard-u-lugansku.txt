Раніше там грала «Зоря».

Окупанти у Луганську хочуть знести стадіон «Авангард» та на його місці збудувати нову арену, передає Укрінформ.
Як повідомив перший заступник міністра культури, спорту та молоді так званої ЛНР Олександр Корнієнко, будівельні роботи розпочнуться наступного року.
Стадіон «Авангард» збудований у 1951 році. До окупації Луганська там проводила домашні матчі «Зоря».
Після вимушеного переїзду клубу у 2014 році «Зоря» грала свої домашні матчі у Запоріжжі. Цього сезону клуб із Луганська заявив домашньою ареною стадіон «Динамо» імені Валерія Лобановського у Києві.

Як повідомляв Укрінформ, завтра «Зоря» проведе матч 10 туру УПЛ проти «Металіста 1925». Початок зустрічі о 17:00.
Фото: upl.ua