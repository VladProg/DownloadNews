Поєдинок відбудеться у Вроцлаві 9 вересня.

Стартував продаж квитків на матч України з Англією у груповому раунді кваліфікації на Євро-2024, повідомляє пресслужба УАФ, передає Укрінформ.

Продаж відбудеться у два етапи. Перші два дні можна придбати квитки лише за криптовалюту, далі – у будь-який доступний спосіб.

Вартість квитків починається від 50 злотих. Одна людина може придбати на своє ім’я до чотирьох квитків.
Збірна України із шістьма очками посідає друге місце групи С у кваліфікації до Євро-2024. Англійці лідирують у групі, вигравши всі чотири попередні матчі. У першій зустрічі на Вемблі Англія обіграла Україну з рахунком 2:0.

Як повідомляв Укрінформ, поєдинок Україна – Англія пройде у польському Вроцлаві на «Тарчинськи-Арені» 9 вересня, початок – о 18:00 за місцевим часом.

Фото: uaf.ua