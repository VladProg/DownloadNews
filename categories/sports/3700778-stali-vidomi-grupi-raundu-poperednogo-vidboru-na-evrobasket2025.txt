У Швейцарії відбулося жеребкування груп третього раунду попереднього відбору на чоловічий Євробаскет-​​2025.


12 команд, які не пробилися до кваліфікації чемпіонату Європи, розділили на чотири групи по три збірні. Змагання пройдуть за круговою системою у два кола з матчами вдома та на виїзді, передає Укрінформ.
Результати жеребкування:
Група G: Хорватія, Люксембург, Ірландія
Група Н: Швейцарія, Данія, Косово
Група I: Румунія, Словаччина, Албанія
Група J: Болгарія, Австрія, Норвегія.
Третій раунд попередньої кваліфікації проходитиме протягом шести ігрових днів - з 19 липня по 5 серпня.
Переможець кожної з чотирьох груп вийде до відбіркового турніру Євробаскету-2025, де зіграють 32 команди, в тому числі збірна України.
Фото: fbu.ua.