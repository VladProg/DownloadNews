Стало відоме місце базування херсонського хокейного клуба «Дніпра» у новому сезоні, а також дата початку тренувального процесу.

Про це сайту Sport.ua розповів головний тренер бронзових призерів чемпіонату України Олександр Бобкін.
«Офіційно тренувальний процес «Дніпро» розпочинає 17 серпня в Калуші, але всі хокеїсти почали раніше готуватися, щоб до дати зборів підійти у гарній формі, - поділився планами Бобкін. - На контрактах у нас 25 хокеїстів, тож із цією обоймою і почнемо дворазові заняття на «землі». Льодові тренування плануємо розпочати на початку вересня в Одесі. Це прекрасне місто біля Чорного моря хоче допомогти «Дніпру» під час війни та дати притулок команді у себе. У свою чергу, від імені команди хочу подякувати керівництву міста Калуша, яке створило нам усі умови минулого сезону, щоб команда функціонувала та показувала високі результати».
Фото: sport.ua.