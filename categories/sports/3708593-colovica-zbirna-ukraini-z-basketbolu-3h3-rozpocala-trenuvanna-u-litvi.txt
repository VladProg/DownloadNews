Національна чоловіча збірна України з баскетболу 3х3 розпочала стартовий етап підготовки до кваліфікації чемпіонату Європи.

Команда проводить перший збір у литовському місті Шилуте, передає Укрінформ.
В таборі команди перебувають вісім баскетболістів - Юрій Кондраков, Максим Закурдаєв, Нікіта Руслов, Олег Бондаренко, Володимир Конєв, Ілля Кабацюра, Максим Нікітін та Ігор Сергеєв.
Про перші тренування розповів головний тренер команди Володимир Холовов;: «Після перерви нам треба присвятити час підготовці фізичних кондицій. Але це не підготовка з нуля, адже хлопці професіонали - всі вони підтримували фізичну форму під час відпочинку. Ми займатимемось спеціальною підготовкою на іншому пульсі - в 3х3 він відрізняється від класичного баскетболу. Тож перший збір буде для повернення оптимальних кондицій для 3х3. Те, що в команді вісім гравців, лише сприяє повноцінній роботі. У нас є два склади і можливість провести хорошу ігрову роботу, і попрацювати в парах та в четвірках. У всіх хлопців є бажання грати за національну збірну, у них висока індивідуальна майстернісь та хороший поставлений кидок.
Далі у нас два підготовчих турніри, зокрема Big 12 у французському Вуароні. Поки що немає остаточної інформації по суперниках, але стосовно турніру у Франції можу сказати, що там слабких команд просто ніколи не буває. Попри те, що світові лідери в цей час гратимуть на чемпіонаті світу, учасники турніру у Вуароні за силою не поступатимуться ТОП-збірним світу. Ще один буде турнір в Італії, після чого вже переїдемо в Румунію, де буде підсумковий збір».
К кваліфікація чемпіонату Європи 3х3 10-11 червня прийматиме румунська Констанца.
Фото: fbu.ua.