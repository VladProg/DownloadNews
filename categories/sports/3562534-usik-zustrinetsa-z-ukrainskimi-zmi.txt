Чемпіон світу з боксу в гевівейті за версіями WBO, IBF, IBO та WBA Олександр Усик повернувся в Україну з Джидди (Саудівська Аравія), де 20 серпня переміг британця Ентоні Джошуа.

Як інформує Sport.ua, 2 вересня у Києві Усик зустрінеться з українськими представниками ЗМІ та вперше детально розповість про поєдинок, підтримку ЗСУ, ініціативи благодійного фонду Usyk Foundation та дасть відповіді на питання журналістів, передає Укрінформ.
Пресконференція чемпіона світу відбудеться за підтримки партнера Олександра Усика.
Пряма трансляція медіа-заходу на YouTube каналі Олександра Усика USYK17. Початок - об 11.00.