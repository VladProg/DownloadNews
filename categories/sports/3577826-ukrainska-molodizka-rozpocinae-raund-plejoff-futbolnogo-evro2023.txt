Молодіжна збірна України з футболу (гравці до 21-го року) у п'ятницю, 23 вересня, проведе перший стиковий поєдинок з командою Словаччини за путівку на чемпіонат Європи-2023.

Матч відбудеться на стадіоні «Под Дубньом» у Жиліні (початок - о 19.00 за київським часом), передає Укрінформ.
Номінально домашній поєдинок зі словаками «синьо-жовті» проведуть 27 вересня у польському місті Бельсько-Бяла на Муніципальному стадіоні (18.30).
Переможці протистояння за сумою двох матчів зіграють у фінальному турнірі молодіжного Євро-2023, який прийматимуть Грузія та Румунія.
Фото: uaf.ua.