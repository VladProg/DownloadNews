Український тенісист Олексій Крутих, який нинішнього тижня стартує у кваліфікації «Ролан Гаррос», опустився на вісім рядків і посідає 185-те місце у рейтингу ATP.


Він залишається першою «ракеткою» України, передає Укріфнформ.
Віталій Сачко, який пробився до основної сітку турніру ATP 250 у Женеві, перебуває на 286-й позиції (-4 сходинки), а Ілля Марченко опустився у середину четвертої сотні рейтингу - №354 (-33).
Інші українці - Ерік Ваншельбойм і Олександр Брайнін - оновили особисті досягнення, посідаючи 449-те (+4) і 780-те (+65) місця відповідно.
У національному парному рейтингу знову лідером став Денис Молчанов, який вперше з листопада минулого року повернувся до ТОП-100, нині 92-й у світі (+18 позицій). Владислав Манафов опустився на 105-й рядок (-1).
Фото: btu.org.