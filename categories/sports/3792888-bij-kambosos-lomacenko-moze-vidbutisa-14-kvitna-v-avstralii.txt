Боксерський поєдинок між колишнім абсолютним чемпіоном світу у легкій вазі австралійцем Джорджем Камбососом та ексчемпіоном українцем Василем Ломаченком може пройти 14 квітня.

Як повідомляє The Ring, бій має пройти в Австралії, можлива дата – 14 квітня, передає Укрінформ.
Очікується, що на кону стоятиме вакантний титул IBF у легкому дивізіоні.
Камбосос заявив, що сторони близькі до завершення переговорів про місце проведення бою.
Австралієць останній бій провів у липні і переміг британця Максі Г’юза. Український боксер у травні програв одностайним рішенням суддів американцю Девіну Гейні.
Фото: skysports.com.