У продажу залишилось менше 1000 квитків.

Донецький «Шахтар» повідомив, що у вільному продажу залишилося менше тисячі квитків на формально домашній матч «Гірників» проти «Барселони» у четвертому турі Ліги чемпіонів-2023/24, передає Укрінформ.
Цей поєдинок відбудеться у Гамбурзі на «Фолькспаркштадіоні» 7 листопада о 19:45 за київським часом (18:45 за місцевим).
Завтра, 25 жовтня, «Шахтар» зіграє із «Барселоною» на виїзді. Поєдинок пройде на Олімпійському стадіоні у Барселоні. Початок зустрічі о 19:45 за київським часом. Поєдинок розсудить словацька бригада арбітрів на чолі з Іваном Кружляком.

Після двох турів донецький клуб посідає третє місце у групі Н, набравши три очки. «Барселона» із 6 очками очолює квартет.
Фото: shakhtar.com