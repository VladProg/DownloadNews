Футболісти збірної України (гравці не старші 2004 року народження) завдала поразки одноліткам з Косова у стартовому матчі кваліфікації чемпіонату Європи-2023.

«Синьо-жовті» у компенсований час обіграли команду Косова з рахунком 1:0 завдяки голу півзахисника англійського «Брентфорда» Єгора Ярмолюка (90+5), передає Укрінформ.
У відбірковій групі 3 Євро-2023 (U19) українці також зіграють проти Кіпру (20 листопада) та Швеції (23 листопада).
Турнір приймають у шведські міста Норрчепінг (стадіон «Остготапортен») та Лінчепінг («Лінчепінг Арена»).
За регламентом змагань дві перші команди кожної групи кваліфікаційного раунду та найкращий володар третього місця (за результатами матчів із першою та другою командами групи) навесні 2023 року приєднаються в елітному раунді відбору до Португалії.
Збірна Мальти здобула пряму перепустку до фінальної стадії на правах господаря турніру. Туди ж потраплять переможці семи груп еліт-раунду.