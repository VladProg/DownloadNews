В'ячеслав Бєлінський та Олександр Овчаренко стали переможцями турніру Міжнародної федерації тенісу (ITF) в Опатії (Хорватія) із призовим фондом $15 тис.

У фіналі парного розряду змагань лідери «посіву» Бєлінський та Овчаренко змусили капітулювати посіяних під 3-м номером хорвата Луку Мікрута та серба Стефана Поповича - 6:2, 6:4.
Зазначимо, що українці провели свій перший спільний парний турнір.
Як повідомляв Укрінформ, сьогодні Бєлінський також став чемпіоном турніру в Опатії в одиночному розряді.
Фото: BTU.