У зіркового португальця вже є домовленість із президентом «вершкових».

«Реал» дозволив нападнику Кріштіану Роналду індивідуально тренуватись на клубній базі, поки він знаходиться у пошуках нової команди, повідомляє Relevo, передає Укрінформ.

37-річний португалець займатиметься у Вальдебебасі на одному з полів комплексу, де працює також основний склад мадридців. Однак відзначається, що Роналду підтримуватиме форму окремо від гравців «Реала».

За інформацією AS, президент «вершкових» Флорентіно Перес сказав Кріштіану, що Вальдебебас – його дім, та що він може користуватися всіма необхідними послугами.

У Вальдебебасі Кріштіану вже встиг потренуватися разом зі своїм сином.

Як повідомляв Укрінформ, Португалія поступилась Марокко у чвертьфіналі ЧС з футболу.

Фото: Getty Image