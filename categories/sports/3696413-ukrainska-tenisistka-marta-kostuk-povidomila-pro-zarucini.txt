Друга ракетка України опублікувала фотографію із бойфрендом і продемонструвала обручку.

Українська тенісистка Марта Костюк (№38 WTA) повідомила про заручини у своєму Інстаграмі, передає Укрінформ.
У коментарі до світлини Костюк додала, що пропозиція відбулась декілька днів тому і поставила позначку Києва.
У березні після перемоги на турнірі в Остіні тенісистка трохи привідкрила завісу свого особистого життя. «Мій хлопець - українець, бо українці - найкращі. Це поки що все, що я можу сказати», - розповіла тоді Марта.

Відомо, що обранця Марти звуть Георгій. Він раніше займався тенісом, а зараз є фінансовим трейдером.
Як повідомляв Укрінформ, цього тижня про свої заручини повідомила Людмила Кіченок, обранцем якої став тренер Станіслав Хмарський.
Фото: facebook.com/UkrainianTennisFederation