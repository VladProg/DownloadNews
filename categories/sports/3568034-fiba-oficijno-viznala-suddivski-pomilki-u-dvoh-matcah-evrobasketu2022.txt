Мова про матч Литва-Німеччина та гру Туреччини проти Грузії.

ФІБА зробила офіційну заяву щодо суддівських помилок на Євробаскеті-2022, повідомляє прес-служба міжнародної федерації баскетболу, передає Укрінформ.
«ФІБА визнала дві серйозні помилки, допущені під час групового етапу турніру. Перший інцидент стався під час матчу групи B між Литвою та Німеччиною, коли судді та секретарі не дали виконати заслужений штрафний кидок після технічного фолу. ФІБА ухвалила рішення, що всі троє суддів та комісар матчу більше не працюватимуть до кінця турніру», - йдеться у заяві.

Також у ФІБА прокоментували помилку хронометражу під час матчу Туреччина – Грузія.

«Після експертного аналізу записів системи точного хронометражу зроблено висновок про те, що судді зупинили лічильник часу, проте спеціальний пристрій на спині судді був випадково активований одним із гравців, коли суддя рознімав гравців під час інциденту на майданчику», - пояснюють у ФІБА.

Як повідомляв Укрінформ, збірна України вийшла в плей-оф Євробаскету, де зіграє проти команди Польщі.

Фото: fiba.basketball