Друга «ракетка» України Марта Костюк виступить у вирішальному матчі турніру Жіночої тенісної асоціації (WTA) - ATX Open - в Остіні (США) із призовим фондом $259,3 тис.

У півфіналі змагань посіяна під 8-м номером Костюк за майже 1,5 години завдала поразки 4-му номеру «посіву» американці Даніель Роуз Коллінз - 6:4, 6:3, передає Укрінформ.
У фіналі Костюк розіграє трофей турніру з росіянкою Варварою Грачовою, яка здолала американку Кеті Волинець - 6:4, 5:7, 6:4.
20-річна Костюк вперше в кар'єрі вийшла у фінал турніру WTA.
Фото: BTU.