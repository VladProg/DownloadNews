Бігмен національної збірної України з баскетболу Володимир Герун розповів про досвід виступу на дебютному для себе Євробаскеті.


Гравець зазначив, що комнада розуміла свою відповідальність, передає Укрінформ.
«Всередині команди ми розуміли відповідальність. Не можна порівнювати наші дії і те, що роблять українські військові на передовій. Але вирішили, якщо ми зможемо подарувати українцям хоч якусь радість від виступів збірної. Цей Євробаскет був першим для мене. Мав позитивний досвід. Тяжкий через велику кількість переїздів і матчів. Але незрівнянний за відчуттями: командний дух був на високому рівні. Вже коли повернувся до клубу, відчував себе виснаженим. У клубі збираються гравці з різних країн, кожен має своє ставлення. У збірній - інакше. Усі хлопці ненавидять російських терористів. Усі прагнуть показати, що Україна - сильна країна. Хочуть боротися. Це і є головна мотивація, більше нічого не потрібно. У нас в команді є Сашко - тренер з фізичної підготовки. Він вивчив багато віршів і перед матчами читав нам ці вірші. Напам’ять читав. Одного разу почули від нього твори Лесі Українки. Це я запам’ятав, тому що він це робив з такою артистичною інтонацією і таким бажанням. Він нас заряджав своєю ініціативою», - розповів Володимир Герун.
Як повідомлялося, на Євробаскеті-2023 збірна України вийшла до 1/8 фіналу, де поступилася Польщі.
Фото: fbu.ua.