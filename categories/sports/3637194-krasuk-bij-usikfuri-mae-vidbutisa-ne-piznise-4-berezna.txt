Місце поєдинку поки що не визначено.

Олександр Красюк, промоутер чемпіона WBO/WBA/IBF/IBO у надважкій вазі Олександра Усика (20-0, 13 КО), назвав можливу дату бою з володарем титулу WBC Тайсоном Ф’юрі (33-0-1, 24 КО), про це Красюк повідомив на своїй сторінці в Інстрамі, передає Укрінформ.

«Обидві сторони погодились боксувати. Бій має відбутися пізніше 4 березня. Локація – будь-яке місце Всесвіту», – написав Красюк.
Менеджер українця Егіс Клімас заявив, що переговори щодо бою за звання абсолютного чемпіона світу в надважкій вазі наближаються до завершення.

Як повідомляв Укрінформ, Усик вже повернувся до тренувань та готується до поєдинку проти Тайсона Ф’юрі
Фото: Getty Image