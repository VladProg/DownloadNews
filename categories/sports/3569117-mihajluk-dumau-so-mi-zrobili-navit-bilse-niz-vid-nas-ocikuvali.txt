Збірна України зупинилася на стадії 1/8 Євробаскету-2022.

Український баскетболіст Святослав Михайлюк прокоментував поразку від збірної Польщі (86:94) в 1/8 Євробаскету-2022, повідомляє ФІБА, передає Укрінформ.
«Ми розпочали добре. Потім не реалізували багато кидків, припустилися великої кількості помилок. Почали повільно, втратили контроль над грою. Ми грали добре протягом першої половини, але не знаю, що сталося наприкінці. Це важко, але маємо, те що маємо. Я думаю, що ми зробили навіть більше, ніж від нас очікували», – сказав Михайлюк.
Як повідомляв Укрінформ, у 1/8 фіналу Євробаскету-2022 збірна України програла Польщі.
Фото: ФБУ