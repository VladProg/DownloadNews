Авторитетний статистичний портал WhoScored традиційно визначив символічну команду тижня за підсумками чергових матчів ТОП-5 чемпіонатів Європи.

Ігри відбулися минулого вікенду, передає Укрінформ.
До команди увійшов і захисник національної збірної України та лондонського «Арсенала» Олександр Зінченко, який записав на власний рахунок гол у матчі 12-го туру АПЛ проти «Бернлі» (3:1).
«Гравець збірної України забив третій м'яч «канонірів» за 15 хвилин до завершення гри, а його робота без м'яча виявилася ключовою, оскільки він виграв сім верхових дуелей і виконав п'ять відборів», - зазначили експерти WhoScored.
Фото: Getty Images.