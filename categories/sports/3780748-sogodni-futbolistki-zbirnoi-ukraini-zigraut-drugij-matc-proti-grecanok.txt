31 жовтня другим поєдинком із Грецією збірна України продовжить боротьбу у груповому раунді першого в історії розіграшу жіночої футбольної Ліги націй.

Номінально домашній поєдинок українки проведуть на острові Крит, в Іракліоні, на стадіоні «Теодорос Вардіноянніс». Матч розпочнеться о 17.00 (місцевий час збігається з київським), передає Укрінформ.
«Синьо-жовті» стартували у відбірковій групі з поразок від Сербії (1:2), Польщі (1:2) та Греції (1:2).
Склад національної жіночої збірної України:
воротарі - Катерина Самсон («Ворскла», Полтава), Дар'я Келюшик («Кривбас», Кривий Ріг), Катерина Боклач («Марсель», Франція);
захисниці - Катерина Корсун, Яна Котик, Ірина Подольська, Марина Шайнюк (усі - «Ворскла», Полтава), Анастасія Вороніна («Колос», Ковалівка), Любов Шматко («Галатасарай», Туреччина), Яна Деркач («Фомгет», Туреччина);
півзахисниці - Ірина Майбородіна, Надія Куніна (обидві - «Колос», Ковалівка), Анна Петрик, Ніколь Козлова, Вероніка Андрухів (усі - «Ворскла», Полтава), Вікторія Гірин («Ладомир», Володимир), Даяна Семків («Кривбас», Кривий Ріг), Натія Панцулая, Дар’я Апанащенко (обидві - «Житлобуд-1», Харків);
нападниці - Яна Калініна, Роксолана Кравчук (обидві - «Ворскла», Полтава), Ольга Овдійчук («Фомгет», Туреччина), Інна Глущенко («Ніцца», Франція).
Фото: uaf.ua.