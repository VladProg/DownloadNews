Український захисник «Шахтаря» Микола Матвієнко повернувся до тренувань у загальній групі.


Про це повідомила пресслужба «гірників» у Телеграмі, передає Укрінформ.
Через проблеми з ахілловим сухожиллям футболіст пропустив матчі з «Оболонню» (1:0) та «Рухом» (1:1), а також кубкову гру з «Вересом» (3:0). З тієї ж причини він не зіграв проти Італії за збірну України у кваліфікації Євро-2024.
27-річний футболіст у поточному сезоні провів 6 матчів за команду та забив 3 голи.
30 вересня «Шахтар» зіграє з «Ворсклою» в УПЛ, а 4 жовтня - з «Антверпеном» у Лізі чемпіонів.
Фото: shakhtar.com