Форвард збірної України В'ячеслав Бобров завершив виступи у нинішньому баскетбольному сезоні.

Його клуб «Орлеан» програв вдома «Шалону» (80:82) і другому матчі півфінальної серії другого дивізіону Франції, поступившись в серії 0:2, передає Укрінформ.
Українець відіграв 16 хвилин, набрав 12 очок, зробив 4 підбирання та 2 передачі.
Бобров розпочав сезон у київському «Будівельнику». У Кубку ФІБА В'ячеслав провів 14 матчів, у яких у середньому набирав 6,6 очка, робив 4,1 підбирання та 2,2 передачі за 24 хвилини на майданчику.
До «Орлеана» форвард перебрався у березні, відігравши за французький клуб 14 матчів (у середньому 9,4 очка, 4,1 підбирання, 2,0 передачі за 19,7 хвилини).
Фото: fbu.ua.