У столичному Олімпійському домі вітали головних українських героїнь спортивного травня-2023 - четвірку парну з академічного веслування у складі Наталії Довгодько, Анастасії Коженкової, Дарини Верхогляд та Катерини Дудченко та старшу тренерку збірної команди України Наталію Чуприну.

Окрім традиційних нагород від Національного олімпійського комітету України чемпіонки Європи та їхня наставниця - найкраща тренерка травня-2023 отримали подарункові сертифікати від відомого бренду Intersport, який працює у кооперації з партнером НОК України - компанією «Епіцентр К», передає Укрінформ.
Маркетинг-директор «Intersport Україна» Анастасія Каплан зазначила, що партнерська компанія радо підтримує відзначення найкращих спортсменів України, які прославляють та примножують спортивну славу нашої держави.
За підготовку найкращих спортсменок також було відзначено Центральний спортивний клуб Збройних сил України.
Фото: facebook.com/olympicua.