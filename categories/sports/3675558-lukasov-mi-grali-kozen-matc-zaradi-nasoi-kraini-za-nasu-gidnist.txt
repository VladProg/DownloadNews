Баскетболісти збірної України завершили відбірковий цикл ЧС-2023.

Гравець збірної України Денис Лукашов прокоментував перемогу у матчі з Нідерландами (72:56) у відборі до ЧС, повідомляє прес служба Федерації баскетболу України, передає Укрінформ.

«Це була остання гра в цій кваліфікації, ми намагалися закінчити добре, в доброму настрої. Дуже важко грати, знаючи про ситуацію в нашій країні, але ми намагаємось це робити як найкраще. Ми знали, що не проходимо через поразку від Італії, але, в будь-якому разі, ми грали кожен матч заради нашої країни, за нашу гідність. Я б хотів подякувати Латвії, яка допомагала нам, дала нам другий дім, щоб грати матчі — це була чудова організація. Хочу подякувати кожному за підтримку в цьому вікні. Всі наші думки і побажання про одне. Не легко грати в баскетбол, знаючи що кожен день гинуть люди. У нас одна мрія в кожного в країні – перемогти країну-терориста, вигнати з нашої території і закінчити війну. Це не легко займатися спортом, будь-яким видом, потрібно зупинити війну, зупинити те, що люди вмирають кожен день», - сказав Лукашов.
«Синьо-жовті» на «Арені Рига» у столиці Латвії завдали поразки команді Нідерландів - 72:56 (18:17, 16:14, 23:8, 15:17

Фінальний турнір XIX чемпіонату світу з баскетболу пройде з 25 серпня до 10 вересня в Індонезії, Японії та на Філіппінах.
Як повідомляв Укрінформ, українська збірна достроково втратила шанси пробитися на світову першість.

Фото: fbu.ua