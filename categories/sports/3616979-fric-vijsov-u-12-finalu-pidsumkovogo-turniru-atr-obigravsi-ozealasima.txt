У Туріні (Італія) пройшов п'ятий ігровий день Підсумкового турніру Асоціації тенісистів професіоналів (АТР).

Другим півфіналістом змагань у Зеленій групі став американець Тейлор Фріц, який переміг у трьох сетах Фелікса Оже-Альясіма з Канади - 7:6 (7:4), 6:7 (5:7), 6:2, передає Укрінформ.
В 1/2 фіналу Фріц зустрінеться з лідером Червоної групи сербом Новаком Джоковичем.
Другу півфінальну пару складуть норвежець Каспер Рууд та переможець протистояння грека Стефаноса Ціціпаса з Андрієм Рубльовим з рф.
Рекордний призовий фонд змагань складає 14,75 млн доларів.
Підсумковий турнір АТР-2022 завершиться 20 листопада.