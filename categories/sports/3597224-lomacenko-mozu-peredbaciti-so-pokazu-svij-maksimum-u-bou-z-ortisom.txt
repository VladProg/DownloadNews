Колишній чемпіон світу з боксу у трьох вагових категоріях Василь Ломаченко розповів про підготовку до бою проти американця Джемейна Ортіса.


Український боксер упевнений, що покаже свій максимум, повідомляє Укрінформ.
«Я повернувся до США і почав знову йти до своєї мрії. Я почав готуватися до досягнення мети. Це дуже важливо, це дуже велика мотивація для мене. Тепер мені потрібно зробити ще один крок, і я готовий до цього. Думаю, що Ортіс - дуже хороший хлопець. У мене з ним склалися чудові стосунки. Він був у моєму таборі і допоміг мені готуватися до Річарда Коммі. Я готувався дуже ретельно, дуже серйозно зосередився на своєму супернику. Можу передбачити, що покажу свій максимум», - сказав Ломаченко.
Бій Ломаченко - Ортіс відбудеться на арені «Медісон Сквер Гарден» у Нью-Йорку 29 жовтня.
Фото: Sky Sports.