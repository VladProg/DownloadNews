В Антверпені завершився матч за Суперкубок Бельгії з футболу.

Місцевий «Антверпен» зустрічався з «Мехеленом» і здобув успіх у післяматчевій серії 11-метрових ударів - 5:4, передає Укрінформ.
Команди обмінялися забитими м'ячами в основний час матчу (1:1), причому «Мехелен», пропустивши на 9-й хвилині від Мішеля-Анж Баліквіші, зумів відігратися на 78-й хвилині за рахунок автогола Річі де Лата.
Нагадаємо, «Антверпен» минулого сезону виграв чемпіонат Бельгії, а «Мехелен» був фіналістом Кубка Бельгії, програвши у вирішальному матчі саме «Антверпену».
Суперкубок Бельгії-2023 також дістався «Антверпену», який зібрав у себе всі три національні трофеї за один рік.
Фото: Getty Images/Global Images Ukraine.