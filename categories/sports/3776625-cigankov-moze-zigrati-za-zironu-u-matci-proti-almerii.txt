Українець повернувся до тренувань з основною групою «Жирони».

Вінгер «Жирони» Віктор Циганков тренується разом з основною групою команди, повідомляє Jornada Perfecta, передає Укрінформ.
За інформацією джерела, повернення футболіста на поле може відбутися швидше, ніж очікувалося. У нього є шанс зіграти проти «Альмерії» у Ла Лізі вже у неділю.
Циганков травмувався у матчі з «Реалом» та пропустив один тур чемпіонату та матчі збірної України – у Віктора були м’язові проблеми зі стегном.

25-річний українець у поточному сезоні провів 8 матчів за «Жирону». В його активі 1 гол та 1 асист.
Фото: Getty Images