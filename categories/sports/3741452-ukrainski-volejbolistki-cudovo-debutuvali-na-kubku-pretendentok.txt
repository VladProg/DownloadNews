Історичний дебют національної жіночої збірної України з волейболу у Кубку претенденток завершився перемогою.

На майданчику у французькому місті Лаваль, де проходить турнір, підопічні Івана Петкова у чвертьфіналі здолали збірну Хорватії - 3:1 (25:15, 25:15, 18:25, 25:19), передає Укрінформ.
У півфіналі, який відбудеться в суботу, 29 липня, наші волейболістки зіграють з господарками - представницями Франції.
Команда-переможниця турніру отримує путівку до Ліги націй.
Фото: facebook.com/fvu.in.ua.