Одним з кандидатів на посаду головного тренера є Руслан Ротань.

«Олександрія» припинила співпрацю з головним тренером Юрієм Гурою, повідомляє прес-служба клубу, передає Укрінформ.

Загалом у якості головного тренера «Олександрії» 46-річний спеціаліст провів 33 матчі. Під його керівництвом команда виграла 16 разів, зіграла 8 зустрічей унічию та ще 9 матчів програла.
Гура очолив команду на початку сезону 2021/2022.



За інформацією ТаТоТаке, одним з кандидатів на заміну є тренер молодіжної збірної України Руслан Ротань.

Як повідомляв Укрінформ, наразі «Олександрія» займає 5-те місце у турнірній таблиці УПЛ, відстаючи від третьої позиції на шість пунктів.
Фото: fco.com.ua