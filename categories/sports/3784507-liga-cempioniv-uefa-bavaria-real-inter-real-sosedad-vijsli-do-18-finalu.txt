У Лізі чемпіонів УЄФА завершилися поєдинки четвертого туру групової стадії розіграшу.

Чемпіони Німеччини футболісти мюнхенської «Баварії» переграли турецький «Галатасарай» - 2:1, іспанський «Реал» у Мадриді взяв гору над португальською «Брагою» - 3:0, передає Укрінформ.
Англійський «Арсенал» українського захисника Олександра Зінченка у свою чергу обіграв іспанську «Севілью» - 2:0, португальська «Бенфіка» українського голкіпера Андрія Луніна програла в Іспанії «Реал Сосьєдаду» - 1:3.
В інших протистояннях середи італійський «Інтер» у гостях мінімально переграв австрійський «Зальцбург» - 1:0, «Копенгаган» у Данії вирвав перемогу над англійським «Манчестер Юнайтед» - 4:3, італійський «Наполі» зіграв унічию з німецьким «Уніоном» - 1:1, а ПСВ «Ейндховен» у Нідерландах завдав поразки французькому «Лансу» - 1:0.
Турнірне становище:

група А - «Баварія» - 12 очок, «Копенгаген» - 4, «Галатасарай» - 4, «Манчестер Юнайтед» - 3;
група В - «Арсенал» - 9 очок, ПСВ «Ейндховен» - 5, «Ланс» - 5, «Севілья»
група С - «Реал» - 12 очок, «Наполі» - 7, «Брага» - 3, «Уніон» - 1;
група D - «Реал Сосьєдад» - 10 очок, «Інтер» - 10, «Зальцбург» - 3, «Бенфіка» - 0.
До англійського «Манчестер Сіті» та німецького «Лейпцига» у плей-офф достроково приєдналися «Баварія», «Реал», «Інтер» та «Реал Сосьєдад».
Поєдинки передостаннього, 5-го туру основної сітки Ліги чемпіонів УЄФА пройдуть 28-29 листопада.