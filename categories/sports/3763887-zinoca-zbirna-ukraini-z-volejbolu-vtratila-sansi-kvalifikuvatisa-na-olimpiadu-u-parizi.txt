Українки програли свої 4 перші матчі у кваліфікації.

Жіноча збірна України з волейболу достроково втратила шанси кваліфікуватися на Олімпійські ігри-2024 у Парижі – це сталося після поразки Китаю від Канади, передає Укрінформ.
Збірна України програла свої 4 перші матчі у кваліфікації – Китаю, Сербії, Домініканській Республіці та Нідерландам – 0:3 у кожній зустрічі.

До завершення олімпійської кваліфікації українська команда проведе ще 3 матчі, в яких максимум здобуде 9 очок. Відтак, Сербія, Китай та Канада, які посідають перші 3 місця в групі, стали недосяжними для України.

На Олімпіаду вийдуть 2 найкращі команди з групи.


Як повідомляв Укрінформ, Україна стала учасницею кваліфікації на Олімпіаду-2024 з волейболу завдяки позиції у рейтингу Міжнародної федерації волейболу.


Фото: CEV