Українка завоювала три «золоті» медалі.

Українка Каміла Конотоп завоювала три золоті медалі на чемпіонаті Європи серед молоді до 23 років, передає Укрінформ.

Конотоп виступила у ваговій категорії до 59 кг. Українка стала найкращою у ривку, піднявши 104 кг. У поштовху вона також показала перший результат - 116 кг. Двоборство Конотоп виграла з сумою 220 кг.

Також Каміла встановила рекорд Європи в ривку у своїй віковій категорії.

Чемпіонат Європи серед молоді до 23 років проходить в Дурресі, Албанія.

Як повідомляв Укрінформ, на дорослому Чемпіонаті Європи Конотоп здобула «золото» та два «срібла».
Фото: Getty Image