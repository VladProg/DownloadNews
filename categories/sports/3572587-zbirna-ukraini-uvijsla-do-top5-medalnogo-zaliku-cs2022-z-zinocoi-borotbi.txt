У Белграді (Сербія) на чемпіонаті світу зі спортивної боротьби завершили свої виступи жінки.

Українська збірна здобула три медалі у десяти вагових категоріях - одну срібну та дві бронзові, посівши у підсумку п'яте загальнокомандне місце серед 43 країн, передає Укрінформ.
Володаркою «срібла» стала львів'янка Олександра Хоменець (вагова категорія до 55 кг), «бронзу» вибороли Аліна Грушіна-Акобія із Полтавщини (57 кг) та Ілона Прокопевнюк із Херсона (62 кг).
Перше місце у медальному заліку посіли японки - 9 нагород (5 золотих, 1 срібна, 3 бронзові), які випередили збірну США - 7 (3, 2, 2).
Чемпіонат світу-2022 завершать 16-18 вересня представники вільного стилю боротьби.
На фото: Олександра Хоменець (uww.org).