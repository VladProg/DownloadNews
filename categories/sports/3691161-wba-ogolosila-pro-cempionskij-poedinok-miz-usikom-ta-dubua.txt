Всесвітня боксерська асоціація (WBA) офіційно санкціонувала бій, у якому мають зустрітися українець Олександр Усик з України (20–0, 13 КО) та британець Деніел Дюбуа (19–1, 18 КО).

Про це повідомив Twitter організації, передає Укрінформ.
Нагадаємо, Усик володіє титулами чемпіона світу WBA, WBO та IBF у надважкій вазі, а Дюбуа був названий обов'язковим претендентом WBA та має у своєму активі пояс WBA World.
Сторони боксерів мають 30-денний період для перемовин (з 4 квітня по 2 травня). Якщо ж за цей час домовленості про умови поєдинку не досягнуто, тоді WBA оголосить промоутерські торги.
Як повідомлялося, раніше невдало закінчилися переговори про можливий поєдинок за титул абсолютного чемпіона світу між Олександром Усиком та володарем поясу WBC британцем Тайсоном Ф'юрі (33–0–1, 24 KO).
Фото: xsport.ua.