Жіноча збірна України з футболу вирушила з Києва до Польщі для підготовки та участі у перших двох поєдинках групового турніру дебютного розіграшу Ліги націй.


До четверга команда працюватиме на базі в Сопоті, де поєднуватиме тренування з теоретичними заняттями, передає Укрінформ.
На щастя, травмованих у збірній немає. Усі гравчині, яких виконувач обов'язків головного тренера Володимир Пятенко викликав на збір, готуватимуться до старту змагань.
Загалом до складу увійшли 23 футболістки:
воротарі - Катерина Самсон («Ворскла», Полтава), Дар'я Келюшик («Кривбас», Кривий Ріг), Катерина Боклач («Марсель», Франція);
захисниці - Катерина Корсун, Яна Котик, Ірина Подольська, Ірина Котяш (усі - «Ворскла», Полтава), Анастасія Вороніна («Колос», Ковалівка), Любов Шматко («Галатасарай», Туреччина);
півзахисниці - Ірина Майбородіна («Колос», Ковалівка), Вікторія Головач («Шахтар», Донецьк), Анна Петрик, Ніколь Козлова, Вероніка Андрухів (усі - «Ворскла», Полтава), Вікторія Гірин («Ладомир», Володимир), Даяна Семків («Кривбас», Кривий Ріг), Натія Панцулая, Дар’я Апанащенко (обидві - «Житлобуд-1», Харків), Христина Перевізник («Карагюмрюк», Туреччина);
нападниці - Яна Калініна, Роксолана Кравчук (обидві - «Ворскла», Полтава), Ольга Овдійчук («Фомгет», Туреччина), Інна Глущенко («Ніцца», Франція).
Збірна України в Лізі націй УЄФА виступатиме у групі В3, де змагатиметься з командами Польщі, Сербії та Греції.
Поєдинок 1-го туру Україна - Сербія відбудеться 22 вересня у польському містечку Старогард-Гданський на міському стадіоні імені Казімежа Дейни (початок - о 16.00 за київським часом). Матч 2-го туру Польща - Україна пройде 26 вересня (19.00). Прийматиме його Міський стадіон у Гдині.
Фото: uaf.ua.