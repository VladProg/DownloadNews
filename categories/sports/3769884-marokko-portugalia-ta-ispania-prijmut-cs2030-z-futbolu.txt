Також 3 матчі турніру зіграють в Уругваї, Аргентині та Парагваї.

Чемпіонат світу з футболу 2030 року відбудеться у Марокко, Португалії та Іспанії, повідомляє британський журналіст The Athletic Девід Орнштейн, передає Укрінформ.
Також на честь століття турніру свої перші матчі збірні Уругваю, Аргентини та Парагваю проведуть вдома, адже саме Південна Америка була першою господаркою чемпіонату. Всі 6 країн отримають автоматичну перепустку на турнір.
Цікаво, що Україна також претендувала на проведення Мундіалю і подавала заявку разом з Португалією та Іспанією. Але в певний момент європейські партнери вирішили, що Марокко буде більш зручним варіантом для сумісного проведення чемпіонату світу.


Як повідомляв Укрінформ, Чемпіонат світу 2034 має відбутися у Азії або Океанії.
Фото: Getty Images