Футболістки національної збірної України завершили у місті Торсгавн підготовку до заключних поєдинків відбору чемпіонату світу 2023 року проти Фарерських островів та Іспанії.

2 вересня на стадіоні «Торсволлур» Торсгавна наша команда проведе матч проти господарок поля з Фаренських островів, передає Укрінформ.
Гра розпочнеться о 20.00 за київським часом.
На жаль, наша збірна втратила шанси поборотися за путівку на мундіаль, але, за словами її головного тренера Луїса Кортеса, докладе максимум зусиль для того, аби випередити угорок і посісти третє місце у групі. А для цього обов'язково потрібно перемагати острів'янок.
Турнірна таблиця у європейській відбірковій групі В: Іспанія - 18 очок (після 6-ти ігор), Шотландія - 13 (7), Угорщина - 9 (7), Україна - 7 (6), Фарерські острови - 0 (6).
Дев’ять переможців груп вийдуть безпосередньо на ЧС-2023. Другі команди продовжать боротьбу на наступному етапі відбору.
Фінальний турнір відбудеться в Австралії та Новій Зеландії улітку 2023 року.
Фото: uaf.ua.