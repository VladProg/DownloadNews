Вони виступатимуть під нейтральним прапором.

Всесвітня федерація бадмінтону дозволила спортсменам із Росії та Білорусі брати участь у міжнародних змаганнях як індивідуальним нейтральним спортсменам, починаючи з 26 лютого 2024 року, передає Укрінформ.

Рада BWF проголосувала за затвердження нормативної бази, яка дозволяє спортсменам з російськими та білоруськими паспортами брати участь у змаганнях під нейтральним прапором.

Для проведення належної перевірки та ретельного вивчення всіх умов повернення буде створено комісію з визначення вимог до спортсменів. Згодом BWF здійснюватиме контроль за поведінкою індивідуальних нейтральних спортсменів та спостерігатиме за дотриманням ними цих умов.

У вересні спортсмени почнуть подавати заявки на відповідність вимогам, після чого почнеться процес перевірки. Після цього схвалені спортсмени підлягатимуть жорсткій перевірці на допінг. Повернутися до участі у змаганнях спортсмени зможуть в лютому 2024 року.
Якщо поведінка окремого спортсмена порушуватиме критерії прийнятності, які використовуються для повернення, BWF залишає за собою право ще раз переглянути його статус.
Фото: Getty Images