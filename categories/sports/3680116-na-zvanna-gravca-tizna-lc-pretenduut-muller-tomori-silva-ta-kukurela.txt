На звання найкращого футболіста тижня у Лізі чемпіонів претендують форвард мюнхенської «Баварії» Томас Мюллер, захисник «Мілана» Фікайо Томорі, хавбек лісабонської «Бенфіки» Рафа Сілва та захисник лондонського «Челсі» Марк Кукурелья.

«Баварія» перемогла у матчі-відповіді 1/8 фіналу паризький «ПСЖ» (2:0), «Мілан» зіграв унічию з «Тоттенгемом» (0:0), «Бенфіка» розгромила бельгійський «Брюгге» (5:1), а «Челсі» здолав дортмундську «Боруссію» (2:0), передає Укрінформ.
Раніше гравцем тижня у Лізі чемпіонів став бразильський вінгер мадридського «Реала» Вінісіус.
Фото: Getty Images.