Головний кандидат на заміну – Таловєров.

«Шахтар» не планує продовжувати контракт центрального захисника команди Сергія Кривцова, який закінчується влітку, повідомляє журналіст Ендрю Тодос у своєму телеграм-каналі, передає Укрінформ.

Клуб вже розпочинає пошуки нового гравця на цю позицію. Одним з кандидатів є Максим Таловєров, який належить чеській «Славії», але грає за «Слован» Ліберец на правах оренди.

Чинний контракт 22-річного українця розрахований до 2026 року.

Таловєров – представник молодіжної збірної, його вартість за даними Transfermarkt становить 750 тисяч євро. Раніше він вже перебував у структурі «Шахтаря».

Як повідомляв Укрінформ, «Шахтар» закінчив виступи в першій частині сезоні УПЛ на другому місці.
Фото: Getty Image