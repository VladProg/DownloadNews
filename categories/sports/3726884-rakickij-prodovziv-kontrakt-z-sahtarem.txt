Захисник «Шахтаря» Ярослав Ракицький продовжив контракт.

Про це повідомила пресслужба "гірників", передає Укрінформ.
Нова угода захисника діє до 30 червня 2024 року.
33-річний футболіст є вихованцем «Шахтаря». За першу команду він виступав від 2009 до 2019 року, навесні 2022-го долучився до «гірників» для участі в благодійних матчах, а потім остаточно повернувся до клубу в січні 2023 року.
Усього на рахунку захисника 340 матчів та 16 забитих м’ячів у складі донеччан. Разом з «Шахтарем» Ракицький виграв 20 трофеїв. У минулому сезоні разом з командою він став чемпіоном України.
Фото: shakhtar.com