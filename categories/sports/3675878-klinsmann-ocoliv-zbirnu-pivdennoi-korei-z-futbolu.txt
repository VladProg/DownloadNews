Новим головним тренером збірної Південної Кореї став Юрген Клінсманн.

Як передає Укрінформ, про це у своєму Твіттері повідомила Корейська футбольна асоціація.
Деталі угоди не повідомляються. Попереднім головним тренером команди був Паулу Бенту. З ним Корея дійшла до 1/8 фіналу ЧС-2022.
58-річний Юрген Клінсманн раніше тренував збірні Німеччини та США, «Баварію» та «Герту».
Як повідомлялося, з німецькою збірною він став бронзовим призером ЧС-2006, з американською - виграв Золотий кубок КОНКАКАФ.
Фото: FootBoom