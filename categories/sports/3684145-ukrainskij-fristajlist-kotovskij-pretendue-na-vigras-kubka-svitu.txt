21-річний український фристайліст Дмитро Котовський проводить найуспішніший сезон у кар'єрі з лижної акробатики. У сезоні Кубка світу він вже здобув дві перемоги, останню - на попередньому етапі, що відбувся у швейцарському Санкт-Моріці.

Після цього етапу українець став претендентом на здобуття Малого кришталевого глобусу. Дмитро вийшов у лідери заліку і на два бали випереджає швейцарця Ное Рота, передає Укрінформ.
Ситуація у заліку Кубка світу з лижної акробатики:
Дмитро Котовський (Україна) - 351 очко
Ное Рот (Швейцарія) - 349
Крістофер Лілліс (США) - 239.
Останній етап Кубка світу з лижної акробатики відбудеться у неділю, 19 березня, в Казахстані.
Фото: suspilne.media.