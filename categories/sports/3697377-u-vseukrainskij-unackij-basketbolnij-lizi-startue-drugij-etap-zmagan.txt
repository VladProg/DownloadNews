Закінчився чемпіонат України серед команд чоловіків і жінок баскетбольної Суперліги, Вища ліга визначить чемпіонів і призерів нинішнього тижня.

Наставв час і юнацьких змагань: стартує другий етап Всеукраїнської юнацької баскетбольної ліга (ВЮБЛ) сезону-2022/2023, передає Укрінформ.
Команди хлопців і дівчат пройшли регіональний етап, після якого найсильніші вступають у боротьбу за медалі 21 сезону ВЮБЛ. У хлопців до другого етапу пробилися рівно 100 команд, у дівчат - 34.
Відкривають другий етап ВЮБЛ змагання 18 квітня у Хмельницькому. З 19 квітня матчі пройдуть на майданчиках Києва, Тернополя, Дніпра, Івано-Франківська, Кривого Рога, Львова, Полтави, Черкас, Костопіля та інших міст України.
Команди п’яти вікових груп гратимуть протягом двох місяців. До другого туру вийдуть найкращі вісім колективів у кожній віковій групі.
Після цього визначаться найкращі чотири команди, які у плей-офф розіграють призові місця.
Фото: www.facebook.com/UkrBasket.