Переможницю номінації оголосять 11 грудня.

World Athletics представив номінантів на звання спортсменки року, передає Укрінформ.

Серед претенденток - українка Ярослава Магучіх. Цьогоріч вона стала чемпіонкою світу в стрибках у висоту, а також виграла «Діамантову лігу».
Також номінували:
- Тігіст Ассефу з Ефіопії, володарку світового рекорду в марафоні;
- нідерландку Фемке Бол, чемпіонку світу в бігу на 400 м з бар’єрами;
- Шеріку Джексон з Ямайки, чемпіонку «Діамантової ліги» у бігу на 100 м та 200 м;
- кенійку Фаїт Кіп’єгон, чемпіонку світу в бігу на 1500 м та 5000 м;
- Харуку Кітагуті з Японії, чемпіонку світу та чемпіонку «Діамантової ліги» в метанні списа;
- іспанку Марію Перес, чемпіонкою світу в спортивній ходьбі на 20 км та 35 км;
- Гудаф Цегай з Ефіопії, чемпіонку світу в бігу на 10 000 м та чемпіонку «Діамантової» ліги в бігу на 5000 м;
- американку Ша’Керрі Річардсон, чемпіонку світу в бігу на 100 м;
- Юлімар Рохас з Венесуели, чемпіонку світу та «Діамантової ліги» в потрійному стрибку;
- Вінфред Яві з Бахрейну, чемпіонку світу та «Діамантової ліги» в бігу на 3000 м з бар’єрами.
Голосування завершиться 28 жовтня. Фіналісток оголосять 13-14 листопада, переможницю - 11 грудня.

У 2022-му спортсменкою року визнали американську бігунку Сідні Маклафлін.
Фото: Getty Images