Комітет арбітрів УАФ ухвалив рішення про завершення кар'єри низки українських арбітрів.

Про це повідомили на сайті Української асоціації футболу, передає Укрінформ.
Анатолій Абдула, Євген Арановський, Сергій Бойко, Олександр Дердо та Володимир Володін більше не судитимуть матчі. Таке рішення ухвалене «У зв’язку з перевищенням вікового цензу та/або максимально допустимого перебування у відповідній категорії, а також з метою дотримання стратегічного курсу на омолодження корпусу арбітражу України».
«Комітет арбітрів УАФ висловлює колегам подяку за плідну та багаторічну співпрацю на користь українського футболу», - йдеться у повідомленні асоціації.
Фото: Getty Images