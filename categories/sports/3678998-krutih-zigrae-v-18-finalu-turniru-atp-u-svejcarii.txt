Перша «ракетка» України Олексій Крутих пробився до другого кола турніру Асоціації тенісистів професіоналів (АТР) серії Challenger - Challenger BancaStato Città Di Lugano - у Лугано (Швейцарія) із призовим фондом €73 тис.

На старті змагань Крутих за 1 годину 40 хвилин переміг над посіяним під 8-м номером Йелле Селсом з Нідерландів - 6:4, 7:5, передає Укрінформ.
Путівку до чвертьфіналу Крутих розіграє з переможцем матчу Отто Віртанен (Фінляндія) - Маттео Гіганте (Італія).
Турнір у Лугано завершиться 12 березня.
Фото: BTU.