На першому етапі Кубка світу-2022/23 з біатлону в Контіолахті (Фінляндія) у четвер, 1 грудня, відбудуться класичні естафети.

У чоловічій гонці 4х7,5 км о 12.00 Україну представлятимуть Артем Прима, Дмитро Підручний, Богдан Цимбал та Антон Дудченко, передає Укрінформ.
Жіноча естафета 4х6 км о 14.35 пройде за участю українок Дар'ї Блашко, Анни Кривонос, Олени Білосюк та Ірини Петренко.
У програмі стартового етапу Кубка світу також спринти (3 грудня) та гонки переслідування (4 грудня).
Фото: biathlonworld.com.