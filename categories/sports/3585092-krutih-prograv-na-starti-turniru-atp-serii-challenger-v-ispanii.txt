Перша «ракетка» України Олексій Крутих достроково завершив виступ на турнірі Асоціації тенісистів професіоналів (АТР) серії Challenger - Alicante Ferrero - в Аліканте (Іспанія) із призовим фондом €45,73 тис.

У першому колі основної сітки одиночного розряду Крутих у трьох сетах поступився італійцю Сальваторе Карузо - 5:7, 6:1, 3:6, передає Укрінформ.
Тенісисти провели на корті понад дві години.
За місце у чвертьфіналі змагань Карузо зійдеться з переможцем матчу між посіяним під першим номером іспанцем Фернандо Вердаско та португальцем Жуан Домінгешом.
Турнір Alicante Ferrero пройде до 9 жовтня.
Фото: ФТУ.