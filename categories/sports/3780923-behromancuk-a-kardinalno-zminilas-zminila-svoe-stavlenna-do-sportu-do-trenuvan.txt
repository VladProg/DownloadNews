Українська стрибунка в довжину розповіла як змінилась після Олімпiади в Токіо.

Про це вона висловилась в інтерв’ю «Колу Спорту», передає Укрінформ.
«Я мала успішних три роки, де я на кожному старті реалізовувала себе і знову ж таки: в Токіо я хотіла від себе максимума і не те, що сто із ста, я хотіла сто один. І це, певно, десь в якісь мірі була моя помилка.
Зараз я до цього всього відношусь зовсім по іншому. Я кардинально змінилась, змінила своє ставлення до спорту, до тренувань, до тих моментів, коли там щось не вдається, не виходить. Колись ти так реагуєш на це емоційно, хвилюєшся, а зараз я більш стримана, більш впевнена, і більше довіряю тренеру, ніж впираюсь на якісь свої емоції чи ще щось. І знову таки, в цьому році чемпіонат світу чудово доказав, що тренер знає чудово свою роботу і мені просто треба в деяких моментах набиратись терпіння і не викидати зайві емоції, а просто їх збирати на основний старт», - сказала Марина Бех-Романчук.
Легкоатлетка також розповіла про тренувальні збори перед стартом нового сезону.
«Перший план – це ми їдемо в Середньогір’я, в Францію. На висоту 1900 метрів. Тобто це буде такий період, коли ми будемо піднімати функціональні дані. І потім наступний збір у нас планується в Португалії. Нам потрібно ось ці функціональні дані, які ми піднімемо в горах, нам потрібно буде їх розбігати в лісі і для цього нам потрібно буде якраз така погода 18-19 градусів. Тому ми їдемо саме в Португалію, бо ця погода буде дозволяти працювати на вулиці.
Я думаю, що лише протягом наступного місяця ми вже будемо говорити по стартах, коли будемо починати, в які строки» - додала Бех-Романчук.

Як повідомляв Укрінформ, на ЧС з легкої атлетики Марина Бех-Романчук здобула «срібло» у змаганнях з потрійного стрибка.

Фото: Getty Images