«Шахтар» оголосив про підписання центрального захисника Дмитра Чигринського.

Про це повідомила пресслужба «гірників», передає Укрінформ.
Контракт з 36-річним футболістом розраховано до наступного літа. Останнім клубом українця був грецький «Іонікос», який він покинув за підсумками сезону.
Як повідомлялося, Чигринський вдруге повернувся у «Шахтар», він є вихованцем «гірників». Востаннє він виступав за команду у 2015 році.
З того часу Дмитро виступав ще за «Дніпро» та АЕК.
Фото: shakhtar.com