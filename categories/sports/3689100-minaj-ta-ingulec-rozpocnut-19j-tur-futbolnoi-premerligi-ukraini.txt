У чемпіонаті України з футболу серед команд Прем'єр-ліги (УПЛ) 1-2 квітня пройдуть поєдинки чергового, 19-го туру.

Перший ігровий день о 12.00 розпочнуть закарпатський «Минай» та «Інгулець» із Петрового, передає Укрінформ.
Програму туру в суботу, 1 квітня, продовжать матчі харківського «Металіста» з ковалівським «Колосом» (13.00), рівненського «Вереса» з криворізьким «Кривбасом» (14.00), «Олександрії» з полтавською «Ворсклою»(15.00).
У неділю, 2 квітня, зіграють «Львів» та київське «Динамо» (13.00), харківський «Металіст 1925» та «Дніпро-1» (14.00), одеський «Чорноморець» та донецький «Шахтар» (15.00), луганська «Зоря» та львівський «Рух» (15.00).
У турнірній таблиці УПЛ лідирує «Шахтар», у якого 42 очки (після 17-ти ігор), далі - «Дніпро-1» - 39 (17), «Зоря» - 37 (18), «Динамо» - 33 (18) та «Олександрія» - 28 (17).