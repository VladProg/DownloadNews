Гранди фінського хокею - клуби «Ільвес» і «Таппара», які представляють місто-побратим Києва Тампере, пожертвують половину касових зборів традиційного Кубка «Кубка Тампере» на користь українців.

Окрім доходів від квитків, місто разом із районом соціального забезпечення Pirkanmaa надішле до Києва автобуси, а також цистерни для зберігання питної води. Традиційний хокейний турнір відбудеться на головному стадіоні чемпіонату світу-2022 Nokia Arena 11-12 серпня, передає Укрінформ.
Разом з «Ільвесом» і «Таппарою» у змаганнях цьогоріч беруть участь фінський «Ессет» (Порі) та шведська «Тімро». У п’ятницю зіграють «Тімро» - «Ессет» та «Ільвес» - «Таппара», а в суботу відбудуться матч за третє місце та фінал.
Пожертвування доходів від квитків є продовженням акцій міста Тампере, «Ільвеса» та «Таппари». Одразу після початку розпочатою Росією загарбницької війни міська влада Тампере вирішила пожертвувати українцям продуктів та коштів на загальну суму 150 тисяч євро. Після цього, серед іншого, Україні були передані автобуси TKL, якими в Україну також транспортували вантажі допомоги. Торік місто також організувало концерт підтримки «Допомога Україні».
Місто організувало літні табори для дітей з Києва. На початку року Тампере взяло участь в акції «Генератори надії» та зібрало генератори та агрегати для українського міста-побратима. Загалом передано 33 генератори.
Серед почесних гостей «Кубка Тампере» будуть представники спортивного керівництва міста Києва, а також Федерації хокею України.
Цікаво, що київський хокейний клуб «Сокіл» був першим переможцем Кубка Тампере у далекому 1989 році.
Фото: tappara.fi.