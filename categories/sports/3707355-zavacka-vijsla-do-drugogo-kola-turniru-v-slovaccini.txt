Українка обіграла господарку змагань Ребекку Шрамкову.

Українська тенісистка Катаріна Завацька вийшла до другого кола турніру ITF W 100 у словацькій Трнаві, передає Укрінформ.

На старті змагань Завацька у двох сетах обіграла представницю Словаччини Ребекку Шрамкову – 6:2, 6:2. Зустріч тривала одну годину та 24 хвилини.

На рахунку Катаріни – п’ять брейків, у свою чергу Шрамкова змогла взяти лише одну подачу українки.
У наступному раунді Завацька зіграє з Маї Хонтамою з Японії.

Як повідомляв Укрінформ, зараз триває матч першого кола основної сітки турніру в Римі, в очній зустрічі зустрілись Леся Цуренко та Еліна Світоліна.
Фото: btu.org.ua