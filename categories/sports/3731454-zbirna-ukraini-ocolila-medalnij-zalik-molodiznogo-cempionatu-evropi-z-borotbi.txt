Збірна України очолила медальний залік молодіжного чемпіонату Європи-2023 з боротьби, який відбувся в іспанському Сантьяго-де-Компостелі.

На ЧЄ збірна України здобула 17 медалей, повідомляє Укрінформ.
У греко-римській боротьбі «срібло» здобув Марко Волошин (55 кг), «бронзу» завоювали Ірфан Мірзоєв (72 кг), Руслан Абдієв (77 кг), Іван Чмир (82 кг), Владислав Луб (97 кг).
У жіночій боротьбі «золото» завоювали Вікторія Слободенюк (50 кг), Марія Єфремова (53 кг), Аліна Філіпович (57 кг), Ірина Бондар (62 кг), Манола Скобельська (68 кг), Ірина Заблоцька (72 кг). «Бронзу» здобули Юлія Плахнюк (59 кг), Марія Зенкіна (76 кг).
У вільній боротьбі чемпіонами стали Микита Зубаль (65 кг), Іван Примаченко (97 кг), «бронзу» здобули Іван Чорногуз (86 кг), Володимир Кочанов (125 кг).
Україна стала єдиною командою, яка завоювала на Євро-2023 понад чотири золоті нагороди.
Як повідомлялося, збірна України стала третьою в медальному заліку за підсумками Європейських ігор-2023, здобувши 21 золоту, 12 срібних і 8 бронзових медалей.
Фото: united world wrestling