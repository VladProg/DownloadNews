Українська бригада арбітрів судитиме матч передостаннього, 5-го туру групового турніру Ліги ЄвропиУЄФА, в якому зійдуться футболісти швейцарського «Цюриха» та норвезького «Буде-Глімта».

Головним рефері поєдинку призначено Євгена Арановського. Його помічниками будуть Семен Шлончак та Олександр Беркут. Обов'язки резервного арбітра покладено на Віталія Романова, передає Укрінформ.
Матч «Цюрих» - «Буде-Глімт» відбудеться у четвер, 27 жовтня, початок - о 19.45 за київським часом.
В іншому матчі квартету ПСВ «Ейндховен» у Нідерландах прийматиме лідера лондонський «Арсенал», за який виступає українець Олександр Зінченко.
Турнірна таблиція групи А: «Арсенал» - 12 очок, ПСВ «Ейндховен» - 7, «Буде-Глімт» - 4, «Цюрих» - 0.
Фото: uaf.ua.