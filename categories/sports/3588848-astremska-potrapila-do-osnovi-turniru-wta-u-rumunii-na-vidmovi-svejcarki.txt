Українська тенісистка Даяна Ястремська (№92 WTA) зіграє в основній сітці турніру WTA 250 у румунському місті Клуж-Напока із призовим фондом $251,750.


Це стало можливим після того, як у цих змаганнях відмовилася брати участь Вікторія Голубич (80) зі Швейцарії. Даяна зустрінеться з тенісисткою, яка подолала кваліфікацію, передає Укрінформ.
Таким чином, в «основі» турніру у Клуж-Напоці, окрім Ястремської, виступатимуть країнські тенісистки Марта Костюк (56) та Ангеліна Калініна (45). Вони зіграють відповідно з Жасмін Паоліні (Італія, 76) та Ежені Бушар (Канада, 506).
Як повідомляв Укрінформ, у першому колі кваліфікації цих змагань сьогодні стартують Леся Цуренко (95) та Катерина Байндль (131).
Фото: btu.org.