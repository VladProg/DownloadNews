У заключному матчі 29-го туру англійської фубольної Прем’єр-ліги ліверпульський «Евертон» захисника збірної України Віталія Миколенка приймав лондонський «Тоттенгем».

Наш футболіст вийшов на 77-й хвилині зустрічі і допоміг своїй команді уникнути поразки на останніх хвилинах поєдинку - 1:1, передає Укрінформ.
За цей час українький захисник виграв усі 5 єдиноборств, зробив 5 відборів та 1 перехоплення. Також на рахунку захисника 6 із 7-ми точних передач.
Статистичний портал SofaScore оцінив дії Миколенка у 7,5 бала. Це другий найкращий показник у команді з Ліверпуля.
Маючи в доробку 27 очок, «Евертон» посідають 15-те місце у турнірній таблиці АПЛ.
Фото: goal.com.