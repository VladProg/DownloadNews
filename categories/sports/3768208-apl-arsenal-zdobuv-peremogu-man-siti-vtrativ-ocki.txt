Сьогодні, 30 вересня, триває ігровий день сьомого туру Англійської прем'єр-ліги.


«Арсенал» з Зінченком на виїзді розгромив «Борнмут» Забарного - 4:0, повідомляє Укрінформ.
У складі «канонірів» відзначилися Сака, Едегор, Гаверц і Вайт.
У паралельному матчі «Манчестер Сіті» на чужому полі поступився «Вулвергемптону» - 1:2. «Вовки» відзначилися зусиллями Хван Хі Чхана, ще один гол у власні ворота забив Діаш. «Містяни» спромоглися на один гол, який записав на свій рахунок Альварес.
Ще один поєдинок між «Евертоном» Миколенка і «Лутоном» завершився перемогою других - 1:2. У гостів відзначилися Лок'єр і Морріс. «Іриски» відповіли голом Калвера-Льюїна.
«Манчестер Сіті» очолює АПЛ, маючи в активі 18 очок після 7 матчів. «Арсенал» відстає від лідера на 1 заліковий пункт.
Фото: twitter.com/Arsenal