Олімпійському чемпіону зі спортивної гімнастики Олегу Верняєву вдвічі скоротили 4-річний термін дискваліфікації через допінг.

Як передає Укрінформ, про це повідомив сам екслідер збірної України на своїй сторінці в Instagram.
Спортивний арбітражний суд (CAS) ухвалив рішення про скорочення удвічі дискваліфікації, яке дозволило Верняєву готуватися до наступної Олімпіади-2024.
«Я в строю. Це був тривалий процес, під час якого я довів відсутність наміру застосовувати допінг. Суд знизив санкцію вдвічі. Це говорить про те, що суд погодився з моїми доводами та підтвердив те, що мельдоній потрапив в організм не за моєю провиною або недбалістю», - написав гімнаст.
Олег Верняєв був відсторонений від змагань у жовтні 2020 року, а в 2021 році, перед Олімпіадою в Токіо, його дискваліфікували на чотири роки.
Дискваліфікація гімнаста була пов'язана з позитивним допінгом-тестом: в його організмі знайшли препарат мельдоній.
Нагадаємо, Олег Верняєв виграв «золото» Олімпійських ігор-2016 в Ріо-де-Жанейро (Бразилія) у вправах на паралельних брусах. Серед здобутків донеччанина також титули чемпіона світу, шестиразового чемпіона Европы та дворазового переможця Європейських ігор.
Фото: Facebook Oleg Verniaev.