«Олександрія» заволоділа перевагою з перших хвилин гри.

«Колос» Ковалівка вдома поступився «Олександрії» - 0:2 у поєдинку 26-го туру Української Прем'єр-ліги, передає Укрінформ.
Рахунок у матчі відкрили вже на 4-ій хвилині – відзначився Ковалець. За сім хвилин «Олександрія» подвоїла свою перевагу, другий гол на рахунку Логінова. Відзначимо Мустафаєва, який зробив дві гольові передачі.

Ця перемога залишає «Олександрію» на п’ятому місці в УПЛ, у них 42 пункти, «Колос» йде восьмим, маючи в своєму активі 33 очки.

Як повідомляв Укрінформ, в іншому матчі ігрового дня «Дніпро-1» мінімально переграв «Минай».

Фото: upl.ua