У Національному олімпійському комітеті України заявили, що народні депутати Григорій Суркіс та Нестор Шуфрич покинуть його склад.

Як передає Укрінформ, про це повідомляє НОК України.
"Григорій Суркіс та Нестор Шуфрич покинуть склад Національного Олімпійського Комітету України", - йдеться у повідомленні.
Як зазначається, вони вже звернулись із відповідними заявами до президента НОК Вадима Гутцайта.

Президент Вадим Гутцайт в етері телеканала «Київ» також прокоментував вихід з НОК Андрія Шевченко:

«Стосовно Андрія Шевченка, ми спілкувались з ним. Він мене попередив, що написав. Але я йому потім набрав, коли вже він вже опублікував свої думки. Я йому сказав, що вже написані листи про вихід з НОК паном Шуфричем та паном Суркісом. Ми домовились про зустріч на наступному тижні. Будем пропрацьовувати, як надалі нам працювати разом», - сказав Гутцайт.

Як повідомлялось, депутатів від проросійської політичної партії "Опозиційна платформа – За життя" ("ОПЗЖ") Нестора Шуфрича й Григорія Суркіса включили до складу членів Національного олімпійського комітету.