Перша «ракетка» України у парному розряді Денис Молчанов успішно стартував на турнірі Асоціації тенісистів-професіоналів у Тель-Авіві із призовим фондом $949,475.

Денис разом із Франко Шкугором з Хорватії обіграв дует Марко Бортолотті/Серхіо Мартос Горнес (Італія/Іспанія) - 7:5, 3:6, 10:4, передає Укрінформ.
Суперники провели на корті 1 годину 29 хвилин.
У чвертьфіналі Молчанов та Шкугор зіграють проти переможців у поєдинку лідерів посіву Рохана Бопанни (Індія) та Матві Мідделкоопа (Нідерланди) проти володарів wild card Хамада Меджедовича (Сербія) та Ішая Оліела (Ізраїль).
Фото: btu.org.