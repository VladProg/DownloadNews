Головний тренер футбольної збірної Італії Лучано Спаллетті прокоментував перебіг подій у матчі відбору Євро-2024 проти національної команди України (2:1).

Спаллетті заявив, що його команда зіграла добре, передає Укрінформ.
«Ми маємо бути щасливі, тому що не завжди можна унеможливити атакувальні дії суперника. У цьому матчі ми дали Україні лише два шанси у першому таймі та дві контратаки в другому. Не можу поскаржитися - наша команда зіграла добре. На останніх хвилинах суперник кинув в атаку більше гравців, бо поразка з більшою різницею м’ячів для нього небагато що змінила б. За цієї ситуації ми мали діяти краще і забивати третій та четвертий голи», - сказав тренер італійських футболістів.
Турнірне становище у відбірковій групі С Євро-2024: Англія - 13 очок (після 5-ти ігор), Італія - 7 (4), Україна - 7 (5), Північна Македонія - 7 (5), Мальта - 0 (5).
Фото: figc.it.