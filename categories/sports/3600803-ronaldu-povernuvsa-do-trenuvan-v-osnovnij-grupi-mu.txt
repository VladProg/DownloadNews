Раніше португальця не внесли в заявку на матч проти «Челсі».

Нападник «Манчестер Юнайтед» Кріштіану Роналду повернувся до тренувань у загальній групі команди, повідомляє прес-служба клубу, передає Укрінформ.
Клуб офіційно не оголошував про рішення головного тренера команди Еріка тен Гаґа щодо відсторонення 37-річного португальця, але Кріштіану присутній на фото пресслужби з ранкового заняття «манкуніанців».

Перед тренуванням у Роналду та тен Гаґа повинна була відбутися розмова.

У четвер, 27 жовтня, «МЮ» прийме молдавський «Шериф» у рамках Ліги Європи.

Як повідомляв Укрінформ, форвард не відправився на матч з «Челсі» у минулому турі АПЛ через поведінку на грі з «Тоттенгемом», коли він відмовився виходити на заміну та завчасно покинув стадіон. Футболіста було оштрафовано на 2-тижневу зарплату.

Фото: manutd.com