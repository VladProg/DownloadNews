Стали відомі арбітри поєдинків другого кваліфікаційного раунду Ліги чемпіонів УЄФА між футболістами «Дніпра-1» та грецького «Панатінаїкоса».


Першу зустріч, яка 25 липня пройде у словацькому місті Кошице (початок о 21.00), обслуговуватиме італійська суддівська бригада суддів на чолі з Даніеле Кіффі, передає Укрінформ.
Судді на лініях - Альберто Тегоні та Валеріо Колароссі. Четвертий арбітр - Ерманно Фелічіані.
На поєдинку у відповідь в Афінах 1 серпня (20.30) працюватиме німецький головний арбітр Бастіан Данкерт. Допомагатимуть його співвитчизники: лайнсмени - Домінік Шааль та Марсель Юнгер, четвертий рефері - Даніель Шлагер.
На фото: Даніеле Кіффі/scdnipro1.com.ua.