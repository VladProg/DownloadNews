Українська тенісистка Надія Кіченок боротиметься за парний титул змагань WTA 250 Kinoshita Group Japan Open Tennis Championships у японському місті Осака із призовим фондом $259,303.

У півфінальному поєдинку Надія і Анна-Лена Фрідзам з Німеччини перемогли дует Фернанда Контрерас Гомес/Деспіна Папамихаїл (Мексика/Греція) - 7:6 (8:6), 6:3, передає Укрінформ.
Суперниці провели на корті 1 годину 40 хвилин.
Наступні опонентки Кіченок і Фрідзам визначаться у матчі Анна Калинська/Юлія Путінцева (нейтральний статус/Казахстан) - Ері Ходзумі/Макото Ніномія (обидві - Японія).
Фото: btu.org.ua.