Новий головний тренер англійського футбольного клкбу «Челсі» аргентинець Маурісіо Почеттіно поділився першими враженнями від знайомства з новою командою.

Почеттіно поспілкувався з атакувальним хавбеком збірної України Михайлом Мудриком, передає Укрінформ.
«Я багато розмовляв з усіма футболістами. Мудрик - справді хороший молодий хлопець. Він має приголомшливий потенціал. Найголовніше - заслужити довіру. Гравці повинні розуміти тренерів і те, чого ми хочемо. У нас було багато розмов. Я радий цьому», - сказав аргентинський наставник «Челсі».
Як повідомлялося, Мудрик вирушив разом із «Челсі» на передсезонний тур до США. Команда планує провести п’ять спарингів.
У минулому чемпіоннаті АПЛ клуб з Лондона посів лише 12-те місце і не кваліфікувалася до єврокубків. Новий сезон команда розпочне 13 серпня.
Фото: Getty Images.