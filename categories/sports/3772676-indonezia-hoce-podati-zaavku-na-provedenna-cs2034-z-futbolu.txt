Країна веде переговори з Австралією, Малайзією та Сінгапуром про спільну заявку в ФІФА.

Індонезія веде переговори з Австралією, Малайзією та Сінгапуром щодо подачі спільної заявки на проведення чемпіонату світу з футболу 2034 року, повідомляє insidethegames, передає Укрінформ.

«Малайзія та Сінгапур зацікавлені у пропозиції. Зараз ми обговорюємо це з Австралією. Наш потенціал дуже великий, думаю, що ФІФА подбає про це», – наголосив голова Футбольної асоціації Індонезії Ерік Тохір.
Раніше заявку в ФІФА на проведення чемпіонату світу-2034 подала Саудівська Аравія. Заявку Саудівської Аравії на проведення ЧС-2034 критикують у зв’язку з поганим дотриманням прав людини в країні.
Повідомлялося, що спільну заявку планує оформити і АСЕАН – Асоціація держав Південно-Східної Азії (Таїланд, Філіппіни, В’єтнам, Камбоджа, Індонезія, Бруней, Сінгапур, Малайзія, Лаос та М’янма)

У березні цього року Індонезію позбавили прав на проведення чемпіонату світу U-20 через відмову приймати Ізраїль. Індонезія є мусульманською нацією та не має дипломатичних відносин з Ізраїлем, вони публічно підтримують палестинців.

Також цього року індонезійський Балі відмовився від проведення Всесвітніх пляжних ігор через брак коштів.
Фото: Getty Images