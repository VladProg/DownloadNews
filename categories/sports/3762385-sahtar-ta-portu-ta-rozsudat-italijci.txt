Союз європейських футбольних асоціацій (УЄФА) призначив арбітрів на поєдинки першого туру групового етапу Ліги чемпіонів.

Зустріч між донецьким «Шахтарем» та португальським «Порту» обслуговуватимуть рефері з Італії, передає Укрінформ.
Суддівську бригаду очолить 42-річний Давіде Масса, помічники на лінії - Філіппо Мелі та Стефано Алассіо, четвертий арбітр - Маттео Марченаро.
Відеопомічник рефері - Алеандро ді Паоло.
Матч «Шахтар» - «Порту» у вівторок, 19 вересня, прийматиме німецький Гамбург. Початок гри на стадіоні «Фолькспаркштадіон» о 22.00 за київським часом.
В іншому поєдинку квартету Н іспанська «Барселона» зійдеться з бельгійським «Антверпеном».
Нагадаємо, чинним переможцем Ліги чемпіонів УЄФА є англійський «Манчестер Сіті».
Фото: football-italia.net.