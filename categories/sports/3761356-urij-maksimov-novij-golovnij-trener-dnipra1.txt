Контракт розрахований на 2 роки.

Юрій Максимов очолив «Дніпро-1», повідомляє пресслужба клубу, передає Укрінформ.
Попереднім клубом 54-річного спеціаліста був «Звягель». Раніше також тренував мінське «Динамо» (асистент), київський ЦСКА, «Оболонь», «Кривбас», донецький «Металург», «Мордовію», «Тараз», «Кешлю» та «Ворсклу», був спортивним директором «Полісся».
«Дніпро-1» після вильоту з єврокубків звільнив Олександра Кучера.

Як повідомляв Укрінформ, після відставки Кучера обов’язки головного тренера «Дніпра-1» виконував Валерій Городов.
Фото: scdnipro1.com