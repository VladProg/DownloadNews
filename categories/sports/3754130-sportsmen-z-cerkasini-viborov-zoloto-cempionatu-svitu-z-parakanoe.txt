\Владислав Єпіфанов зі Сміли на Черкащині став чемпіоном світу-2023 з параканое.

Про це повідомляє відділення НОК у Черкаській області, передає Укрінформ.
"Чемпіонат світу з параканое з 23 по 27 серпня відбувся в німецькому місті Дюйсбург. У змаганнях взяли участь понад 180 спортсменів із 36 країн світу. Національну збірну представляли 5 спортсменів, серед яких черкащанин Владислав Єпіфанов. Спортсмен родом зі Сміли виступав у категорії аутригер VL3 і виборов золоту нагороду змагань", - йдеться в повідомленні.
Зазначається, що Єпіфанов став чемпіоном світу з параканое та приніс Україні чергову ліцензію на Паралімпіаду-2024. Це його перша золота медаль на чемпіонаті світу.
Паралімпійські ігри-2024 відбудуться з 28 серпня по 8 вересня в Парижі після Олімпіади-2024.
Фото: noc-ch.ck.ua