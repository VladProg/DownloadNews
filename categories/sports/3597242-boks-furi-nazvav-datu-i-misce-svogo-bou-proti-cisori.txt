Британський боксер, чемпіон WBC Тайсон Ф'юрі оголосив, що проведе бій проти свого співвітчизника Дерека Чісори.

Поєдинок має відбутися 3 грудня у Лондоні, передає Укрінформ.
«Давайте влаштуємо цей бій. До зустрічі 3 грудня в Лондоні», - написав Ф'юрі в Instagram.
Бій відбудеться на стадіоні клубу «Тоттенгем».
Додамо, Ф'юрі та Чісора проведуть третій очний бій. До цього Циганський король двічі переміг Дерека - у 2011-у та 2014 роках.
Фото: Getty Images.