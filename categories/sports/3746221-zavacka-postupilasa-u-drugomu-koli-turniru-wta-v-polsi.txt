Українська тенісистка Катаріна Завацька зачохлила ракетку після матчу другого раунду турніру WTA 125 у польському місті Гродзиськ-Мазовецький із призовим фондом $115,000.

Катаріна (№195 WTA) програла Єві Лис (150) з Німеччини - 3:6, 0:6, передає Укрінформ.
Суперниці провели на корті 1 годину 15 хвилин.
Як повідомляв Укрінформ, у першому колі Kozerki Open українка обіграла іншу німецьку тенісистку - Мону Бартель (234) з рахунком 6:2, 7:5. Це була перша перемога Завацької за два місяці.
Фото: Getty Images.