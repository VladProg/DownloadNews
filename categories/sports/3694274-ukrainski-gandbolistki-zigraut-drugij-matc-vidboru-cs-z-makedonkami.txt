11 квітня о 18.00 за київським часом розпочнеться матч-відповідь плей-офф кваліфікації жіночого чемпіонату світу-2023 з гандболу між національними збірними України та Північної Македонії.


Поєдинок пройде в угорському місті Кішварда за 30 кілометрів від українського кордону, передає Укрінформ.
Перший поєдинок у Скоп'є завершився 8 квітня гостьовою перемогою збірної України (24:22).
Після довгої паузи збірна України має шанс пробитися до фінальної частини великого гандбольного турніру.
Фінальну частину XXVI світової першості у грудні приймуть три скандинавські країни - Данія, Швеція та Норвегія.
Фото: facebook.com/uhfukraine.