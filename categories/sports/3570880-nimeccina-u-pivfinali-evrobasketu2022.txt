Збірна Німеччини вибила Грецію на чолі з зірковим Яннісом Адетокумбо.

Німеччина перемагає Грецію в чвертьфіналі Євробаскету-2022 – 107:96, передає Укрінформ.

Вирішальною стала третя чверть – за цю чверть греки набрали лише 10 очок, а суперник пішов у відрив.

Зіркового форварда збірної Греції Янніса Адетокумбо видалили за 5 хвилин до кінця матчу за два неспортивні фоли. Тим не менш, це не завадило йому стати найрезультативнішим гравцем матчу - він набрав 31 очко.

У півфіналі Німеччина зіграє з Іспанією.

Як повідомляв Укрінформ, Іспанія переграла Фінляндію – 100:90.
Фото: fiba.basketball