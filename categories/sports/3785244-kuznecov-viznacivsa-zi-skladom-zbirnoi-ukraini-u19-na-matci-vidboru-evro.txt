Головний тренер юнацької збірної України з футболу (гравці не старші 2005 року народження) Олег Кузнецов назвав склад на матчі кваліфікаційного раунду Євро-2024 (U19).

Турнір проходитиме з 15-го до 21 листопада у мальтійському місті Та-Калі (стадіон «Сентенарі»), передає Укрінформ.
Окрім господарів змагань, «синьо-жовті» зіграють із командами Косова та Словаччини.
На збір Кузнецов запросив 21 футболіста.
Склад юнацької збірної України (U19):
воротарі - Владислав Кравець («Шахтар», Донецьк), В’ячеслав Суркіс («Динамо», Київ), Давид Фесюк («Гайдук», Хорватія);
захисники - Денис Дикий, Назар Балаба, Олексій Гусєв, Тарас Михавко (усі - «Динамо», Київ), Микола Огарков («Шахтар», Донецьк), Степан Лисенко («Гайдук», Хорватія);
півзахисники - Дмитро Кремчанін, Роман Саленко (обидва - «Динамо», Київ), Євген Микитюк («Полісся», Житомир), Віталій Михайлів («Минай»), Данило Ващенко («Олександрія»), Максим Мельниченко («Дніпро-1»), Максим Деркач («Ешторіл», Португалія), Богдан Мануйлов («Сан-Хосе», Іспанія);
нападники - Тімур Тутєров («Сандерленд», Англія), Матвій Пономаренко («Динамо», Київ), Сергій Панченко («Рух», Львів), Олександр Пищур («Академія Пушкаша», Угорщина).
Володарі двох перших місць у відбірних групах та найкращий із володарів третіх місць за результатами матчів із першою та другою командами приєднаються до Португалії в елітному раунді кваліфікації.
Збірна Північної Ірландії на правах господаря отримала пряму перепустку до фінальної стадії, яка пройде влітку 2024 року. Туди ж потраплять і переможці семи груп елітраунду.
Фото: uaf.ua.