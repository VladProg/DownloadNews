Тимчасовий чемпіон WBO в надважкій вазі Чжан Чжилей (26-1-1, 21 KO) здолав британця Джо Джойса (15-2, 14 КО) в реванші.


Бій проходив у Лондоні, повідомляє Укрінформ.
У 3-му раунді Чжилей влучив правою рукою в голову Джойса, і рефері зупинив поєдинок.
У першому поєдинку, який провели у квітні цьогоріч, Чжилей теж здобув дострокову перемогу - тоді лікар зупинив бій у 6-му раунді через велику гематому під оком Джойса.
40-річний Чжилей лишився обовʼязковим претендентом на пояс WBO, яким володіє Олександр Усик (21-0, 14 КО). Зараз першим у черзі на захист українця стоїть Філіп Хргович (16-0, 13 КО), який йде по лінії IBF.
Фото: Getty Images