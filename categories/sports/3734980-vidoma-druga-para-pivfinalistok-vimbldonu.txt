Аріна Соболенко протистоятиме Онс Жабер у боротьбі за фінал.

11 і 12 липня відбулися матчі 1/4 фіналу жіночого одиночного розряду на Вімблдонському турнірі, передає Укрінформ.
У вівторок українка Еліна Світоліна вибила з боротьби першу ракетку світу Ігу Свьонтек - 7:5, 6:7(5), 6:4, а Маркета Вондроушова не пустила до півфіналу американку Джессіку Пегулу - 6:4, 2:6, 6:4.

Сьогодні друга ракетка світу Аріна Соболенко розібралася з Медісон Кіз - 6:2, 6:4, а в матчі Онс Жабер – Єлена Рибакіна перемогу здобула представниця Тунісу - 6:7(5), 6:4, 6:1.
Таким чином, Жабер зіграє з Соболенко, Світоліна – з Вондроушовою за вихід у фінал.

Як повідомляв Укрінформ, півфінали у жіночій одиночній сітці Вімблдону відбудуться завтра, 13-го липня о 15:00 за Києвом.
Фото: Getty Images