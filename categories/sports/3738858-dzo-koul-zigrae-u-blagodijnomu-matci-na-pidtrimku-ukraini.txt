Колишній півзахисник «Челсі» Джо Коул візьме участь у благодійному матчі Game4Ukraine на підтримку України.

Про це повідомили на офіційному сайті «Челсі», передає Укрінформ.
У цьому матчі зіграють команди Андрія Шевченка та Олександра Зінченка.
Головна мета матчу — збір коштів на відбудову Михайло-Коцюбинського ліцею в Чернігівській області, який 4 березня 2022 року обстріляли російські війська.
Благодійний матч відбудеться 5 серпня в Лондоні на стадіоні «Стемфорд Брідж».
Фото: instagram.com