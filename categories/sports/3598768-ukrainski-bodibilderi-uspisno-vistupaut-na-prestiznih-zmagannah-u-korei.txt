Збірна України з бодібілдингу вже здобула 11 медалей на чемпіонаті світу серед жінок та Кубку світу серед чоловіків у Йонджу (Республіка Корея).

За Україну виступають 19 спортсменів. Загалом у змаганнях беруть участь атлети з 48-ми країн, передає Укрінформ.
Чемпіонат світу (жінки та юніорки):
«Золото» - Любов Попова (змішані пари), Станіслав Тарасов (змішані пари), Катерина Спєвакова (артистичний фітнес, абсолютна категорія), Світлана Гордієнко (бодіфітнес до 158 см), Катерина Іщенко (бодіфітнес до 160 см), Катерина Іщенко (бодіфітнес, абсолютна категорія);
«Срібло» - Марія Маєвська (бодіфітнес до 158 см);
«Бронза» - Тетяна Москаленко (велнес до 158 см).
Кубок світу (чоловіки):
«Золото» - Сергій Ройко (фізик, понад 176 см), Сергій Ройко (фізик, абсолютна категорія);
«Срібло» - Федір Хашалов (фітнес).
Фото: facebook.com/minmolodsport.