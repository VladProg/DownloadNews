Федерація фехтування України оголосила збір коштів на оскарження рішень Міжнародної федерації фехтування (FIE) про допуск росіян і білорусів до міжнародних змагань у Спортивному арбітражному суді (CAS) та Окружному суді Лозанни.

Про це повідомила пресслужба федерації, передає Укрінформ.
ФФУ просить допомогти покрити витрати.
«Участь у судовому процесі проти FIE вимагає великих коштів, яких у Федерації не вистачає через економічну кризу в Україні, спричинену військовою агресією Росії проти України. Тільки CAS вимагає від нас сплатити 44 000 швейцарських франків як аванс на покриття витрат», - йдеться у заяві ФФУ.
Як повідомлялося, Ольга Харлан повідомила про зміну олімпійської кваліфікації у фехтуванні.
Фото: RedBull.com