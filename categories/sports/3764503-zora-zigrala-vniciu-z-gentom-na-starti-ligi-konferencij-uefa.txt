Футболісти луганської «Зорі» провели перший поєдинок в основній сітці Ліги конференцій УЄФА.

Стартова зустріч у Любліні (Польща) між «Зорею» та бельгійським «Гентом» завершилася внічию 1:1, передає Укрінформ.
Бельгійський форвард гостей Хьюго Кайперс відкрив рахунок на 67-й хвилині. Паритет у матчі відновив панамський хавбек номінальних господарів Едуардо Герреро (70).
В іншому протистоянні групи В ізраїльський «Маккабі» (Тель-Авів) взяв гору над ісландським «Брейдабліком» - 3:2.
Поєдинки 2-го туру Ліги конференцій УЄФА відбудуться 5 жовтня, зокрема, «Брейдаблік» - «Зоря», «Гент» - «Маккабі».
Фото: ФК «Гент».