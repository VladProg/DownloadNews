Молодіжна збірна України з футболу (гравці до 21-го року) потрапила до четвертого кошика під час жеребкування Євро-2023.

Команди-учасники фінальної частини змагань розподілені згідно з рейтингом УЄФА U21, в якому Україна займає 13-ту позицію, передає Укрінформ.
16 команд сформують чотири групи по чотири учасники.
Зазначимо, що наперед місця отримали господарі турніру. Збірна Грузії з четвертого кошика розподілена до групи А, Румунія (другий кошик) - до групи B.
Жеребкування відбудеться у Бухаресті 18 жовтня. Чемпіонат Європи відбудеться у червні-липні 2023 року.
Склад кошиків:
1: Іспанія (коефіцієнт у рейтингу УЄФА - 41,837), Португалія (40,130), Німеччина (39,668), Франція (37,887)
2: Нідерланди (36,626), Англія (35,798), Італія (35,244), Румунія (32,414)
3: Хорватія (31,945), Швейцарія (31,744), Бельгія (31,550), Чехія (30,455)
4: Україна (29,362), Норвегія (27,872), Ізраїль (25,732), Грузія (24,442).
Фото: uaf.ua.