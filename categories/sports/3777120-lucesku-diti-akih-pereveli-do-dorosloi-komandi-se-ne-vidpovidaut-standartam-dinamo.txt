Головний тренер «Динамо» Мірча Луческу розповів про рівень команди в умовах повномасштабного вторгнення.

Як передає Укрінформ, він сказав про це для GSP.


«Пішло 11 досвідчених гравців, а на їхнє місце прийшли хлопці з академії. Не проводили ніяких трансферів, як це зробив, приміром, «Дніпро-1». А діти, яких ми перевели до дорослої команди, ще не відповідають стандартам «Динамо». По суті ми є клубом, в якому найбільше число футболістів з академії. Подивимося, що буде далі. Зараз наша перевага в тому, що маємо 3 матчі в запасі», - сказав Луческу.


Головний тренер «Динамо» також зауважив, що має проблеми зі здоров’ям, але продовжує тренувати, поки має сили.


Як повідомлялося, «Динамо» посідає шосту сходинку в УПЛ з 15-ма очками. Кияни також мають 3 матчі в запасі.


Фото: Getty Images