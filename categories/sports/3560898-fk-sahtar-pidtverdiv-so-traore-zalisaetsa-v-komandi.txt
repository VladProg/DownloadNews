Донецький футбольний клуб «Шахтар» офіційно підтвердив, що буркінійський форвард Лассіна Траоре залишається в команді, незважаючи на війну.

В інтерв'ю пресслужбі «Шахтаря» гравець підкреслив, що прийняв таке рішення через любов до клубу та України, передає Укрінформ.
«Вирішив залишитись, насамперед, через мою любов до клубу та країни, яка чудово мене зустріла, коли все було добре. В Україні я почувався вдома від першого дня. Також усі мої партнери по команді та керівництво підтримували мене після моєї травми до сьогодні. Повага є однією з головних життєвих цінностей у Буркіна-Фасо. Хочу сказати фанам «Шахтаря», що Траоре повернувся з іще більшим бажанням і мотивацією. Легко не буде, зважаючи на те, через що пройшла команда. Однак ми змагатимемось разом за честь клубу в українському чемпіонаті та Лізі чемпіонів», - сказав Траоре.
Додамо, що за національну збірну Буркіна-Фасо 21-річний Траоре провів 17 матчів і забив 7 м'ячів.
Фото: facebook.com/fcshakhtar.