Колишній футбольний форвард «Динамо», «Шахтаря» і збірної України Жуніор Мораес розповів, що хотів стати найкращим бомбардиром в історії чемпіонату України.

Нападник зазначив, що йому не вистачило для його 22-х голів, передає Укрінформ.
«Я хотів би довше залишитися в Україні. Був на відстані 22 голів, щоб стати найкращим бомбардиром в історії чемпіонату України, це була моя кінцева мета. На жаль, почалася війна. У мене були пропозиції від «Аталанти» та корейського «Ульсана». Я був дуже близький до переїзду в Азію. Потім надійшла пропозиція від «Корінтіанса», це був цікавий варіант. Я вирішив залишитися у Бразилії», - сказав Мораес.
Додамо, що Жуніор Мораес також провів 11 матчів у складі національної збірної України і забив один м'яч.
Фото: ogol.com.br.