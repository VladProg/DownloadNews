Команда завоювала 30 золотих медалей.

У британському Бірмінґемі завершилися перші за вісім років Всесвітні ігри серед людей із порушенням зору, упродовж змагань розіграли медалі в десяти адаптивних видах спорту, передає Укрінформ.
Найуспішнішим видом спорту для України на цих Іграх став паверліфтинг. Команда завоювала одразу 37 медалей, зокрема 27 чемпіонських титулів із 38 можливих. Домінування українців принесло їм перше місце в медальному заліку цього виду спорту. Крім того, за змагання з паверліфтингу в Бірмінґемі українські спортсмени встановили 20 світових рекордів.
Українські дзюдоїстки з порушенням зору завоювали шість медалей на IBSA World Games, що в цьому виді спорту мали статус чемпіонату світу.

Єдине українське «золото» в командних видах спорту здобула чоловіча збірна з футзалу, що виступала серед спортсменів із частковою втратою зору. «Синьо-жовті» вирвали перемогу в драматичному фіналі над Англією, обігравши суперників на останній хвилині овертайму.
Ще одну командну нагороду виграла чоловіча збірна України з голболу. Гравці завоювали «бронзу», впевнено здолавши в матчі за третє місце Литву з рахунком 9:2.

Як повідомляв Укрінформ, збірну України на цьому турнірі представили 53 спортсмени, які виступили в чотирьох видах спорту.
Фото: IBSA/Will Cheshire