Перша «ракетка» України Віталій Сачко нинішнього тижня посідає 167-е місце у рейтингу Асоціації тенісистів-професіоналів (АТР) - мінус 1 позиція.

Ілля Марченко розпочав новий ігровий тиждень на 210-й сходинці у світовій класифікації (+2 місця), а Олексій Крутих піднявся на 241-у позицію (+2), передає Укрінформ.
Свої особисті рейтингові рекорди з-поміж українців оновили Ерік Ваншельбойм - 384-те місце (+1), В'ячеслав Белінський - 500-те (+39), Юрій Джавакян - 683-те (+22),
Олександр Брайнін - 694-те (+22), Ігор Дудун - 1443-тє (+1), Володимир Якубенко - 1521-те (+3).
У національному парному рейтингу лідерство утримує Денис Молчанов, який цього знову оновив власний рейтинговий рекорд, піднявшись на 61-е місце (+1). Владислав Манафов посідає106-ту сходинку (+1), а Олег Приходько - 179-ту (+1).
Фото: gepa-pictures.com.