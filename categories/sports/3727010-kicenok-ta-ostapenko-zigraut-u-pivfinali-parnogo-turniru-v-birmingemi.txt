Тенісистки – чинні чемпіонки турніру.

Перші сіяні українка Людмила Кіченок та Єлена Остапенко з Латвії вийшли до півфіналу парного розряду турніру WTA 250 у Бірмінгемі, передає Укрінформ.

В 1/4 фіналу Кіченок та Остапенко перемогли дует Ульрікке Ейкері / Алєксандра Панова - 6:4, 6:1. Матч триваводну годину.
У півфіналі Кіченок та Остапенко зіграють з третіми сіяними Сторм Хантер та Алісією Паркс.
Кіченок та Остапенко — чинні переможниці турніру у Бірмінгемі. Титул у Бірмінгемі став для тенісисток першим спільним на рівні WTA.

Як повідомляв Укрінформ, в 1/2 фіналу парного турніру у Бірмінгемі також зіграє Марта Костюк. Українка у дуеті з Барборою Крейчиковою зустрінеться з Магдою Лінетт та Бернардою Перою.

Фото: Getty Images