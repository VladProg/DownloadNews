Український баскетболіст поділився планами на майбутнє.

Святослав Михайлюк розповів, що хотів би продовжити свою кар’єру у «Шарлотт», повідомляє

Double Dribble, передає Укрінформ.
«Так, звісно. Я відіграв тут свій найкращий сезон в НБА статистично. Мені все дуже подобається, подобається ставлення тренерів. Гарне, спокійне місто. Мені було б дуже приємно тут залишитись. Тож, думаю, такий шанс є. У цьому році з контрактом буде простіше, як мені здається. Я зіграв якнайкраще. Мені сподобалось, як я зіграв, людям сподобалось. Що станеться, те станеться», - сказав Михайлюк.

Михайлюк зіграв в чемпіонаті 31 матч, серед яких 7 в стартовому складі. 13 ігор він провів за «Нью-Йорк», 18 – за «Шарлотт».
В середньому Святослав проводив 14 хвилин за матч на майданчику. Він набирав 6,6 очка, 1,5 результативні передачі, 1,5 підбору, 0,4 перехоплення, 0,1 блок-шота та 0,7 втрат в середньому за матч.
Українець закінчив сезон з «Шарлотт» на 14-му місці на Сході – 27 перемог та 55 поразок.
Фото: Getty Images