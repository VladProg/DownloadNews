Організацію жіночого чемпіонату світу у Дивізіоні 3A, де виступає національна збірна України, отримала Хорватія.

Це право балканська держава здобула за підсумками голосування членів конгресу IIHF у суперництві з Литвою (21 проти 5), передає Укрінформ.
Таким чином, навесні 2024 року суперницями наших дівчат будуть збірні Хорватії, Литви, Румунії, Болгарії та Сербії.
Чоловіча національна збірна України наступного року знову виступатиме у третьому за силою ешелоні світового хокею - Дивізіоні 1B.
Як вирішив конгрес IIHFС, суперниками нашої команди будуть Литва, Китай, Естонія, Нідерланди та Іспанія.
Чоловічий турнір відбудеться з 27 квітня по 3 травня у литовській столиці - Вільнюсі.
Фото: facebook.com/fhu.com.ua.