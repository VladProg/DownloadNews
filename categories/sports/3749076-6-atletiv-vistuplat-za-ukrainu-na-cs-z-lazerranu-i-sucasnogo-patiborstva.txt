З 19-го по 28 серпня місто Бат (Велика Британія) прийматиме чемпіонат світу з лазер-рану та сучасного п’ятиборства.

У перші три дні будуть розіграні нагороди у лазер-рані. 22 серпня розпочнеться програма змагань з сучасного п’ятиборства, яка включатиме індивідуальну та командну першість, жіночу, чоловічу та змішану естафети, передає Укрінформ.
Україну на світовій першості представлятимуть шість спортсменів:
чоловіки - Олександр Товкай, Максим Агарушев, Роман Попов, Кирим Шехмаметьєв та Дмитро Кірпулянський;
жінки - Ольга Клуннікова.
Зазначимо, що на чемпіонаті світу будуть розіграні шість олімпійських ліцензій (по три у жінок та чоловіків) на Ігри у Парижі-2024.
Фото: facebook.com/olympicua.