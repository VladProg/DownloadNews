Українська тенісистка розкритикувала реакцію Асоціації жіночого тенісу WTA на війну в Україні.

Про це вона розповіла в інтерв’ю L’Equipe, передає Укрінформ.

«Ми налякані, почуваємося спустошеними. Те, що відбувається з Лесею Цуренко, — дуже сумно. Люди, які не проходили через це, не можуть зрозуміти, як це: коли ти не маєш дому, коли не почуваєшся в безпеці ніде, коли твоя родина залишається в Україні, під бомбардуваннями, знаючи, що українські міста знищують. Це одночасно відчуття страху й великої спустошеності. WTA мала б зробити більше, значно більше, з багатьох питань. Але тепер запізно. Було випущено багато пресрелізів, проведено багато інтерв’ю. Та це було марно», — сказала Світоліна.

Як повідомляв Укрінформ, Цуренко знялася з матчу проти білоруски Арини Соболенко через панічну атаку після розмови з очільником організації Стівом Саймоном.

Фото: Getty Image