Нападник молодіжної збірної України Богдан В'юнник прокоментував поєдинок групового етапу футбольного Євро-2023 (U21) з Іспанією - 2:2.


Саме Богдан, який виступає за австрійськой клуб «Грацер», став автором першого голу у ворота іспанців, передає Укрінформ.
«Чесно кажучи, ми дуже засмучені нічиєю, бо домінували протягом матчу і вважали, що зможемо перемогти. Іспанія - одна з найкращих команд у світі, але сьогодні ми видали свій максимум. Ви не можете собі уявити, наскільки важливим був для мене цей гол. Мене багато критикували, що я мало забиваю, тож я відчував сильний тиск, але сьогодні намагався бути спокійним. У другому таймі ми намагалися зберегти темп, старалися контратакувати. Було дуже сумно, коли пропустили. Наша команда - як сім’я, і з кожним хорошим моментом, кожним голом, кожною перемогою ми отримуємо заряд упевненості», - сказав Богдан В'юнник.
Нічийний результат з іспанцями означає, що збірна України посіла друге місце у квартеті. Свій чвертьфінал наша команда проведе 2 липня у руменському місті Клуж-Напока з переможцем групи D (Франція, Італія, Швейцарія).
Фото: uaf.ua.