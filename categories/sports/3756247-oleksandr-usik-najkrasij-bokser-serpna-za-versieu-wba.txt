В минулому місяці українець захистив чемпіонські пояси у поєдинку проти Дюбуа.

Чемпіона світу за версіями WBO/WBA/IBF/IBO Олександра Усика визнано найкращим боксером серпня за версією Всесвітньої боксерської асоціації (WBA), передає Укрінформ.

Наприкінці серпня Усик нокаутував у дев’ятому раунді британського боксера Даніеля Дюбуа та захистив чемпіонські пояси. Поєдинок відбувся у Вроцлаві на «Тарчинськи Арені».


Для Усика перемога над Дюбуа стала 21-ою на професійному рингу, 14 разів українець завершував поєдинок достроково. Британець зазнав другої поразки в кар’єрі.


Фото: K2 Promotions, wbaboxing.com