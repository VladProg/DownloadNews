Українець поступився Рудольфу Моллекеру з Німеччини.

Віталій Сачко програв у фіналі кваліфікації на «челенджері» в Чехії, передає Укрінформ.
Українець поступився німецькому тенісисту Рудольфу Моллекеру - 4:6, 2:6. Матч тривав 1 годину 24 хвилини.
У першому колі кваліфікації Сачко переміг німця Йоханнеса Гертайса.
Загалом для Сачка це був дев'ятий старт у відбірковій сітці «челенджера» у поточному сезоні.

Як повідомляв Укрінформ, в основній сітці турніру WTA 1000 в Римі виступлять українки Марта Костюк, Ангеліна Калініна, Леся Цуренко та Еліна Світоліна.
Фото: btu.org.ua