Українка Джоан-Фейбі Бежура стала чемпіонкою Європейських ігор у фехтуванні на шпазі.

Бежура єдиною з українок пройшла в 1/16 фіналу, в плей-оф вона потрапила з другого місця, передає Укрінформ.
На шляху до фіналу українка здолала Софію Просіну (15:4) в 1/16 фіналу, Еріку Кірпу (15:10) – в 1/8-й, Емму Франссон (15:11) – у чвертьфіналі та Александру Елер (15:12) – у півфіналі.
У фіналі Бежура перемогла представницю Польщі Мартину Сватовську-Венгларчик – 15:12.
Для Бежури це найкращий результат у кар'єрі. До цього її найвищим особистим досягненням на було 11-те місце на чемпіонаті Європи 2017 року.
Загалом на рахунку України вже 25 нагород на цих ЄІ.
Змагання триватимуть до 2 липня.
Фото: Getty Images