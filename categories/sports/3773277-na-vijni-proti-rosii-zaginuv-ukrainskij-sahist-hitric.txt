На російсько-українській війні загинув шахіст, суддя і тренер з Житомира Роман Хитрич.

Як передає Укрінформ, про це повідомили на сторінці Бердичівської міської ради у Фейсбуці.


Роман був кандидатом у майстри спорту з шахів. Працював педагогом-організатором у бердичівському МЦ «Юність», фахівцем у МЦ «Спорт для всіх», після чого продовжив свою тренерсько-викладацьку кар’єру у житомирській ДЮСШ № 1.


Хитрича мобілізували декілька місяців тому. Після навчання він потрапив до 66-ї окремої механізованої бригади імені Мстислава Хороброго.


Роман загинув 7 жовтня під час бойових дій на Сватівському напрямку на Луганщині. Йому було 43 роки.


Фото: facebook.com