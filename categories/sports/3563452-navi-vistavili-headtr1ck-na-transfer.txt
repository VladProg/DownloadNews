Данило Валітов був у академії народжених перемагати.

Кіберспортивний клуб NAVI оголосив, що готовий віддати гравця молодіжної команди з CS:GO Данила «headtr1ck» Валітова в оренду або продати до іншої команди, повідомляє Укрінформ.
«З моменту приєднання до NAVI моє життя повністю змінилося. Я завжди був щасливий і гордий виступати за таку велику організацію. Було багато злетів та падінь, я вдячний кожному гравцю, з яким виступав, це незабутня історія.
Хотів би окремо подякувати моєму тренерові Амірану за те, що якось він повірив у мене і дав шанс розкрити себе. Важко усвідомлювати, що мій час в академії добіг кінця, але я розумію, що треба рухатися вперед і досягати нових висот. Раз у NAVI – назавжди у NAVI», - прокоментував Данило.
Як повідомляв Укрінформ, 17-річний Валітов приєднався до NAVI у квітні 2020 року. За цей час він чотири рази взяв участь у WePlay Academy League, також зіграв на BLAST Premier.
Фото: HLTV