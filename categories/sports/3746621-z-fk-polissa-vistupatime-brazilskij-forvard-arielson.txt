Футбольний клуб української Прем'єр-ліги «Полісся» (Житомир) уклав контракт про оренду із правом викупу бразильського 18-річного нападника Аріельсона Сампайо Гальвао.


До переходу в «Полісся» Аріельсон виступав на батьківщині за «Крузейро», за який впродовж останніх двох років у 53-х матчах забив 21 м1яч, передає Укрінформ.
«Ще перед початком навчально-тренувальних зборів ми анонсували підсилення команди. Рухаємося у цьому напрямку. Нападник Аріельсон Сампайо Гальвао - молодий футболіст, який вже продемонстрував чудову результативність та ефективність на полі. Селекційна робота на цьому не зупиняється, і ми продовжимо слідкувати за футболістами, які потенційно можуть підсилити склад «Полісся», - зазначив генеральний директор ФК «Полісся» Володимир Загурський.
Фото: polissyafc.com.