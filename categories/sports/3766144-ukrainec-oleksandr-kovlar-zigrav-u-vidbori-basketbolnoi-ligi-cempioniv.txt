Плеймейкер національної збірної України з баскетболу Олександр Ковляр взяв участь у матчі 1/4 фіналу кваліфікації Ліги чемпіонів.


Естонський «Калев», у складі якого виступає наш захисник, поступився шведському «Норчеппінгу» - 78:82, передає Укрінорм.
Ковляр вийшов у старті, відіграв 28 хвилин, набрав 14 очок, зробив 3 підбирання, 7 передач та 1 перехоплення.
«Калев» втратив шанси на продовження боротьби та вихід до основної частини Ліги чемпіонів сезону-2023/24.
Зазначимо, що у кваліфікації також зіграє центровий збірної України Артем Пустовий, який виступатиме у складі іспанського клубу «Обрадойро».
Фото: fbu.ua.