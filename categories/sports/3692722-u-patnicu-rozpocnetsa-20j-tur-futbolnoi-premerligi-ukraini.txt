Матчем між полтавською «Ворсклою» та «Інгульцем» з Петрового стартує у п'ятницю, 7 квітня, 20-й тур чемпіонату України з футболу серед клубів Прем'єр-ліги.

Поєдинок розпочнеться у Полтаві о 15.00, передає Укрінформ.
Чотири зустрічі заплановані на суботу, 8 квітня. Київське «Динамо» приймає закарпатський «Минай» (початок о 13.00), криворізький «Кривбас» - луганську «Зорю» (13.00), донецький «Шахтар» - харківський «Металіст» (14.00), а львівський «Рух» - рівненський «Верес» (15.00).
Завершится тур у неділю, 9 квітня, матчами між «Дніпром-1» і «Львовом» (13.00), «Олександрією» і «Чорноморцем» (13.00), ковалівським «Колосом» і харківським «Металістом 1925». (15.00).
Становище лідерів: «Шахтар» - 43 очки (після 18-ти ігор), «Дніпро-1» - 42 (18), «Зоря» - 40 (19), «Динамо» - 36 (19), «Олександрія» - 31 (18).