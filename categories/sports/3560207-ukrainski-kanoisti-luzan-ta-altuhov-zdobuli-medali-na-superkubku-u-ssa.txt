Українці Людмила Лузан та Павло Алтухов стали медалістами Суперкубка ICF з веслування на байдарках та каное.

Змагання пройшли в американському Оклахома-Сіті, передає Укрінформ.
Лузан і Алтухов пройшли до фіналу змагань у змішаній парній естафеті на каное-одиночках на дистанції 1500 м. Обидва представники України виступали спільно з іноземними веслувальниками: Лузан - з молдовським колегою Олегом Тарновським, Алтухов - з іспанкою Марією Корберою.
Лузан і Тарновський подолали дистанцію за 7хвилин 33,76 секунди і здобули «срібло». Корбера та Алтухов замкнули топ-трійку з відставанням від лідера в 17,18 секунди.
Перемогу здобула пара Марія Маярд/Сергій Тарновський (Чилі/Молдова), яка показала час 7.18,61.
Фото: canoeicf.com.