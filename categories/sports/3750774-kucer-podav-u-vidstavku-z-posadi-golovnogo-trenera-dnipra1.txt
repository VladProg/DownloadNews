«Дніпро-1» поступився «Оболоні» - 1:2.

Олександр Кучер покинув посаду головного тренера «Дніпра-1», про це український фахівець оголосив на пресконференції після матчу з «Оболонню», передає Укрінформ.
Київський клуб здобув перемогу над «Дніпром-1» - 2:1.
Кучер очолював «Дніпро-1» з початку минулого сезону. Команда фінішувала 2-ю у попередньому розіграші УПЛ, а у поточному двічі поспіль втратила очки проти «Миная» та «Оболоні».
У єврокубках клуб опустився у Лігу конференцій, де зіграє зі «Спартаком» Трнавою за право виступати у групі.
Як повідомляв Укрінформ, раніше посаду спортивного директора клубу покинув Євген Красніков.


Фото: upl.ua