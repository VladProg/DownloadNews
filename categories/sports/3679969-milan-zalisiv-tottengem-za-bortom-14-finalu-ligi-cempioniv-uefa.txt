Футболісти італійського «Мілана» пробилися до чвертьфіналу Ліги чемпіонів УЄФА.

В 1/8 фіналу «россонері» після мінімального успіху на домашньому «Сан-Сіро» у Мілані (1:0) зіграли внічию з англійським «Тоттенгемом» у Лондоні (0:0), передає Укрінформ.
«Мілан» склав компанію в 1/4 фіналу турніру португальській «Бенфіці», англійському «Челсі» та німецькій «Баварії».

Ще чотири матчі у відповідь 1/8 фіналу Ліги чемпіонів пройдуть наступного тижня. 14 березня: «Манчестер Сіті» (Англія) - «Лейпциг» (Німеччина), «Порту» (Португалія) - «Інтер» (Італія); 15 березня: «Реал» (Іспанія) - «Ліверпуль» (Англія), «Наполі» (Італія) - «Айнтрахт» (Німеччина).
Жеребкування 1/4 та 1/2 фіналу Ліги чемпіонів УЄФА відбудеться 17 березня.
Фото: AFP.