Футболісти луганської «Зорі» провели перший контрольний поєдинок на літніх навчально-тренувальних зборах у Польщі.

Як інформує Sport.ua, команда під керівництвом нового тренера серба Ненада Лалатовича готується до початку нового сезону Української Прем'єр-ліги (УПЛ) та до єврокубків, передає Укрінформ.
4 липня у першій грі на зборах «Зоря» здолала польську «Ресовію» з рахунком 4:2. Дублі оформили Назарій Русин та Данило Алефіренко.
«Чорно-білі» проведуть в Польщі більшу частину липня, після чого повернуться в Україну, де 29 липня розпочнеться новий сезон.
На зборах луганська команда проведе ще 4 спаринги, суперниками будуть: 8 липня - «Сталь» (Польща), 11 липня - «Земплін» (Словаччина), 17 липня - «Гурник» (Польща), 22 липня - «Ружомберок» (Словаччина).
Фото: ФК «Зоря» (Луганськ).