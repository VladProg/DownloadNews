Матчі основної сітки «Вімблдон» відбудуться з 3 до 16 липня.

Організатори «Вімблдону» повідомили на пресконференції, що 1 фунт з кожного проданого квитка на матч турніру в цьому році буде перерахований на допомогу Україні, передає Укрінформ.

Також організатори покриють всі витрати українських гравців та 1 члена їхньої команди на трав'яний сезон.
Окрім цього, встановлена заборона на російські чи білоруські прапори та символи підтримки режимів країн.Турнір не транслюватиметься на російському телебаченні, а російські ЗМІ не будуть акредитовані для висвітлення змагань.
Як повідомляв Укрінформ, міністр закордонних справ України Дмитро Кулеба розкритикував рішення організаторів Вімблдонського тенісного турніру-2023 допустити росіян і білорусів до турніру.
Фото: Getty Image