Бригада українських футбольних арбітрів працюватиме на матчі у відповідь другого кваліфікаційного раунду Ліги конференцій УЄФА між португальською «Віторією» та словенським клубом «Целє».

Гру «Віторія» - «Целє» на стадіоні «Афонсу Енрікеш» у піренейському місті Гімарайнш обслуговуватимуть судді на чолі з Віктором Копієвським, передає Укрінформ.
На лініях Копієвському допомагатимуть Семен Шлончак та Олександр Беркут. Обов’язки четвертого арбітра виконуватиме Ярослав Козик.
Зустріч відбудеться 3 серпня і розпочнеться о 22.15 за київським часом.
У першій зустрічі «Віторія» здобула виїзну перемогу над «Целє» - 4:3.
Фото: ФК «Львів».