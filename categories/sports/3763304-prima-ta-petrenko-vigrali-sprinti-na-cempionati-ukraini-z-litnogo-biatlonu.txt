Це перший старт після завершення літнього чемпіонату світу.

У Львівській області розпочався літній чемпіонат України з біатлону, перші медалі національної першості розіграли у спринтерських гонках серед чоловіків та жінок, передає Укрінформ.
Лідерами чоловічого спринту були біатлоністи основи збірної України. Ключова боротьба за перемогу на фініші розгорнулася між Артемом Примою та Артемом Тищенком. Вирішальним для визначення переможця стало останнє коло. На ньому Тищенко, який не допустив жодного промаху, програв Примі 11 секунд та фінішував другим. Замкнув призову трійку Денис Насико.
Жіночий спринт виграла Ірина Петренко – біатлоністка допустила одну хибу на стрільбі, але випередила другу Дарину Чалик на 19 секунд. Третьою на фініші спринту серед жінок стала Ірина Шевченко, з однією помилкою на стрільбі біатлоністка програла лідерці понад 40 секунд.

Як повідомляв Укрінформ, завтра 20-го вересня на ЧУ відбудуться гонки переслідування.

Фото: biathlon.com.ua