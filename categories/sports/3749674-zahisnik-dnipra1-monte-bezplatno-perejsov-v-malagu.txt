«Малага» оголосила про трансфер центрального захисника «Дніпра-1» Нелсона Монте.

Про це повідомила пресслужба іспанців, передає Укрінформ.
Трансфер відбувся на правах вільного агента. Відзначається, що гравець припинив співпрацю зі своїм попереднім клубом.
Контракт з 28-річним португальцем розрахований на три сезони.
Футболіст вже пройшов медогляд.
Як повідомлялося, «Дніпро-1» підписав Монте восени 2021 року на правах вільного агента з «Ріу Аве».
Після повномасштабного вторгнення РФ в України Нелсона відправляли в оренду до «Альмерії» та «Шавеша».
Нелсон Монте провів 9 матчів за дніпровський клуб, зробив 1 асист.
«Малага» за підсумками минулого сезону вилетіла в третій за силою дивізіон Іспанії.
Фото: malagacf.com