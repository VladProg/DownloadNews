У четвер, 8 вересня, футболісти київського «Динамо» проведуть перший поєдинок групового раунду Ліги Європи проти турецького «Фенербахче».

Матч зі стадіону «Шюкрю Сараджоглу» у Стамбулі на території України покаже відеосервіс MEGOGO та платформа Volia TV. Початок зустрічі о 19.45 за київським часом, передає Укрінформ.
Абсолютним фаворитом поєдинку у букмекерів є турецька команда. На перемогу «Фенербахче» можна поставити з коефіцієнтом 1,66. Нічия оцінюється в 4,34, перемога киян - 5,45.
Динамівці та стамбульці вже перетиналися нинішнього єврокубкового сезону. У 2-у кваліфікаційному раунді Ліги чемпіонів «Динамо» пройшло «Фенербахче» за сумою двой матчів (0:0, 2:1 - у додатковий час).
Поєдинок розсудить бригада з Угорщини. Головний арбіир - 43-річний Тамаш Богнар.
Фото: Getty Images.