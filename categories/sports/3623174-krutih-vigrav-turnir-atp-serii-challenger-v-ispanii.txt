Українець Олексій Крутих став переможцем турніру Асоціації тенісистів професіоналів (АТР) серії Challenger - Copa Faulcombridge - у Валенсії (Іспанія) із призовим фондом у $67,96 тис.

У фіналі одиночного розряду Крутих впевнено обіграв француза Люка ван Аша - 6:2, 6:0, передає Укрінформ.
Титул у Валенсії приніс українцю €9,20 тис призових та 90 рейтингових очок, завдяки яким він оновить особистий рекорд у світовому рейтингу ATP, дебютувавши у топ-200.
Як повідомляв Укрінформ, днем ​​раніше Крутих разом із Оріолом Рокою Батальєю з Іспанії переміг у парному розряді Copa Faulcombridge.
Фото: Copa Faulcombridge.