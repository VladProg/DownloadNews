Американський телеканал зняв фільм про Ломаченка та війну в Україні.

Колишній чемпіон світу у трьох дивізіонах Василь Ломаченко (16-2, 11 КО) розповів про війну в Україні, повідомляє прес-служба Top Rank, передає Укрінформ.
«Це дуже велика проблема для наших дітей, тому що вони малі, вони не розуміють, що сталося. Але вони бачать ці бомби. У тебе виникають погані почуття, коли ти кілька годин сидиш у підвалі і не розумієш, коли зможеш повернутися до свого дому. Як я можу підібрати слова та описати ці почуття? Ви не зрозумієте цього, якщо не були у цій ситуації. Вмирає багато людей, багато дітей. Немає правильних слів, щоб пояснити цей жах», - сказав Ломаченко.

Як повідомляв Укрінформ, 29 жовтня Ломаченко проведе бій проти Джермейна Ортіса.

Фото: Getty Image