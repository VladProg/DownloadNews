«Тоттенгем» офіційно оголосив про повноцінний викуп вінгера Деяна Кулушевського в «Ювентуса».

Про це повідомила пресслужба «шпорів», передає Укрінформ.
Швед підписав контракт до 2028 року. Сума трансферу клубом не називається, однак інсайдер Фабріціо Романо повідомляв, що йдеться про 30 мільйонів євро.
23-річний футболіст виступав за «Тоттенгем» півтора сезону на правах оренди. Він провів 57 матчів, відзначившись 7 голами.
Як повідомлялося, «Тоттенгем» фінішував на восьмій сходинці в АПЛ.
Фото: Getty Images