Перша «ракетка» України Олексій Крутих достроково завершив виступ на турнірі Асоціації тенісистів професіоналів (АТР) серії Challenger - Saint Tropez Open - у Сен-Тропе (Франція) із призовим фондом €90,28 тис.

У другому колі основної сітки одиночного розряду Крутих поступився посіяному під 7-м номером Юрію Родіонову з Австрії - 6:7 (5:7), 2:6, передає Укрінформ.
Тенісисти провели на корті 1 годину 40 хвилин.
За місце у півфіналі змагань Родіонову протистоятиме італієць Роберто Маркора, який взяв гору над 4-м номером «посіву» іспанцем Вердаско - 7:6 (8:6), 6:2.
Турнір Saint Tropez Open пройде до 16 жовтня.
Фото: btu.org.ua.