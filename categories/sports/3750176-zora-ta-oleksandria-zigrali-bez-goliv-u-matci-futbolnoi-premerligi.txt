Футболісти луганської «Зорі» та «Олександріі» розійшлися миром у поєдинку 4-го туру чемпіонату України з футболу серед команд Прем'єр-ліги (УПЛ).

Матч на київському стадіоні «Лівий Берег» завершився з рахунком 0:0, передає Укрінформ.
Наприкінці гри арбітр зустрічі Юрій Іванов показав червону картку сербському наставнику «Зорі» Ненаду Лалатовичу.
У суботу, 19 серпня, пройдуть матчі рівненського «Вереса» та полтавської «Ворскли» (15.00), харківського «Маталіста 1925» та закарпатського «Минаю» (17.00), львівського «Руха» та ковалівського «Колоса» (19.00).
У неділю, 20 серпня, 4-й тур завершать протистояння «Дніпра-1» з київською «Оболонню» (15.00), одеського «Чорноморця» з київським «Динамо» (17.00), криворізького «Кривбаса» із донецьким «Шахтарем» (19.00).
Як повідомлялося тур стартував домашньою поразкою черкаського «ЛНЗ» від житомирського «Полісся» (1:2).
Після 3-х турів попереду «Рух» із максимальною кількістю очок - 9.
Фото: ФК «Зоря».