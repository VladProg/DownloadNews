Півзахисник ПСВ Хаві Сімонс покинув тренувальний збір команди.

Про це повідомив футбольний інсайдер Фабріціо Романо в Твіттері, передає Укрінформ.
За інформацією інсайдера, 20-річний нідерландець підписав контракт з «ПСЖ», який активував клаусулу гравця у розмірі 6 мільйонів євро.
Як повідомлялося, Сімонс перейшов влітку минулого року у «ПСВ» саме з «ПСЖ». Французи мали право зворотного викупу за 6 мільйонів євро, яким можна було скористатися до кінця липня цього року.
Зазначається, що якщо Кіліан Мбаппе або Неймар покинуть «ПСЖ», Сімонс залишиться у команді на наступний сезон. Якщо цього не станеться, нідерландець приєднається до іншого клубу на правах оренди.
У минулому сезоні Сімонс забив 22 голи та віддав 11 асистів у 48 матчах.
Фото: Getty Images