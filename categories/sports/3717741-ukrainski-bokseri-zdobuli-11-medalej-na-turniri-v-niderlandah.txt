11 нагород завоювади на міжнародному турнірі «Кубок Ейндховена» в Нідерландах представники українського боксу.

В активі нашої збірної 5 золотих, 4 срібні та 2 бронзові медалі і друге загальнокомандне місце, передає Укрінформ.
«Золото» здобули Ярослав Михалушко, Богдан Толмачов, Павло Іллюша, Дмитро Колісніченко та Ратмір Турчанінов.
«Срібло» у Данила Лозана, Руслана Цикала, Геннадія Масленнікова і Ашота Кочаряна, «бронза» - у Андрія Халецького та Василя Ткачука.
Нагороду «Найкращому боксеру» отримав Павло Ілюша.
У змаганнях за «Кубок Ейндховена» взяли участь боксери з 25-ти країн.
Фото: facebook.com/minmolodsport.