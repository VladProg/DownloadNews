1:3 - таким став загальний рахунок тенісного матчу Україна - Чехія у кваліфікації Світового фіналу Кубка Біллі Джин Кінг.

У четвертому поєдинку на корті турецького міста Анталія Катаріна Завацька (№261 WTA) програла Маркеті Вондроушовій (82) - 3:6, 4:6, передає Укрінформ.

Зустріч тривала 1 годину 50 хвилин.
Запланована заключна, парна зустріч Людмила Кіченок/Даяна Ястремська - Кароліна Мухова/Лінда Носкова тепер може бути цікавою лише с точки зору престижу.
Як повідомлялося, першого ігрового дня Марта Костюк (83) поступилася Вондроушовій - 2:6, 1:6, а Завацька - 12-й «ракетці» світу Крейчиковій - 4:6, 3:6.

Сьогодні Костюк здобула вольову перемогу над Крейчиковою - 3:6, 6:1, 6:4.
Тепер Чехія на початку листопада зіграє у Світовому фіналі Кубка Біллі Джин Кінг, а українські тенісистки вирушать до плей-офф турніру.
Фото: facebook.com/UkrainianTennisFederation.