Увечері, 31 липня, у Греції папередодні матчу-відповіді 2-го кваліфікаційного раунду футбольної Ліги чемпіонів із «Панатінаїкосом» (перша гра - 1:3) стало зле 15-м представникам українського клубу «Дніпро-1».


Журналіст Володимир Звєров у Telegram повідомляє, що всі вони відчували симптоми отруєння, передає Укрінформ.
«Серед них - 8 футболістів. Симптоми отруєння відчували навіть ті представників делегації українського клубу, які не вечеряли разом з командою в афінському готелі, а лише пили воду та їли банани, які сторона-організатор залишила для гостей у роздягальні. Нині у клубі проводять розслідування, як так могло статися. Паралельно адміністратори команди самі закуповують продукти у місцевому супермаркеті», - йдеться у повідомленні.
Як повідомлялося матч «Панатінаїкос» - «Дніпро-1» відбудеться сьогодні, 1 серпня. початок о 20.30 за київським часом.
Фото: facebook.com/sportclubdnipro1.