Капітан жіночої збірної України з баскетболу Аліна Ягупова відновилася від травми, через яку пропустила стартові матчі відбору Євробаскету-2025.

У поєдинку чемпіонату Туреччини її клуб «Чукурува Мерсін» на виїзді здолала «Беллону Кайсері» - 80:52, вигравши сьомий матч з десяти у першості країни, передає Укрінформ.
Аліна провела на майданчику понад 20 хвилин, набрала 15 очок, зробила 5 підбирань, 3 передачі та 1 перехоплення.
«Чукурува» посідає третю сходинку турнірної таблиці.
Наступний матч команда Ягупової проведе у неділю, 19 листопада, проти одного з аутсайдерів «Джанкаї».
Фото: fbu.ua.