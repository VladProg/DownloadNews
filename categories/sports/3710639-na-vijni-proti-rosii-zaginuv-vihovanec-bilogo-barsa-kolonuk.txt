В боях за Україну загинув 19-річний вихованець дитячо-юнацької школи «Зміна-Білий Барс» Олександр Колонюк.

Про це повідомила пресслужба Федерації хокею України, передає Укрінформ.
Він народився 24 жовтня 2003 року в Білій Церкві. Разом з молодіжною командою «Білого Барса був бронзовим призером чемпіонату України U-16 в 2018 році. Олександр грав на позиції нападника.
Колонюк був добровольцем ДФТГ-1 Білої Церкви з перших днів існування формування, потім вступив до лав Військової частини А3488 батальйону «Айдар» Збройних сил України.
Як повідомляв Укрінформ, від початку повномасштабної війни росії проти України загинули 228 українських спортсменів і тренерів.
Фото: ФХУ