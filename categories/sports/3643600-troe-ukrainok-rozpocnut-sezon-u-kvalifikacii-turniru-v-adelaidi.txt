Провідні українські тенісистки розпочинають новий сезон на змаганнях Австралії.

У кваліфікації турніру WTA 500 в Аделаїді із призовим фондом $780,637 виступатимуть Ангеліна Калініна (№39 WTA), Марта Костюк (69) та Даяна Ястремська (101), передає Укрінформ.
Калініна та Ястремська на старті зустрінуться між собою, а Костюк поміряється силами з Крістіною Букшею (Іспанія, 105).
Нинішнього сезону Марта обіграла іспанку у кваліфікації турніру WTA 1000 в Мадриді.
Змагання в Аделаїді відбудуться 1-8 січня.
На фото: Ангеліна Калініна/Open BLS de Limoges.