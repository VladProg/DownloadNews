На нагороду претендують п'ять гравців.

Київське «Динамо» оголосило про старт голосування за звання найкращого гравця 2022 року в команді, повідомляє прес-служба клубу, передає Укрінформ.
На нагороду претендують п'ять гравців: воротар Георгій Бущан, захисник Ілля Забарний, хавбеки Сергій Сидорчук та Віталій Буяльський та вінгер Віктор Циганков.
Номінантами стали гравці, які найчастіше потрапляли до топ-3 гравців місяця у клубі.
Взяти участь у голосуванні можна у соцмережах «Динамо» Київ.
Як повідомляв Укрінформ, «Динамо» завершило першу частину чемпіонату України на третій позиції.

Фото: fcdynamo.com