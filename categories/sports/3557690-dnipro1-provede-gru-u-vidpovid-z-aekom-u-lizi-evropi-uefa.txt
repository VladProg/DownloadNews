Футболісти «Дніпра-1» у четвер, 25 серпня, зустрінуться з кіпрським АЕКом у поєдинку у відповідь раунду плей-офф Ліги Європи УЄФА.

Гра відбудеться у Ларнаці, початок о 19.00 за київським часом, повідомляє Укрінформ.
Зустріч обслуговуватиме бригада арбітрів із Італії, яку очолює Давід Масса.
Як повідомлялося, у першому поєдинку у словацькому місті Кошице «Дніпро-1» поступився АЕКу з рахунком 1:2.
Переможець протистояння за сумою двох матчів вийде до групового турніру Ліги Європи, невдаха виступить в основній сітці Ліги конференцій УЄФА.
Фото: СК «Дніпро-1».