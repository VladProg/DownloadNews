У Лізі конференцій УЄФА пройшли перші поєдинки півфінальної стадії розіграшу.

Англійський «Вест Гем» у Лондоні здобув вольову перемогу над нідерландським АЗ «Алкмааром» - 2:1, а італійська «Фіорентина» у Флоренції поступилася швейцарському «Базелю» - 1:2, передає Укрінформ.
На London Stadium у «Вест Гема» відзначилися алжирець Мохамед Саїд Бенрахма (67-а хвилина, з пенальті) та ямайський форвард Мічейл Антоніо (76); у складі «Алкмаара» м'яч забив Рандерс (41).
Авторами голів на «Стадіо Артеміо Франкі» у Флоренції стали Артур (25) - у господарів, Енді Діуф (71) та Зекі Амдуні (90+3) - у гостей.
Поєдинки у відповідь пройдуть 18 травня.
Нагадаємо, фінал Ліги конференцій УЄФА відбудеться 7 червня на «Сінобо Стедіум» у Празі (Чехія).
Фото: AFP.