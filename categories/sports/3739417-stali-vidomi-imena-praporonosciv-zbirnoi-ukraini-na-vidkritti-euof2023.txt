У неділю, 23 липня, о 21.00 за київським часом на багатофункціональному стадіоні «Людські врт» у Маріборі (Словенія) урочисто піднімуть Олімпійський прапор з нагоди відкриття ХVІI літнього Європейського юнацького олімпійського фестивалю (ЄЮОФ).

Як повідомляє пресслужба Національного олімпійського комітету України, команди із 48-ми європейських країн пронесуть прапори своїх держав, серед яких розвиватиметься і прапор України, передає Укрінформ.
Честь бути прапороносцями на цій одній із найвизначніших спортивних подій для молодого покоління цього разу випала учениці Рівненського ліцею «Центр надії» легкоатлетці Ользі Машанєнковій та випускнику ліцею № 11 (м. Кам’янське, Дніпропетровська обл.) плавцю Миколі Котенку.
Нагадаємо, Україну на змаганнях представлятимуть 55 атлетів, які виступатимуть у семи видах спорту.
Фото: НОК України.