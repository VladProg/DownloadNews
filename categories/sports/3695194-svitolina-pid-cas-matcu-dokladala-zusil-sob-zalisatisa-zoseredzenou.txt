Українська тенісистка Еліна Світоліна обіграла румунку Єлену-Габріелу Русе, здобувши свою першу перемогу після народження доньки.

Еліна прокоментувала поєдинок, що пройшов на турнірі ITF W60 у Швейцарії, передає Укрінформ.
«Ця перемога особлива. Починати з нуля нелегко і дуже приємно знову відчувати ці почуття. Чим я задоволена найбільше сьогодні? Своєю подачею - я не програла жодного гейму і була досить надійна. Нелегко повернути відчуття матчу. У важливі моменти мені доводиться докладати зусиль, щоб залишатися зосередженою, адже після року поза кортом я втратила деякі навички. Сподобалися глядачі. Мушу сказати, що я не очікувала побачити стільки людей у К'яссо. Я вдячна, що так багато уболівальників підтримують мене, а я вже з нетерпінням чекаю на другий матч», - сказала українська тенісистка.
У наступному колі Світоліна зустрінеться з іще однією представницею Румунії Александрою Ігнатик.
Фото: livetennis.it.