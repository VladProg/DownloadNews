Футболісти національної збірної України провели товариський поєдинок із польським клубом «Лехія» напередодні офіційного матчу відбору Євро-2024 проти італійців.

Матч на Polsat Plus Arena у Гданську завершився перемогою підопічних Сергія Реброва з рахунком 2:0, передає Укрінформ.
Авторами голів стали Олександр Пихальонок, який відзначився на 24-й хвилині, та Єгор Назарина (58).
Нагадаємо, збірна України свій заключний відбірковий поєдинок чемпіонату Європи проведе проти Італії 20 листопада на полі «БайАрени» в німецькому Леверкузені (початок - о 21.45).
Турнірне становище у групі С: Англія - 16 очок (після 6-ти ігор), Україна - 13 (7), Італія - 10 (6), Північна Македонія - 7 (6), Мальта - 0 (7).
Фото: Getty Images/Global Images Ukraine.