Хорват дебютує на своїй посаді у матчі проти «Динамо».

Виконувачем обов'язків головного тренера «Інгульця» з Петрово став Младен Бартулович, повідомляє прес-служба клубу, передає Укрінформ.

Команда під керівництвом 36-річного фахівця вже провела перше тренування. До цього Бартулович вже входив до тренерського штабу раніше звільненого Сергія Лавріненка.
«Інгулець» посідає останнє 16-е місце у турнірній таблиці УПЛ, набравши 7 очок у 11 матчах. 17 листопада команда з Петрового зіграє з «Динамо» пропущений матч 1-го туру. Початок – о 13:00.

Як повідомляв Укрінформ, попереднього наставника «Інгульця» Сергія Лавриненка було звільнено з посади після поразки у матчі 13-го туру чемпіонату України від «Металіста 1925» – 1:2.
Фото: inhulets.com