У Лізі Європи та Лізі конференцій УЄФА у четвер, 3 листопада, відбудуться поєдинки заключного, шостого туру сезону-2022/23.

Футболісти київського «Динамо» достроково завершують єврокубковий сезон «домашнім» поєдинком у Кракові (Польща) проти турецького «Фенербахче» у Лізі Європи, а «Дніпро-1» у ранзі учасника плей-офф Ліги конференцій зустрінеться у Нідерландах із АЗ «Алкмааром», передає Укрінформ.
У майбутніх іграх букмекери, зокрема, Parimatch, віддають перевагу суперникам української команди.
Успіх «Динамо» оцінюється коефіцієнтом 3,95, нічия - 3,75, перемога «Фенербахче» - 1,94.
Ставки на перемогу «Дніпра-1» - 5,90, нічия - 4,30, перемога АЗ «Алкмаар» - 1,53.
Матч «Динамо» - «Фенербахче» розпочнеться на стадіоні імені Юзефа Пілсудського о 22.00 за київським часом, а АЗ «Алкмаар» та «Дніпро-1» зійдуться о 19.45.
Турнірна таблиця у групі В Ліги Європи: «Фенербахче» - 11 очок, «Ренн» (Франція) - 11, АЕК (Кіпр) - 4, «Динамо» - 1.
Турнірна таблиця у групі Е Ліги конференцій: АЗ «Алкмаар» - 12 очок, «Дніпро-1» - 10, «Аполлон» (Кіпр) - 4, «Вадуц» (Ліхтенштейн) - 2.