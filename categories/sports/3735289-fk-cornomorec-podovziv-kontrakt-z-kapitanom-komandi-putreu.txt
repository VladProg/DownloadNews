Капітан одеської футбольної команди «Чорноморець» Ілля Путря, попри кілька цікавих пропозицій від провідних українських клубів, подовжив контракт з «моряками».

Як повідомляє пресслужба «Чорноморця», 25-річний гравець уклав угоду ще на рік, передає Укрінформ.
Минулого сезону на рахунку Путрі 26 ігор. Півзахисник забив два м'ячі і зробив дві результативні передачі. За одеситів Ілля виступає з 2020 року.
У турніріній таблиці української Прем'єр-ліги сезону-2022/2023 «Чорноморець» посів 9-те місце.
Фото: facebook.com/fc.chernomorets.