Українка виступає в парі з сальвадорцем Марсело Аревало.

Українська тенісистка Марта Костюк у парі з сальвадорцем Марсело Аревало вийшли у чвертьфінал «Ролан Гаррос», передає Укрінформ.

В 1/8 фіналу Костюк і Аревало обіграли австралійців Сторм Хантер та Джон Пірс – 6:4, 5:7, 12-10.

Матч тривав 1 годину 33 хвилини. Марта та Марсело 4 рази подали навиліт, допустили 5 подвійних помилок та реалізували 3/6 брейк-пойнти.

У наступному раунді змагань Костюк та Аревало зіграють проти Б'янки Андреєску (Канада) та Майкла Вінуса (Нова Зеландія).


Як повідомляв Укрінформ, у парному розряді Костюк вилетіла на стадії 1/8 фіналу, в одиночній сітці – на старті.


Фото: btu.org.ua