9 вересня Україна зіграє проти Англії.

Українські легіонери Ла Ліги прибули у розташування збірної України у Вроцлав, де команда готується до матчів кваліфікації чемпіонату Європи 2024 року, повідомляє пресслужба УАФ, передає Укрінформ.

Йдеться про двох представників «Жирони»: вінгера Віктора Циганкова та форварда Артема Довбика, а також воротаря «Реала» Андрія Луніна.
Ще один український гравець чемпіонату Іспанії Роман Яремчук, який є нападником «Валенсії», поки ще не приєднався до національної команди.

Як повідомляв Укрінформ, 9 вересня Україна формально вдома зіграє проти Англії, а 12-го - на виїзді з Італією в рамках відбору на Євро-2024.
Фото: uaf.ua