За підсумками півфінальних поєдинків у відповідь Ліги Європи УЄФА визначилася пара фіналістів сезону-2022/23.

У вирішальному поєдинку зустрінуться італійська «Рома» та іспанська «Севілья», передає Укрінформ.
В матчі у відповідь 1/2 фіналу у Леверкузені німецький «Баєр» не зміг забити італійській «Ромі» - 0:0, яка тиждень тому у Римі мінімально здолала «фармацевтів» - 1:0.
У паралельному поєдинку італійський «Ювентус», зігравши внічию 1:1 з іспанською «Севільєю» у першій зустрічі в Турині, програв суперникам у додатковий час на «Естадіо Рамон Санчес Пісхуан» у Севільї - 1:2.
Нагадаємо, фінальний матч Ліги Європи «Севілья» - «Рома» прийматиме 31 травня «Пушкаш Арена» у Будапешті (Угорщина).
Фото: AFP.