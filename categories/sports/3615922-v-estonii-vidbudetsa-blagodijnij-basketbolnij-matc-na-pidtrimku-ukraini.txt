Зібрані кошти передадуть на відновлення СК «Авангард» в Києві.

В Естонії відбудеться благодійний матч, зібрані кошти з якого передадуть на відновлення СК «Авангард» в Києві, повідомляє Станіслав Медведенко на своїй сторінці в Фейсбук, передає Укрінформ.

«Друзі, хто в Естонії? В суботу чекаємо всіх на супер баскеті, де зустрінуться ALL Stars команди Естонії та України. Всі зібрані кошти естонські організатори передадуть на відновлення СК «Авангард» в Києві.
Ми продовжуємо йти до мети: засклити зал і відновити роботу спортивних секцій. Трохи згодом дам більше інформації про гру. Безмежно вдячний естонській стороні за допомогу в організації і українським партнерам за допомогу. Разом ми сильніші», - написав Медведенко.

Як повідомляв Укрінформ, раніше Олександр Усик взяв участь в благодійному матчі, який відбувся у спорткомплексі «Авангард».
Фото: Getty Image