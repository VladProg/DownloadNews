Головний тренер юнацької збірної України U17 Юрій Мороз оголосив список футболістів, викликаних на збір та поєдинки кваліфікації Євро-2023.

Наша команда потрапила до групи 2, де зустрінеться з Боснії і Герцеговиною, Азербайджаном та Ліхтенштейном, передає Укрінформ.
Міні-турнір проходитиме з 24-го до 30 жовтня в Боснії і Герцеговині на стадіоні «Младост» у місті Какань. Навчально-тренувальний збір «синьо-жовті» розпочнуть 15 жовтня.
Склад юнацької збірної України U17:
воротарі - Маркіян Бакус («Рух», Львів), В'ячеслав Суркіс («Зоря», Луганськ), Марко Кессель («Славія», Чехія);
захисники - Владислав Захарченко, Максим Коробов, Денис Дикий, Єгор Руденко (усі - «Зоря», Луганськ), Артур Бакай («Зальцбург», Австрія), Данило Гаража («Дніпро-1»), Олексій Безручук («Колос», Ковалівка);
півзахисники - Віктор Цуканов, Денис Сметана (обидва - «Шахтар», Донецьк), Давид Білий, Данило Іщенко, Кирило Осипенко (усі - «Зоря», Луганськ), Кирило Дігтяр, Данило Кайдалов, Геннадій Синчук (усі - «Металіст», Харків);
нападники - Данило Хан («Дніпро-1»), Владислав Калин, Кирило Пашко, Віталій Лобко, Матвій Пономаренко (усі - «Зоря», Луганськ), Максим Коваль («Рух», Львів).
Фото: uaf.ua.