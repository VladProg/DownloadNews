Він замінить травмованого Яремчука.

Нападник «Зорі» Назарій Русин довикликаний у збірну України замість форварда «Брюгге» Романа Яремчука, який пропускатиме червневий збір через травму, повідомляє пресслужба УАФ, передає Укрінформ.
Для 24-річного футболіста це дебютний виклик до лав національної команди.
У поточному сезоні Русин провів 29 матчів за «Зорю», в його активі 11 голів та 6 асистів.
Національна збірна України розпочне свій збір 8 червня у Бремені.
12-го числа саме там «синьо-жовті» зіграють товариський матч з командою Німеччини.

Як повідомляв Укрінформ, 16-го та 19-го червня українці проведуть поєдинки відбору Євро-2024 проти Північної Македонії та Мальти у Скоп’є та словацькій Трнаві відповідно.

Фото: uaf.ua