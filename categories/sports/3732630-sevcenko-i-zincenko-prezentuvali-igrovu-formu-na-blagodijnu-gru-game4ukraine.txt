Легенда українського футболу Андрій Шевченко та популярний гравець нашої нинішньої збіоної і лондонського «Арсеналу» Олександр Зінченко презентували ігрову форму до благодійного матчу на підтримку України Game4Ukraine.

Команди зіграють у синіх та жовтих кольорах, передає Укрінформ.
Вартість футболок стартує від 35 фунтів стерлінгів. Усі зібрані кошти від продажу передадуть на реконструкцію Михайло-Коцюбинського ліцею у Чернігівській області.
Благодійна гра відбудеться 5 серпня у Лондоні на арені «Стемфорд Брідж».
Учасниками благодійного матчу будуть відомі футболісти, серед яких Жерар Піке, Кларенс Зеєдорф, Фабіо Каннаваро, Девід Бекхем, Ріо Фердинанд, Патрік Вієйра, Робер Пірес, Петр Чех, Євген Коноплянка, Олег Лужний, Євген Левченко та багато інших.
Фото: twitter.com/game_4_ukraine.