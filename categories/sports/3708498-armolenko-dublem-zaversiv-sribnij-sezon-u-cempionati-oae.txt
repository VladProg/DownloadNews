В останньому турі чемпіонату Об'єднаних Арабських Еміратів (ОАЕ) з футболу сезону-2022/23 «Аль-Айн» капітана збірної України Андрія Ярмоленка, який тренує український спеціаліст Сергій Ребров, приймав «Аль-Батаєх».

Як повідомляє пресслужба Української асоціації футболу (УАФ), український футболіст вийшов у стартовому складі й відзначився двома забитими м’ячами. Зрештою Ребров замінив Ярмоленка на 83-й хвилині зустрічі, яка закінчилася перемогою «Аль-Айна» з рахунком 5:2, передає Укрінформ.
Набравши 54 очки, «Аль-Айн» фінішував на другій сходинці в турнірній таблиці чемпіонату.
Фото: uaf.ua.