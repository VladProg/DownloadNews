Українські легкоатлети здобули дві перемоги на етапі Світового туру зі спортивної ходьби категорії Bronze Záhorácka Dvadsiatka.

Змагання приймав Борськи Микулаш (Словаччина), передає Укрінформ.
Людмила Оляновська подолала 10-кілометрівку за 42 хвилинм 53 секунди. Вона другий рік поспіль виграла Záhorácka Dvadsiatka. Українка оновила свій же рекорд змагань на 4 секунди.
На цій же дистанції у чоловіків чемпіоном став представник України Іван Банзерук. Його переможний час склав 40 хвилин 37 секунд, що на три секунди швидше, ніж у найближчого суперника - віцечемпіона Олімпіади-2020 на 50 км Джонатана Гільберта з Німеччини.
Фото: facebook.com/minmolodsport.