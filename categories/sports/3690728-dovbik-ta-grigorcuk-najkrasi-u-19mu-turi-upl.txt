Українська Прем'єр-ліга (УПЛ) оголосила імена найкращих гравця та тренера 19-го туру футбольного чемпіонату, які були визначені в опитуванні представників експертної ради.

Як інформує офіційний сайт УПЛ, найкращим футболістом минулого туру української першості було визнано нападника «Дніпра-1» Артема Довбика, який відзначився хет-триком у матчі проти харківського «Металіста 1925» (3:0), передає Укрінформ.
Найкращим тренером туру став наставник одеського «Чорноморця» Роман Григорчук. Його підопічні зіграли внічию з донецьким «Шахтарем» (2:2).
До складу експертної ради цього разу увійшли Леонід Буряк, Олег Венглинський, Сергій Нагорняк, Йожеф Сабо, Олександр Сопко, Олег Федорчук, Анатолій Чанцев, Степан Юрчишин та Ігор Яворський.
Фото: УПЛ.