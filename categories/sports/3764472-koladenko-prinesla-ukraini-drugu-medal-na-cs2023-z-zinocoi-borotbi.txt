У Белграді (Сербія) триває чемпіонату світу зі спортивної боротьби.

В останній день турніру з жіночої боротьби «бронзу» світової першості у ваговій категорії до 62 кг та олімпійську ліцензію завоювала українка Ірина Коляденко, передає Укрінформ.
У сутичці за 3-тє місце Коляденко упевнено перемогла Луїзу Німеш з Німеччини (10:0).
В активі жіночої збірної України на ЧС-2023 у підсумку дві нагороди.
Як повідомляв Укрінформ, окрім Ірини Коляденко, «срібло» у сербській столиці здобула Юлія Ткач (59 кг).
Українки Оксана Лівач (50 кг), Ліля Горішна (53 кг), Аліна Грушина (57 кг), Оксана Кухта (65 кг), Тетяна Сова (68 кг), Манола Скобельська (72 кг) та Анастасія Алпєєва (76 кг) залишилися без нагород.
ЧС-2023 завершиться турніром представників греко-римського стилю боротьби, які розіграють першість до 24 вересня.
Фото: Getty Images.