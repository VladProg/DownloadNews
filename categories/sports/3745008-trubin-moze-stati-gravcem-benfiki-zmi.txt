Голкіперу запропонували контракт до 2028 року.

Воротар «Шахтаря» Анатолій Трубін близький до переходу в «Бенфіку», повідомляє інсайдер Ніколо Скіра, передає Укрінформ.
Між клубами наразі тривають переговори щодо бонусів, які необхідно включити в угоду. Анатолію запропонували контракт до 2028 року з зарплатнею 2 млн євро на рік.
Раніше була інформація, що «Бенфіка» запропонувала 12 млн євро за Трубіна - «Шахтар» готовий за таку суму продати лише 50% прав.
Анатолій у поточному сезоні за «Шахтар» ще не грав – 1-й тур УПЛ пропускав через дискваліфікацію, а у 2-му залишився у запасі.
Як повідомляв Укрінформ, сьогодні, 6 серпня, «Шахтар» проведе благодійний матч проти «Тоттенгему», початок зустрічі о 16:00.


Фото: shakhtar.com