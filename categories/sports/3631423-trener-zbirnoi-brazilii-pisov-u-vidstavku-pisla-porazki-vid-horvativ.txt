Головний тренер збірної Бразилії з футболу Тіте вирішив залишити національну команду.

В 1/4 фіналу чемпіонату світу-2022 його команда сенсаційно в серії пенальті програла команді Хорватії і залишає Мундіаль. Після поєдинку наставник бразильців оголосив, що йде у відставку, передає Укрінформ.
«Мій цикл завершився, я казав про це ще півтора року тому, тож дотримуюсь слова. Не буду все занадто драматизувати. Є чудові професіонали, які можуть замінити мене. Мій час у збірній закінчився», - заявив Тіте.
Додамо, що 61-річний фахівець очолював збірну Бразилії з 2016 року. Його контракт з національною командою формально завершиться 31 грудня. Тіте завойовував зі збірною золоті та срібні медалі Копа Америка у 2019-му та 2021 роках. А ось на чемпіонатах світу бразильці під його керівництвом двічі програвали на стадії 1/4 фіналу.
Фото: skysports.com.