Київський клуб обіграв «Харківських Берсерок».

«Тризуб» розгромив «Харківські Берсерки» - 7:4 у матчі чемпіонату України з хокею, передає Укрінформ.
Обидві команди цього сезону ще не перемагали. Тож «Тризуб» оформив свою першу звитягу у сезоні та в історії свого клубу, а «Берсерки» продовжили серію без перемог до 29 матчів.
Героями зустрічі стали нападник Кирило Бондаренко - гол та три паси, генменеджер клубу Євген Зик - гол та два асисти, а також автор дубля Богдан Поліщук.
Ця перемога переносить київський клуб на п’яте місце в чемпіонаті, у них три очки, «Харківські Берсерки» йдуть останніми, маючи в своєму активі один пункт.
«Сокіл» очолює таблицю, у них 13 очок.
Фото: fhu.com.ua