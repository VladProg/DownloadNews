У чемпіонаті візьмуть участь шість клубів.

Старт чемпіонату України з хокею 2022/23 заплановано на 6 жовтня, повідомляє прес-служба Федерації хокею України, передає Укрінформ.
Участь у чемпіонаті вже підтвердили 5 клубів: «Сокіл», Харківські «Берсерки», «Легіон», «Дніпро» та «Кременчук». Очікується участь ще одного клубу.
Базовими аренами у чемпіонаті стануть три арени: київський Палац спорту, арена «Айсберг» у Кременчуці та льодовий стадіон у Калуші.
У Києві домашні ігри проводитиме «Сокіл». «Кременчук» та Харківські «Берсерки» базуватимуться на арені «Айсберг», а «Легіон» та «Дніпро» – у Калуші.
Як повідомляв Укрінформ, минулий сезон у чемпіонаті України було достроково завершено через повномасштабне російське вторгнення. Чемпіоном став «Сокіл», який лідирував у турнірній таблиці на момент припинення змагань.
Фото: facebook.com/hcsokil