Змагання виключено із тенісного календаря на поточний сезон.

Як повідомляє BTU, про відміну турніру Жіночої тенісної асоціації (WTA) 250 у Стамбулі (Туреччина), який мав відбутися 17-23 квітня, інформує сайт турецької тенісної федерації, передає Укрінформ.
На початку лютого в Туреччині сталося кілька потужних землетрусів, жертвами яких вважаються понад 47 тис. людей. Усі компанії, які були спонсорами турніру, передають свої ресурси в зону лиха як пожертвування або підтримку постраждалих.
За інформацією DelfiSport, турнір WTA 250 у Таллінні (Естонія), запланований на осінь, не відбудеться через проблеми з фінансуванням. На початку року тенісна федерація робила спроби домогтися державної підтримки, проте отримала відмову.
Як повідомили в організації, WTA пропонувала укласти трирічний контракт, але на даний момент вкрай складно знайти спонсорів, які б надавали довгострокову підтримку при цьому з гарантією внеску з боку держави.
«Ще однією проблемою стала вимога WTA допустити до участі російських та білоруських тенісисток, що несумісне з нашими принципами», - додав генеральний секретар Естонської тенісної асоціації Аллар Хінт.
Нагадаємо, минулого року в естонській столиці українки Людмила та Надія Кіченок стали чемпіонками турніру у парному розряді.
Фото: Eesti Tennise Liit.