Жіноча молодіжна збірна України (футболістки до 19-ти років) зіграє у 5-й відбірковій групі другого раунду кваліфікації чемпіонату Європи-2023.

За підсумками жеребкування у Лізі А підопічні Валерія Паламарчука отримали у суперники команди Данії, Швеції та Ісландії, передає Укрінформ.
Сім переможців груп другого раунду Ліги А отримають путівки до фінальної стадії, матчі якої проходитимуть із 18 до 30 липня 2023 року в Бельгії.
Результати жеребкування:
група А1: Норвегія, Німеччина, Ірландія, Хорватія
група А2: Сербія, Польща, Швейцарія, Чехія
група А3: Франція, Португалія, Угорщина, Румунія
група А4: Іспанія, Англія, Словенія, Білорусь
група А5: Данія, Швеція, Україна, Ісландія
група А6: Австрія, Італія, Греція, Боснія і Герцеговина
група А7: Нідерланди, Фінляндія, Бельгія, Болгарія.
Фото: uefa.com.