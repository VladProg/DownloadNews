Молодіжна жіноча збірна України WU19 готується до участі у матчах Ліги А другого етапу кваліфікації футбольного Євро-2023.

Підопічні Валерія Паламарчука зіграють у групі 5 разом із командами Данії, Швеції та Ісландії. Турнір у нашому квартеті відбудеться у Данії з 5-го до 11 квітня. Матчі прийматимуть міста Кеге та Брондбю, передає Укрінформ.
Визначився склад нашої команди. До списку ввійшли 20 футболісток. 31 березня українська делегація вирушить до Кеге, де завдяки підтримці Данського футбольного союзу проведе короткочасний збір і розпочне баталії за вихід до фінальної частини Євро-2023.
Склад молодіжної жіночої збірної України WU19:
воротарі - Марина Дудник («Колос», Ковалівка), Варвара Новикова («Ладомир», Володимир), Катерина Боклач («Гренобль», Франція);
Захисниці/півзахисниці - Тетяна Бондаренко («Динамо», Київ), Дарія Борисюк («Колос», Ковалівка), Леся Ольхова, Даяна Семків (обидві - «Кривбас», Кривий Ріг), Софія Луцан («Ворскла», Полтава), Діляра Бондарєва («ЕМС-Поділля», Вінниця), Єлизавета Молодюк («Шахтар», Донецьк), Божена Дуб, Мирослава Невар, Олена Єфімчук, Вероніка Борковська (усі - «Ладомир», Володимир), Марія Талеб («Сампдорія»/«Таваньякко», Італія), Олександра Янєва («Парма», Італія), Валерія Греса («Віппінген», Швейцарія);
нападниці - Вікторія Радіонова («Ворскла», Полтава), Ліліана Сербук («Колос», Ковалівка), Інна Глущенко («Реймс», Франція).
Фото: uaf.ua.