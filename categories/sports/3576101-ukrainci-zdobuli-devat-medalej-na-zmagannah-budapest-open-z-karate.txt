Тринадцять каратистів представляли Україну на змаганнях Budapest Open 2022 у столиці Угорщини. Загалом на татамі виходили понад 1600 майстрів з 36-ти країн.

Українці привезли з Будапешта дев'ять медалей - 4 золоті, 2 срібні та 3 бронзові, передає Укрінформ.
По дві золоті нагороди виграли Аніта Серьогіна та Різван Талібов, які були кращими у категорії open та куміте.
«Срібло» здобули Гнат Пак (куміте) та Володимир Боєв (куміте - юніори).
Соломія Кміть (куміте), Давид Яновський (куміте U21) та Валерій Сонних (категорія open) мають в активі бронзові медалі.
Фото: www.facebook.com/karate.ua.