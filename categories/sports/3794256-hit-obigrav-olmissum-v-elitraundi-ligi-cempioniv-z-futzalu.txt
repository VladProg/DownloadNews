У футзальній Лізі чемпіонів проходять поєдинки елітного раунду розіграшу.

Київський «ХІТ» після стартової поразки від польської «Любави» (5:6) у другому турі взяв гору над господарями із хорватського «Олміссума» - 4:3, передає Укрінформ.
Вирішальний м'яч чемпіони України забили на останніх секундах зустрічі завдяки голу Володимира Поночовного.
В іншому матчі групі D іспанська «Пальма» перемогла «Любаву» - 3:1.
2 грудня «ХІТ» зіграє з «Пальмою».
Турнірне становище: «Пальма» - 6 очок, «Любава» - 3, «ХІТ» - 3, «Олміссум» - 0.
Переможці кожного із чотирьох квартетів еліт-раунду вийдуть до фінальної стадії Ліги чемпіонів, яка відбудеться у травні наступного року.
Фото: olmissum.hr.