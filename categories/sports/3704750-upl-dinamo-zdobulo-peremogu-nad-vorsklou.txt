Беніто забив дебютний гол за київський клуб.

Київське «Динамо» перемогло «Ворсклу» у поєдинку 24-го туру чемпіонату України з футболу – 2:1, передає Укрінформ.
Рахунок у матчі відкрив Степанюк, він відзначився вже на 13-ій хвилині зустрічі.
За 10 хвилин киянам вдалось зрівняти рахунок – «Динамо» провело швидку атаку: Ванат завдав потужного удару приблизно з 20 метрів - точно в дальній кут воріт.
На початку другого тайму свій дебютний гол за «Динамо» забив Беніто: Сидорчук віддав передачу на правий фланг на хід Тимчику, той прострілив, Ісенко не втримав м'яч в руках, граючи на перехопленні, Беніто зіграв на добиванні – 2:1.

Відтак, «Динамо» святкувало перемогу. Після цієї гри команда займає четверте місце в УПЛ, у «Динамо» 47 очок, «Ворскла» йде сьомою, у них 30 пунктів.
Як повідомляв Укрінформ, в іншому матчі ігрового дня «Інгулець» зіграв внічию з «Кривбасом», а «Металіст 1925» із «Рухом».
Фото: upl.ua