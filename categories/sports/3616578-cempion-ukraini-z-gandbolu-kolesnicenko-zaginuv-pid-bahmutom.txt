Він виступав у складі гандбольного «Шахтаря».

Ексгравець гандбольного «Шахтаря» Євген Колесніченко загинув у боях під Бахмутом, повідомляє федерація гандболу України, передає Укрінформ.
Він служив у штурмовому підрозділі. 24 лютого Євген пішов до Київської тероборони, а потім опинився на фронті.
Він був майстром спорту з гандболу. У складі «Шахтаря» ставав чемпіоном України. У Євгена залишилися дружина і троє дітей.
Як повідомляв Укрінформ, за інформацією міністра молоді та спорту Вадима Гутцайта 154 українських спортсмени загинули внаслідок російського повномасштабного вторгнення.
Фото: handball.net.ua