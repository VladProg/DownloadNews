У Німеччині скасували проведення етапу Кубка світу з фехтування на рапірах серед чоловіків.

Як повідомляє Süddeutsche Zeitung, скасування етапу Кубка світу з фехтування у німецькому Бонні стало реакцією на рішення Міжнародної федерації фехтування (FIE), яка проголосувала за повернення російських та білоруських спортсменів, передає Укрінформ.
Попри допуск FIE росіяни не змогли заявитися на Гран-прі корейського Сеула в шаблі, а також пропустять турніри у Колумбії та Мексиці. Це дало змогу змагатися на них українським фехтувальникам, інформує Суспільне Спорт.
Це другий етап Кубка світу з фехтування, який у Німеччині вирішили скасувати. Раніше у цій країні уже відмовились від проведення Кубка світу з жіночої рапіри, а пізніше на такий крок пішли Данія та Франція.