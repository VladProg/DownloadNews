У Лізі чемпіонів УЄФА тривають поєдинки передостаннього, п'ятого туру групової стадії розіграшу.

У стартових матчах ігрового дня іспанська «Севілья» у групі В не втримала переможний результат із ПСВ «Ейндховен» (Нідерланди), програвши - 2:3 (1:0), а у паралельному матчі турецький «Галатасарай» (група А) уник поразки від англійського «Манчестер Юнайтед» - 3:3 (1:2), передає Укрінформ.
В інших поєдинках середи о 22.00 зіграють: «Баварія» (Німеччина) - «Копенгаген» (Данія), «Арсенал» (Англія) - «Ланс» (Франція), «Брага» (Португалія) - «Уніон» (Німеччина), «Реал» (Іспанія) - «Наполі» (Італія), «Бенфіка» (Португалія) - «Інтер» (Італія), «Реал Сосьєдад» (Іспанія) - «Зальцбург» (Австрія).
Матчі заключного, 6-го туру основної сітки Ліги чемпіонів УЄФА пройдуть 12-13 грудня.
Фото: Getty Images.