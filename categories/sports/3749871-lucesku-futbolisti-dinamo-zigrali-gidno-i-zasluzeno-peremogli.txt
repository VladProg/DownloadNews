Головний тренер футболістів київського «Динамо» Мірча Луческу прокоментував перемогу його команди в Бухаресті над грецьким «Арісом» - 2:1, пенальті 6:5 (перша гра - 0:1) у відборі Ліги конференцій УЄФА.

Наставник зазначив, що його підопічні обіграли сильного суперника, передає Укрінформ.
«Була дуже складна гра. Ми зустрічалися с хорошим суперником, у складі якого грають досвідчені, дорослі футболісти. У них за спиною багато матчів і у німецький Бундеслізі, і у англійський Прем’єр-лізі, і в іспанській Ла-Лізі, також у них є бразильці. У цьому плані відчувалася їхня перевага у досвіді. Але ми зіграли гідно і, вважаю, перемогли заслужено. Хочу подякувати уболівальникам, хоча ми грали на нейтрально му полі, відчували підтримку місцевої публіки та українців, які були на трибунах. Ви нам допомогли у сьогоднішньому матчі, тепер усіх запрошуємо на наступну гру із турецьким «Бешикташем», щоб допомогти нам.
Скажу, що наш наступний суперник дуже складний. Ми могли отримати команди нижчі за рівнем, але вже є, як є. Треба готуватися до матчів із «Бешикташем».
Ми майже цілий день будемо в дорозі. Летимо до Кишинева, звідти автобусом їдемо до Одеси, у неділю граємо там з «Чорноморцем», а в понеділок повертаємося до Бухареста», - розповів Мірча Луческу.
«Динамо» зіграє із «Бешикташем» у раунді плей-офф Ліги конференцій 24-го та 31 серпня.
Фото: fcdynamo.com.