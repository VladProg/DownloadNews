Росія, яка тероризує нашу державу, наших людей, наші сім'ї, також тероризує і спорт.

Про це сказала українська шаблістка Ольга Харлан, опублікувавши відео у своєму інстаграмі, передає Укрінформ.
“Я не хотіла тиснути руку цій спортсменці, і я діяла своїм серцем”, - сказала Харлан.
Вона наголосила, що країна, яка тероризує нашу державу, наших людей, наші сім'ї, також тероризує і спорт.
Спортсменка зазначила, що коли почула про дискваліфікацію, це її “вбило”, і вона “кричала від болю”. Але, коли Харлан отримала підтримку від українців, в тому числі та від українських захисників, вона “почала оживати”.
“Ніколи нікого не можна примусити до миру. Особливо українців”, - підкреслила шаблістка, і наголосила - правила мають змінитись, оскільки змінюється світ.












Посмотреть эту публикацию в Instagram






















Публикация от Kharlan Olga (@olgakharlan)



Як повідомлялося, українська шаблістка Ольга Харлан на старті чемпіонату світу з фехтування у Мілані (Італія) перемогла росіянку Анну Смирнову (15:7). Після сутички представниця України відмовилася потиснути руку росіянці, яка своєю чергою подала протест через відсутність «прояву поваги» з боку українки. За це Міжнародна федерація фехтування (FIE) дискваліфікувала Харлан із чемпіонату світу.
Президентом FIE є російський підприємець Алішер Усманов.