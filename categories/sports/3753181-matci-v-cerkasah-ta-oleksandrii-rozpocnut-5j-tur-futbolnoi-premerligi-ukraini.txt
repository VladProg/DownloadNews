У суботу, 26 серпня, стартує 5-й тур чемпіонату України з футболу серед команд Прем'єр-ліги (УПЛ).

О 15.00 черкаський «ЛНЗ» прийматиме харківський «Маталіст 1925», а о 17.00 «Олександрія» зійдеться з житомирським «Поліссям», передає Укрінформ.
У другий ігровий день туру у неділю, 27 серпня, зіграють закарпатський «Минай» та луганська «Зоря» (13.00), ковалівський «Колос» та донецький «Шахтар» (15.00), полтавська «Ворскла» та одеський «Чорноморець» (17.00).
У понеділок, 28 серпня, київська «Оболонь» протистоятиме криворізькому «Кривбасу» (17.00).
Матчі «Динамо» (Київ) - «Верес» (Рівне) та «Рух» (Львів) - «Дніпро-1» перенесено через участь клубів у Лізі конференцій УЄФА.
Після 4-х турів попереду «Рух» - 10 очок. Другим йде «Чорноморець» (9).
Фото: УПЛ.