Тенісист не зможе прилетіти в США без вакцини від коронавірусу.

Про це повідомив журналіст Бен Ротенберг у Твіттері, передає Укрінформ.
21-разовий чемпіон Гренд Слемів Новак Джокович може знову пропустити «Мастерси» в Індіан-Веллс та Маямі, адже влада США продовжила заборону на в’їзд без щеплення від коронавірусу до 10 квітня.
Турнір в Індіан-Веллс пройде з 8 до 19 березня, у Маямі – з 22 березня до 2 квітня.
Минулого року через відмову від вакцинації Новак пропустив 2 турніри Гренд Слему та 4 «Мастерси».
Як повідомлялося, серб отримав дозвіл на в’їзд в Австралію і зможе зіграти на цьогорічному Australian Open, який пройде з 16 до 29 січня.
Фото: Getty Images