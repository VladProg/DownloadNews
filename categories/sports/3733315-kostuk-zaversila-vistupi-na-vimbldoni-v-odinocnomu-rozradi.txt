Українка поступилась американці Кіз.

Українська тенісистка Марта Костюк поступилась американці Медісон Кіз у третьому колі Вімблдона – 4:6, 1:6, передає Укрінформ.
Після першого сету українка викликала лікаря на корт, проте змогла продовжити виступ. У другому сеті Костюк була безсила та змогла виграти лише один гейм.
Третє коло – найкращий результат Костюк на Вімблдоні.
Сьогодні, восьмого липня українка проведе ще одну гру на Вімблдоні, цього разу в змішаному розряді. У парі з Марсело Аревало Костюк протистоятиме дуету Вінус-Андреєску. Матч відбудеться не раніше 22:20.
Як повідомляв Укрінформ, завтра, 9 липня на корти трав’яного «мейджора» вийдуть дві українки: Цуренко зіграє з Пегулою, Світоліна протистоятиме Азаренко.
Фото: Daniel Kopatsch