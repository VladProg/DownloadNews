У польському місті Битом триває молодіжний чемпіонат світу (U20) з хокею у Дивізіоні 1В за участю збірних України, Польщі, Італії, Японії, Республіки Корея та Естонії.

У четвертому турі українська команда упевнено обіграла суперників із Республіки Корея - 7:1 (1:0, 3:1, 3:0), передає Укрінформ.
Це четверта перемога поспіль «синьо-жовтих» на світовій першості. Раніше українська «молодіжка» завдала поразки командам Італії (4:0), Польщі (5:2) та Естонії (3:2).
Турнірне становище: Україна - 12 очок, Японія - 10, Італія - 8, Республіка Корея - 3, Польща - 2, Естонія - 1.
У заключному матчі команда Олександра Бобкіна зіграє проти збірної Японії. Зустріч відбудеться у суботу, 17 грудня.
Переможець турніру підніметься наступного сезону до дивізіону IA.
Фото: ФХУ.