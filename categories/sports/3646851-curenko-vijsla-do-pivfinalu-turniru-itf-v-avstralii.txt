Українська тенісистка Леся Цуренко здобула перемогу у чвертьфінальному поєдинку змагань ITF W60 в австралійському місті Канберра.

Леся (№137 WTA) у трьох сетах обіграла п'яту сіяну Єву Лис (127) з Німеччини. - 6:2, 5:7, 6:3, передає Укрінформ.
Тенісистки провели на корті рівно 2 години.
Цуренко уперше дійшла до півфіналу з 2020 року, коли грала на цій стадії на турнірі WTA 125 в Індіан-Веллсі (США).
За вихід у фінал у Канберрі українка зіграє проти шостої сіяної Джоді Баррейдж із Великої Британії (131). Минулого року Леся у двох сетах обіграла британку в першому колі Вімблдона.
Фото: btu.org.