Капітан збірної України з баскетболу В’ячеслав Кравцов став найкращим бомбардиром національної команди - 603 очки.

Це сталось у матчі проти Хорватії у півфіналі пре-кваліфікації до Олімпіади-2024, в якому 35-річний В'ячеслав набрав 15 очок, передає Укрінформ.
Кравцов тепер на 7 очок випереджає іншу легенду українського баскетболу - Сергія Ліщука, у якого 596 очок. Замикає ТОП-3 Леонід Яйло - 558.
В'ячеслав перший матч у майці національної команди провів 16 вересня 2006 року проти Польщі, а нині в його активі 82 матчі.
Фото: fbu.ua.