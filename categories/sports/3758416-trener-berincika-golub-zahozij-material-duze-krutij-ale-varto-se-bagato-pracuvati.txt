Український тренер Єгор Голуб почав працювати з боксером Олександром Захожим.

Він сказав про це в коментарі кореспонденту Укрінформу.
«Захожий написав мені, що вже півтора року знаходиться без тренера, тому я запропонував спробувати попрацювати разом. Вже був з ним у кемпі - тренуємося. Матеріал дуже крутий, але варто ще багато працювати. Він ввічливий, тому працювати приємно. Йому лише 29 років, як для супертяжа - він молодий. Треба трудитися, а там як Бог дасть», - сказав Голуб.
Він також зауважив, що різниця в зрості між ними не заважає працювати.
«Не можу ж я бути теж 207 сантиметрів зросту, щоб з ним працювати. Трішки руки вище треба тримати. Ми жартуємо з ним, що можна мені на кросівки якусь підошву набити. Я кажу йому, що на стілець можу стати, щоб тримати лапи. Нормально, немає ніяких проблем», - додав тренер.
Як повідомлялося, в останньому поєдинку підопічний Єгора Голуба Денис Берінчик захистив свій титул WBO International у поєдинку з Ентоні Ігітом.
Фото: instagram.com/iegor_golub