Лідери національної збірної України з футболу опублікували в соцмережах виступ президента України Володимира Зеленського, записаний спеціально для трансляції перед фіналом катарського Мундіалю.

Вони зробили це на своїх сторінках в Інстаграмі, передає Укрінформ.
Низка футболістів збірної України, зокрема Олександр Зінченко, Роман Яремчук, Андрій Ярмоленко, Михайло Мудрик, Тарас Степаненко, а також колишній тренер «синьо-жовтих» Андрій Шевченко підтримали президента України Володимира Зеленського і поширили його звернення до світової спільноти перед фіналом чемпіонату світу з футболу.
Планувалося, щоб Зеленський виступив з промовою перед поєдинком Аргентини і Франції, але ФІФА пропозицію заблокувала.
Як повідомляв Укрінформ, перед катарським Мундіалем Джанні Інфантіно закликав країн-учасниць змагань «не політизувати гру».
Фото: ОП