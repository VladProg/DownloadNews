Півзахисник збірної України з футболу Олександр Піхальонок розповів про емоції гравців національної команди перед стартовим поєдинком у кваліфікації Євро-2024 проти Англії.

Гравець зазначив, що зі стартовим свистком команда забуде про передматчеве хвилювання,
«Перед стартом у кваліфікації, звичайно, хвилювання є. Але, я думаю, ті 11 гравців, які вийдуть на поле у поєдинку з Англією, зі стартовим свистком про нього забудуть. Мені особисто подобається тренерський стиль нового наставника (Руслана Ротаня. - Ред.). Це - сучасний футбол. Думаю, що всі хлопці задоволені. Тож залишилося все те, що ми напрацювали, перенести на футбольне поле», - сказав Олександр Піхальонок.
Нагадаємо, матч відбору Євро-2024 між збірними Англії та України відбудеться 26 березня в Лондоні (початок - о 19.00 за київським часом).
Фото: uaf.ua.