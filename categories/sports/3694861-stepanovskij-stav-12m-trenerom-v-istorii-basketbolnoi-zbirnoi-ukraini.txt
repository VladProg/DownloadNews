Новим головним тренером чоловічої збірної України призначили 41-річного українського наставника Віталія Степановського.

Степановський став 12-м тренером національної команди в її історії, передає Укрінформ.
Пригадаймо попередніх тренерів та їхн6і досягнення з національною командою.
Заурбек Хромаєв (1992-1997 роки).
Матчі - 34 (20 перемог/14 поразок). Збірна України не пройшла кваліфікацію на Євробаскет-1993 та Євробаскет-1995, вийшла на Євробаскет-1997, де посіла 13-те місце.
Владислав Пустогаров (1997-1998).
Матчі - 5 (2 перемоги/3 поразки). Наша команда встигла провести половину матчів відбору на Євробаскет-1999: програла Іспанії, Ізраїлю та Данії і перемогла Англію та Біларусь.
Володимир Рижов (1998-2000).
Матчі - 12 (6 перемог/4 поразки). Володимир Рижов дограв відбір на Євробаскет-1999. Перемігши у трьох матчахі з п’яти і не зумів вивести команду на чемпіонат Європи. У відборі на Євробаскет-2001 національна команда стартувала з упевнених перемог над Ісландією, Португалією та Бельгією, але потім програла конкурентам у боротьбі за путівку на континентальну першість Словенії та Македонії.
Геннадій Защук (2000-2005).
Матчі - 30 (15 перемог/15 поразок). Геннадію Защуку було довірено дограти відбір на Євробаскет-2001. Вигравши чотири матчі з п’яти, він вивів національну збірну на чемпіонат Європи. Далі у Защука було ще два успішних відбори. У кваліфікаційних матчах у нього 14 перемог в 21-у матчі. Як головний тренер збірної він не програв жодного офіційного матчу у Києві, а загалом вдома поступилвся лише раз - у відборі на Євробаскет-2005 у Южному збірній Німеччини з Дірком Новіцкі.
У фінальних стадіях чемпіонатів Європи збірна під керівництвом Геннадія Защука виступила менш вдало - за три Євробаскети виграла лише один матч з дев'яти. Двічі збірна України посідала 14-те місце, ще раз - 16-те.
Віталій Лебединцев (2006-2007).
Матчі - 7 (3 перемоги/4 поразки). У першому етапі відбору під керівництвом Віталія Лебединцева збірна України виграла три матчі з шести, посівши третє місце у групі з Польщею, Швецією та Болгарією. В додатковому відбірковому турнірі Україна стартувала з домашньої поразки від Бельгії - 45:70, після чого Лебединцев подав у відставку.
Валентин Берестнєв (2007).
Матчі - 5 (1 перемога/4 поразки). З в.о. головного тренера Валентином Берестнєвим збірна України дограла додатковий відбір на Євробаскет-2007, вигравши у Данії і поступившись в решті чотирьох іграх, не зумівши пробитись на чемпіонат Європи.
Валентин Мельничук (2008-2009).
Матчі - 12 (5 перемог/7 поразок). З Мельничуком збірна України не потрапила на другий Євробаскет поспіль, вигравши у відборі лише один матч з п’яти. Далі за право залишитись у Дивізіоні А збірна виграла 4 матчі з 6-ти, стала другою у групі і залишилася у Дивізіоні.
Віталій Черній (2010).
Матчі - 8 (3 перемоги/5 поразок). У відборі на Євробаскет-2011 збірна України виграла три матчі з восьми, посідши четверте місце у групі з п’яти команд, але завдяки рішенню ФІБА розширити фінал до 24-х команд, наша національна збірна стала учасником чемпіонату Європи. Втім, до Євробаскету команду готував вже новий наставник.
Майк Фрателло (2011-2015).
Матчі - 29 (16 перемог/13 поразок). Американський тренер Майк Фрателло очолив збірну України у лютому 2011 року. Американець працював із командою на двох Євробаскетах, а також на чемпіонаті світу. Якщо на Євробаскеті-2011 він виграв два матчі з п’яти і посів зі збірною 17-е місце, то 2013 року на чемпіонаті Європи збірна під його керівництвом посіла шосте місце і кваліфікувалася на чемпіонат світу. На світовій першості в Іспанії збірна України виграла два матчі з п’яти і не вийшла з групи, посівши підсумкове 18-е місце.
Євгеній Мурзін (2015-2019).
Матчі - 31 (14 перемог/17 поразок). На чемпіонат Європи 2015 року збірна України потрапила автоматично (наша країна мала стати одним з співгосподарем першості) і завершила турнір 22-ю, вигравши один матч з п’яти. Після цього Мурзін вивів збірну на Євробаскет-2017, де вона вийшла до плей-офф, посівши підсумкове 15-е місце. Після цього збірна не зуміла вийти на чемпіонат світу-2019.
Айнарс Багатскіс (2019-2023).
Матчі - 24 (13 перемог/11 поразок). За три з половиною роки, які Айнарс Багатскіс працював на посаді головного тренера, йому вдалося кваліфікуватися на чемпіонат Європи-2021, вигравши свою групу відбору, вивести збірну України до плей-офф Євробаскету, де минулої осені команда зупинилася на стадії 1/8 фіналу. У підсумку Україна посіла 11-те місце на турнірі. У кваліфікації чемпіонату світу-2023 українська збірна зуміла вийти до другого етапу, однак виконати поставлене перед нею завдання - потрапити на чемпіонат світу - не змогла, посівши п’яте місце у своїй групі.
Фото: facebook.com/UkrBasket.