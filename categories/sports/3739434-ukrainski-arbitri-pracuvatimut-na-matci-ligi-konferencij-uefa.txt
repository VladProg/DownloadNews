Бригада українських футбольних арбітрів обслуговуватиме перший поєдинок другого кваліфікаційного раунду Ліги конференцій УЄФА сезону-2023/24.

Гру «Балкані» (Косово) - «Ларн» (Північна Ірландія) довірили Денису Шурману, якому на лініях допомагатимуть Валентин Куцев та Дмитро Запороженко. Обов’язки четвертого арбітра виконуватиме Дмитро Панчишин, передає Укрінформ.
Зустріч відбудеться 25 липня у Приштіні та розпочнеться о 21.45 за київським часом.
На фото: Денис Шурман (upl.ua).