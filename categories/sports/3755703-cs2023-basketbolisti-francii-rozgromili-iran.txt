На чемпіонаті світу з баскетболу серед чоловічих збірних, що триває в Індонезії, Японії і на Філіппінах, зіграні перші матчі втішного турніру за 17-32-е місця.

Це перший з двох турів групового етапу для команд, які посіли 3-4-ту позиції у своїх групах зі збереженням очок, передає Укрінформ.
Ці матчі проводяться для визначення або володарів прямих путівок на Олімпіаду (краща команда Азії та Африки), або для визначення участників пре-олімпійського турніру.
За підсумком ігрового дня в Азії найближчою до путівки на Олімпіаду залишається Японія, яка зробила камбек у поєдинку проти Венесуели. Програвши три перші чверті, японці домінували в останній десятихвилинці ( 33:15) - перемогли.
У Японії нині дві перемоги, по одній у Китаю та Лівану, які залишаються в олімпійській «гонці».
Африканські команди на першому етапі всі одержали по одній перемозі, тому починали другий етап фактично в рівних умовах. Цього разу виграли Південний Судан та Єгипет, які таким чином наблизилися до завоювання єдиної для континенту олімпійської путівки через чемпіонат світу.
Відзначимо упевнено перемогу Франції над Іраном (82:55) та четверту поразку господарів - Філіппін.
Результати матчів:
Група М
Ангола - Китай - 76:83 (27:24, 18:21, 14:24, 17:14)
Південний Судан - Філіппіни - 87:68 (34:17, 17:16, 9:17, 27:18)
Група N
Нова Зеландія - Мексика - 100:108 (22:31, 19:26, 27:21, 32:30)
Єгипет - Йорданія - 85:69 (22:14, 18:22, 19:20, 26:13)
Група О
Кабо-Верде - Фінляндія - 77:100 (16:28, 23:26, 17:23, 21:23)
Японія - Венесуела - 86:77 (15:19, 21:22, 17:21, 33:15)
Група Р
Кот-д’Івуар - Ливан - 84:94 (20:32, 21:23, 25:18, 18:21)
Франція - Іран 82:55 (9:12, 26:15, 19:9, 28:19).
Фото: fbu.ua.