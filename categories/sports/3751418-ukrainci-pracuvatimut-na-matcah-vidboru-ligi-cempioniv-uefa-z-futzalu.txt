Українські судді отримали призначення на матчі попереднього раунду Ліги чемпіонів із футзалу сезону-2023/2024, які відбудуться у період із 23-го до 26 серпня.

Арбітр Святослав Ключник судитиме поєдинки групи С у Чорногорії. Серед учасників - «Ейндховен» (Нідерланди), «Титоград» (Чорногорія), «Джорджіонс» (Грузія), «Європа» (Гібралтар), передає Укрінформ.
В'ячеслав Дараган та Олег Іванов виконуватимуть функції суддівських спостерігачів на матчах у групах А в Латвії та G на Кіпрі відповідно.
У групі А виступатимуть «Араз» (Азербайджан), «Ян Регенсбург» (Німеччина), «Істанбул Шішлі» (Туреччина) та «Рига» (Латвія), у групі G - «Мінерва» (Швейцарія), «Єреван» (Вірменія), АЕЛ (Кіпр) та «Фольгоре» (Сан-Марино).
Фото: uefa.com.