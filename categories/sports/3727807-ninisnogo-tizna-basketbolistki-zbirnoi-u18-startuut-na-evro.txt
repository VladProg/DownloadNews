30 червня дівоча збірна України U18 першою з наших молодіжних команд стартує на Євробаскет.

Континентальна першість для збірних U18 у Дивізіоні В пройде у Софії (Болгарія) і триватиме до 9 липня, передає Укрінформ.
На груповому етапі наша команда зіграє проти Швеції, Словаччини, Болгарії та Естонії.
До плей-оф вийдуть дві найкращі команди з групи, а три найкращі збірні чемпіонату Європи вийдуть до Дивізіону А.
Розклад матчів збірної України U18 у груповому раунді:
30 червня
Україна - Болгарія. Початок о 18.00
1 липня
Швеція - Україна. 15.30
4 липня
Україна - Словаччина. 15.30
5 липня
Естонія - Україна. 15.30
7 липня - чвертьфінал
8 липня - півфінал
9 липня - фінал.
Збір команди 1-28 червня проходить в Польщі. «Нас тут чудово прийняли, зробили ідеальні умови, багато чого вони взяли на себе, враховуючи проблеми в нашій країні, - розповіла наставниця української збірної Інна Кочубей. - У нас є абсолютно все: чудовий зал, інвентар, м’ячі, тренажерний зал. Не треба витрачати енергію на переїзди, можна зосередитись на тренуваннях. У нас зазвичай два тренування в день - ранкове, далі час на відновлення (сауна, басейн, джакуззі), потім вечірнє».
На збір до Польщі прибули 17 гравчинь, які минулий сезон провели як в Україні, так і в Європейських клубах.
Фото: fbu.ua.