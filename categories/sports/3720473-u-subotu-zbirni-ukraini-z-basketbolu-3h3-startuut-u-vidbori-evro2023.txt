10-11 червня у румунському місті Констанца чоловіча та жіноча збірні України з баскетболу 3х3 зіграють у відбірковому турнірі до чемпіонату Європи-2023.

Чоловіча команда, яку представлятимуть Олег Бондаренко, Максим Закурдаєв, Володимир Конєв та Максим Нікітін, потрапили до групи В, де їхніми суперниками будуть Німеччина та Італія, передає Укрінформ.
До чвертьфіналу вийдуть дві найкращі команди з групи. До фінальної частини Євро потрапляють фіналісти, а також переможець матчу за 3-тє місце.
Жіноча команда (Кристина Філевич, Міріам Уро-Ніле, Оксана Моллова та Анжеліка Ляшко) змагатиметься у групі А з Іспанією, Швейцарією, Сербією та Данією.
Напряму до фінальної частини чемпіонату континенту виходять переможниці груп А та В. Третю путівку на чемпіонат Європи розіграють команди, які посядуть другі місця у групах.
Фото: fbu.ua.