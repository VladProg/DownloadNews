У фіналі румуни обіграли Казахстан.

У фіналі чемпіонату світу-2023 з мініфутболу Румунія в серії пенальті обіграла Казахстан з рахунком 12:11, передає Укрінформ.
Казахстан вів у два м'ячі завдяки автоголу Мірчі Унгура на 24-й хвилині та гольовому удару Авеля Таржанова на 37-й хвилині. За дві хвилини до завершення основного часу Румунія змогла забити два голи та перевести гру в овертайм.
В овертаймі збірні не забили голів, тому результат фіналу визначила серія пенальті, яка завершилася після 30-ти ударів збірних та з рахунком 12:11 на користь Румунії.
Румунія вперше в історії виграла турнір.

Як повідомляв Укрінформ, Україна завершила турнір на груповому етапі, посівши в квартеті з Алжиром, Таїландом та Чехією третє місце.
Фото: Getty Images