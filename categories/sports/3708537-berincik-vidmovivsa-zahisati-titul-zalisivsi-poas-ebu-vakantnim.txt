Чемпіон Всесвітньої боксерської організації (WBO International) у легкій вазі українець Денис Берінчик (17-0, 9 КО) залишив вакантним пояс Європейського боксерського союзу (EBU), який належить йому.

Як повідомляє Boxing Scene, Берінчик мав 24 червня в Італії провести захист титулу чемпіона Європи проти італійця Еміліано Марсілі (42-0-1, 16 КО), проте українець відмовився від зустрічі в рингу з 46-річним суперником і звільнив пояс, передає Укрінформ.
Тепер Марсілі шукатимуть нового суперника, з яким він посперечається за вакантний титул EBU.
Нагадаємо, що у своєму останньому бою у грудні 2022 року Берінчик здобув перемогу одноголосним рішенням суддів над французом Іваном Менді, здобувши пояс EBU.
Фото: Getty Images.