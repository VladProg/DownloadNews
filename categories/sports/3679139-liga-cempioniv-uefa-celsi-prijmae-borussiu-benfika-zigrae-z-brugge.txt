У Лізі чемпіонів УЄФА у вівторок, 7 березня, розпочинаються матчі у відповідь 1/8 фіналу.

Футболісти англійського «Челсі» у Лондоні зійдуться з німецькою «Боруссією» з Дортмунда (перша гра - 0:1), а у паралельному поєдинку о 22.00 португальська «Бенфіка» у Лісабоні зустрінеться з бельгійським «Брюгге» (2:0), передає Укрінформ.
8 березня німецька «Баварія» у Мюнхені прийматиме французький «Парі Сен-Жермен» (1:0), а англійський «Тоттенгем» у Лондоні зіграє з італійським «Міланом» (0:1).
Ще чотири повторні матчі 1/8 фіналу Ліги чемпіонів пройдуть наступного тижня. 14 березня: «Манчестер Сіті» (Англія) - «Лейпциг» (Німеччина), «Порту» (Португалія) - «Інтер» (Італія); 15 березня: «Реал» (Іспанія) - «Ліверпуль» (Англія), «Наполі» (Італія) - «Айнтрахт» (Німеччина).
Жеребкування 1/4 та 1/2 фіналу Ліги чемпіонів УЄФА відбудеться 17 березня.