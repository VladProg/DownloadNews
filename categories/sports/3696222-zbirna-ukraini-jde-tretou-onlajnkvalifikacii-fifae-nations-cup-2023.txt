Збірна України стартувала в онлайн-кваліфікації чемпіонату світу з електронного футболу - FIFAe Nations Cup 2023.

Це другий етап відбору світової першості, ігрові серії якого проходять у форматі 2vs2 у симуляторі FIFA 23 на платформі PS5, передає Укрінформ.
Олександр CIG Grishay Гришай та Андрій CIG ST92 Шакалов, які представляють збірну України на цих змаганнях, розпочали ігровий день із поразки від команди Сербії -1:2.
У наступному поєдинку українці сенсаційно обіграли фаворитів групи. Один забитий м’яч допоміг «синьо-жовтим» здолати опір збірної Туреччини (1:0).
Після поразки від Польщі за гідної гри (2:3), збірна України у кожному наступному поєдинку набирала очки. Наші кіберфутболісти перемогли Угорщину (3:2), зіграли унічию з командами Боснії та Герцеговини (3:3) і Хорватії (2:2), а наприкінці ігрового дня не залишили шансів збірній Латвії (3:0).
Таким чином, перший день онлайн-кваліфікації українська команда з 11-ма очками завершила на третій позиції у групі B.
Фото: uaf.ua.