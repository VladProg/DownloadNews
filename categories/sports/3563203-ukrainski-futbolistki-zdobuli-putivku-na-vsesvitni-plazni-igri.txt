Жіноча збірна України з пляжного футболу успішно пройшла відбір на Всесвітні пляжні ігри, які пройдуть 2023 року на Балі.


Сьогодні у вирішальному для себе матчі відбору у групі В збірна України в Італії зустрілася зі Швецією і перемогла - 5:2, передає Укрінформ.
У попередніх матчах наші футболістки програли Швейцарії (3:5) і сенсаційно обіграли команду Іспанії (2:1).
Цей успіх дозволив збірній України набрати шість очок і вийти до півфіналу турніру, що автоматично забезпечує нашій команді путівку на Всесвітні пляжні ігри, які відбудуться із 6-го до 12 серпня 2023 року на Балі.
Додамо, що чинними переможцями Всесвітніх пляжних ігор є команди Бразилії (у чоловіків) та Іспанії (у жінок), які здобули титули 2019 року в Катарі.
Фото: beachsoccer.com.