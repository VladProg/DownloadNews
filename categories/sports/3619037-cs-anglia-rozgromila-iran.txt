Іран пропустив шість м'ячів від родоначальників футболу.

Іран поступився Англії з розгромним рахунком 2:6 в своєму першому матчі на чемпіонаті світу-2022, передає Укрінформ.
Англія з перших хвилин взяла ініціативу в матчі, але відкрити рахунок змогла аж на 35-й хвилині - відзначився Беллінгем. Ця результативна дія зламала оборону іранців, і далі Англію було не зупинити.
Після цього команда Саутгейта забила ще п’ять м’ячів. Дубль на рахунку Саки, також відзначилися Стерлінг, Рашфорд та Гріліш.
Іран, у свою чергу, забив перший гол на 65-й хвилині – влучний постріл виконав Таремі. На останній хвилині матчу Таремі зробив дубль, забивши з пенальті.
Тож, 6:2, Англія перемагає та очолює групу В.
Як повідомляв Укрінформ, інший матч квартету групи В - США – Уельс відбудеться сьогодні о 21:00.
Фото: twitter.com/England