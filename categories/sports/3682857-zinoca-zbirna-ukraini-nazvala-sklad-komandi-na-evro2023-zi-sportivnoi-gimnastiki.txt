До заявки увійшли чотири гімнастки.

Збірна України зі спортивної гімнастики назвала склад жіночої команди, що виступить на чемпіонаті Європи в Антальї, повідомляє Суспільне Спорт, передає Укрінформ.
Склад жіночої збірної визначався з врахуванням чемпіонату України, який відбувся у березні в Кропивницькому. Абсолютною чемпіонкою турніру стала 16-річна Ілона Крупа.
У порівнянні з попереднім Євро-2022 до заявки збірної України увійшли чотири гімнастки.
Крім Крупи, на турнір відправиться 15-річна Анна Лащевська, яка дебютувала у 2023 році на рівні Кубка світу та вже здобула три медалі на етапах у Досі та Баку. Найдосвідченішою спортсменкою складу збірної України буде Єлизавета Губарєва - для 18-річної гімнастки це вже буде четвертий чемпіонат Європи в кар'єрі.
Чемпіонат Європи зі спортивної гімнастики відбудеться з 11 до 16 квітня. У ньому відбудуться чоловічий та жіночий турніри, а сам Євро стане кваліфікаційним на чемпіонат світу.

Як повідомляв Укрінформ, Україна здобула три нагороди на етапі Кубка світу з гімнастики в Баку.

Фото: sport.if.ua