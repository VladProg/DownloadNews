У Лізі чемпіонів УЄФА пройшли перші матчі 1/4 фіналу.

Футболісти англійського «Манчестер Сіті» вдома здобули переконливу перемогу над німецькою «Баварію» з рахунком 3:0, передає Укрінформ.

М'ячі на арені «Етіхад» забили Родрі (27-ма хвилина), Бернарду Сілва (70) та Ерлінг Голанд (77).
У паралельному поєдинку футбольного вечора португальська «Бенфіка» на «Ештадіу да Луш» у Лісабоні поступилася італійському «Інтеру» - 0:2.
У середу, 12 квітня, чинний володар титулу іспанський «Реал» зіграє у Мадриді з англійським «Челсі», а в італійському дербі зійдуться «Мілан» та «Наполі».

Поєдинки у відповідь 1/4 фіналу відбудуться 18 та 19 квітня.
Переможці протистоянь за сумою двох матчів вийдуть до півфіналу.
Перші зустрічі 1/2 фіналу пройдуть 9-10 травня, повторні - 16-17 травня.
Нагадаємо, фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі.
Фото: AFP.