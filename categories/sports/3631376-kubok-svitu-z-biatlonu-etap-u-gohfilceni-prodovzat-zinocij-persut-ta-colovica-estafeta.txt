У Гохфільцені (Австрія) на другому етапі Кубка світу з біатлону в суботу, 10 грудня, відбудуться жіноча гонка переслідування на 10 км та чоловіча класична естафета 4х7,5 км.

У персьюті, який розпочнеться о 12.30, Україну представлятимуть Анастасія Меркушина, Дар'я Блашко та Олена Білосюк, передає Укрінформ.
Чоловіча естафетна гонка о 14.40 пройде за участю українського квартету у складі Артема Прими, Антона Дудченка, Богдана Цимбала та Тараса Лесюка.
Австрійський етап Кубка світу завершиться 11 грудня жіночою естафетою 4х6 км та чоловічою гонкою переслідування на 12,5 км.
Фото: biathlonworld.com.