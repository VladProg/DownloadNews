Чемпіонка US Open Іга Швьонтек, а також фіналістка турніру Онс Жабер виступлять на Підсумковому чемпіонаті сезону у Форт-Уорті (США).

Як повідомляє BTU, полька зіграє на цьому турнірі другий рік поспіль, а представниця Тунісу стала першою арабською тенісисткою, яка візьме участь у WTA Finals, передає Укрінформ.
На Підсумковий турнір у парному розряді кваліфікувалися Барбора Крейчикова та Катержина Синякова, які торік виграли трофей. Для чешок це буде четвертий виступ поспіль.
Нагадаємо, WTA Finals пройде з 31 жовтня до 7 листопада.
На фото: Іга Швьонтек (Getty Images).