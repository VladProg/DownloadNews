Півзахисник молодіжної футбольної збірної України U21 Михайло Мудрик прокоментував перемогу нашої команди над Францією (3:1) і вихід до півфіналу чемпіонату Європи 2023 року.

Хавбек зазначив, що потрапити до півфіналу Єіро - це неймовірне відчуття, передає Укрінформ.
«Коли ви граєте з партнерами по команді, які водночас є вашими друзями, ви граєте зовсім по-іншому. Коли тренер довіряє тобі на сто відсотків, ти теж можеш зробити набагато більше. Це неймовірне відчуття — потрапити до півфіналу! Ми можемо насолоджуватися цим сьогодні, але завтра зосередимося на наступному супернику - Іспанії», - сказав Мудрик, який виступає за лондонський клуб «Челсі».
Поєдинок 1/2 фіналу Євро-2023 (U21) між збірними Іспанії та України відбудеться в середу, 5 липня, у Бухаресті (початок - о 22.00 за київським часом).
Фото: uaf.ua.