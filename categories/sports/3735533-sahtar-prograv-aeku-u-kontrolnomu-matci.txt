«Гірники» зазнали розгромної поразки.

Донецький «Шахтар» провів свій другий спаринг на літніх тренувальних зборах, «Гірники» поступилися грецькому «АЕКу» з рахунком 0:5, передає Укрінформ.

«Шахтар» пропустив перший м’яч незадовго після старту, відзначився форвард Леві Гарсія. За п’ять хвилин другу жовту картку заробив Нордін Амрабат, який залишив грецьку команду в меншості.
Скористатися чисельною перевагою «Шахтар» не зумів – також після другої картки було видалено захисника Данила Удода. Гарсія забив другий м’яч перед перервою, а в середині другого тайму оформив хет-трик. Під завісу зустрічі дублем відзначився Зіні, який встановив остаточний рахунок.

Як повідомляв Укрінформ, у першому контрольному матчі на зборі в Нідерландах у рамках підготовки до нового сезону «гірники» зіграли внічию з «АЗ» – 3:3.
Фото: shakhtar.com