Національна збірна України з футзалу виграла третій поєдинок поспіль в основному раунді відбору на чемпіонат світу і достроково вийшла до елітного раунду кваліфікації ЧС-2024.

Підопічні Олександра Косенка в Приштині завдали поразки команді Косова - 5:2, передає Укрінформ.
У складі «синьо-жовтих» відзначилися Ігор Чернявский (6-та хвилина), Євген Сірий (9), Микола Микитюк (28), Артем Фаренюк (28) та Ярослав Лебідь (34), у господарів - Дрілен Маджаррай (17) і Мерітон Саліху (34).
Заключний матч в основному раунді відбору світової першості збірна України зіграє 8 березня у гостях з командою Нідерландів, яка до цього, 3 березня, гратиме у Косово.
Як повідомляв Укрінформ, у попередніх матчах основного раунду відбору, які проходили в Латвії, українці обіграли Косово (3:1) та Нідерланди (4:2).
Турнірне становище у групі 11: Україна - 9 очок (після 3-х ігор), Нідерланди - 3 (2), Косово - 0 (3).
До елітного раунду кваліфікації ЧС-2024 вийдуть 12 переможців груп і чотири найкращі володарі других місць.
Фото: facebook.com/UKRAINEFUTSAL.