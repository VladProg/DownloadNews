У Кагарлику відбувся матч-відповідь фіналу Кубку України серед аматорів сезону-2022/2023 між «Дружбою» (Мирівка, Київська область) та командою «Олімпія» із Савинців, що на Полтавщині.

Представники Київської області вперше пробилися у фінал, тоді як команда з Полтавщини дісталася до цієї стадії втретє за останні чотири роки, передає Укрінформ.
У першому поєдинку була зафіксована гостьова перемога «Дружби» (1:0), яка в матчі-відповіді в Кагарлику відстояла нічию - 1:1.
Тож команда з Мирівки вперше у своїй історії стала володарем аматорського Кубка України.
Фото: uaf.ua.