«Арсенал» офіційно оголосив про трансфер півзахисника «Вест Гема» Деклана Райса.

Про це повідомила пресслужба «канонірів» у Твіттері, передає Укрінформ.
«Каноніри» заплатили за 24-річного футболіста 100 мільйонів фунтів гарантованими виплатами та ще 5 мільйонів бонусів.
Це другий найдорожчий трансфер в історії АПЛ. Рекорд належить хавбеку Енцо Фернандесу, який взимку перейшов у «Челсі» за 106 мільйонів фунтів.
Відповідно, це найдорожчий трансфер британського футболіста та самого клубу.
Райс підписав довгостроковий контракт з «Арсеналом», він виступатиме під 41-м номером.
Деклан забив 5 голів та віддав 4 асисти у 50 матчах минулого сезону.
Фото: twitter.com/Arsenal