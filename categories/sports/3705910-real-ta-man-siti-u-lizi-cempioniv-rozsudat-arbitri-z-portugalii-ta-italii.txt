У Лізі чемпіонів УЄФА у вівторок, 9 травня, відбудеться перший матч 1/2 фіналу сезону-2022/23.

Поєдинок на «Сантьяго Бернабеу» у Мадриді між чинним володарем титулу іспанським «Реалом» та футболістами англійського «Манчестер Сіті» обслуговуватиме суддівська бригада з Португалії та Італії, передає Укрінформ.
Головному арбітру португальцю Артуру Діашу асистуватимуть на лінії співвітчизники Паулу Соареш та Педру Рібейру. Четвертий арбітр Даніеле Орсато та відеопомічник рефері Массіміліано Ірраті представляють італійський суддівський корпус.
Матч у відповідь відбудеться 17 травня на арені «Етіхад» у Манчестері.
Нагадаємо, іншу півфінальну пару складають італійські «Мілан» та «Інтер», які зустрінуться 10 та 16 травня.
Фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі (Туреччина).
На фото: Артур Діаш (slbenfica.pt).