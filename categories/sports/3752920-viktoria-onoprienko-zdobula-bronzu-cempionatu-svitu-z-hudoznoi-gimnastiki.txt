Українська грація Вікторія Онопрієнко стала бронзовою призеркою фіналу з булавами на чемпіонаті світу з художньої гімнастики в іспанському місті Валенсія.

Крім того, киянка здобула олімпійську ліцензію на Ігри у Парижі-2024, передає Укрінформ.
Київська «художниця», вихованка «Школи Дерюгіних» отримала за виступ 33.550 бала, поступившись лише Боряні Калейн з Болгарії та Дар’ї Варфоломеєв з Німеччини.
Для 19-річної Вікторії - це перша у кар'єрі медаль світової першості.
Фото: facebook.com/minmolodsport.