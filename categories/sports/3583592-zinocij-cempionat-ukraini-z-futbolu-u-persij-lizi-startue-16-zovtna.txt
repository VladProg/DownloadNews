У столичному Будинку футболу відбулося жеребкування календаря чемпіонату України серед жіночих команд Першої ліги сезону-2022/2023.

Участь у чемпіонаті візьмуть п’ять команд, які зіграють за стандартною системою у два кола: п’ять турів у першому колі нинішнього року та ще п’ять турів - навесні 2023-го, передає Укрінформ.
Учасники чемпіонату України з футболу серед жіночих команд Першої ліги сезону-2022/2023:
«Лідер» (Кобеляки, Полтавська область)
«Юність» (Чернігів)
«Рух» (Львів)
«Прикарпаття-ДЮСШ №3» (Івано-Франківськ)
«Янтарочка» (Новояворівськ, Львівська область).
Базова дата першого туру - 16 жовтня.
Переможець Першої ліги здобуде право підвищитися у класі і виступати в чемпіонаті України серед команд Вищої ліги сезону-2023/2024.
Фото womensfootball.com.ua.