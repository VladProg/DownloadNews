У Гвадалахарі (Мексика) у неділю, 17 вересня, розпочинається турнір Жіночої тенісної асоціації (WTA) із призовим фондом $2,788 млн.

У першому колі одиночного розряду друга «ракетка» України Ангеліна Калініна зустрінеться з американкою Грейс Мін, Марта Костюк протистоятиме Стейсі Фунг з Канади, а Даяна Ястремська зійдеться з мексиканкою Аною Софією Санчес, передає Укрінформ.
Змагання у парному розряді пройдуть за участю Людмили Кіченок (у дуеті з Аранчою Рус із Нідерландів) та Даяни Ястремської (у тандемі з полькою Магдаленою Френх).
Турнір у Гвадалахарі триватиме до 23 вересня.
На фото: btu.org.ua.