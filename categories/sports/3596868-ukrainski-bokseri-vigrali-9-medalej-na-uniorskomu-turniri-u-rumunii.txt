У місті Арад (Румунія) завершився міжнародний боксерський турнір, в якому взяли участь спортсмени з Австрії, Угорщини, Німеччини, Польщі, Румунії та України.

Як повідомляє офіційний сайт Федерації боксу України (ФБУ), Україну в змаганнях представляла збірна Івано-Франківської області, до якої увійшли представники спортивних клубів «Форум», «Альянс», «Ринг», «СПЗ» та Івано-Франківського фахового коледжу фізичного виховання НУФВСУ, передає Укрінформ.
За підсумками турніру українці здобули 2 золоті, 5 срібних та 2 бронзові нагороди.
Результати турніру.
«Золото»: Владислав Ремінський (вагова категорія до 54 кг), Тарас Нагорняк (63,5 кг).
«Срібло»: Артур Хлібкевич (52 кг), Юхим Нещерет (60 кг), Оксана Куцій (64 кг), Руслан Ковальський (71 кг), Олександр Манявський (80 кг).
«Бронза»: Лідо Тимур (80 кг), Богдан Стиренко (80 кг).
Фото: fbu.org.ua.