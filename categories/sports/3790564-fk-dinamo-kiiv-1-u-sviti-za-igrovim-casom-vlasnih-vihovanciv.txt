Міжнародний центр спортивних досліджень (CIES) опублікував черговий тижневий звіт, склавши список клубів з 60 футбольних ліг світу, які надають ігрову практику найбільшій кількості власних вихованців.

На першому місці в рейтингу (причому, зі значною перевагою) йде київське «Динамо», передає Укрінформ.
Столичний клуб в іграх Прем'єр-ліги нинішнього сезону віддав 82,9% ігрового часу власним вихованцям.
Зазначимо, що під поняття «власний вихованець» підпадає футболіст, який провів у структурі певного футбольного клубу не менше трьох років у віці до 21-го року.
Фото: fcdynamo.com.