Авторитетний портал спортивної статистики Sofascore оцінив дії українського голкіпера «Бенфіки» Анатолія Трубіна оцінкою 8,0 за матч Ліги чемпіонів проти італійського «Інтера» (0:1).

Це найвищий показник у складі португальського клубу, передає Укрінформ.
У «Інтера» вищий бал отримав лише один гравець - хавбек Ніколо Барелла (8,4).
Трубін у матчі з «Інтером» зробив 7 сейвів. Воротар національної збірної України також перехопив 1 навіс і мав 4 дальні передачі.
Загалом Анатолій зробив 30 пасів. 27 з них - точні.
Фото: slbenfica.pt.