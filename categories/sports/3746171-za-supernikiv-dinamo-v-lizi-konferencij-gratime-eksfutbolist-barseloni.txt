Іспанський захисник Мартін Монтоя підписав дворічний контракт з грецьким футбольним клубом «Аріс» (Салоніки), який є суперником київського «Динамо» у 3-у кваліфікаційному раунді Ліги конференцій УЄФА.

Про це повідомляє офіційний сайт команди, передає Укрінформ.
«Не люблю багато розмовляти, вважаючи за краще доводити все на поле. І не можу дочекатися, коли одягну футболку своєї нової команди. Для мене велика радість і честь стати частиною сім'ї «Аріса», і можу пообіцяти, що буду віддавати всі свої сили в кожному матчі», - сказав Монтоя після підписання контракту.
32-річний Монтойя - випускник футбольної академії «Барселони». В іспанській Ла Лізі він дебютував у віці 20-ти років у квітні 2011-го.
Протягом чотирьох років у складі «Барселони» захисник провів 67 матчів у всіх турнірах, забив 2 м'ячі і зробив 12 асистів. Він тричі став чемпіоном Іспанії, виграв двічі Кубок Іспанії, Суперкубок країни і Лігу чемпіонів.
Як повідомляв Укрінформ, перший матч між «Арісом» та «Динамо» пройде у Салоніках 10 серпня. Обслужить зустріч міжнародна бригада суддів на чолі з австралійцем Джарредом Джиллетом.
Гра у відповідь відбудеться 17 серпня у Бухаресті (Румунія).
Фото: facebook.com/arisfootballclub.