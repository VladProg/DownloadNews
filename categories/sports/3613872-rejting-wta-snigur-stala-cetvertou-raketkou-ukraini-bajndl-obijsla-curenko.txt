Жіноча тенісна асоціація (WTA) оновила рейтинг спортсменок станом на 14 листопада.

Статус першої «ракетки» України зберігає Ангеліна Калініна, яка опустилася на один рядок і займає 53 позицію, передає Укрінформ.
На 70-му та 102-му місцях відповідно залишилися Марта Костюк та Даяна Ястремська.
Новий особистий рекорд встановила Дар'я Снігур - 105-та позиція у світі та четверта - у національному рейтингу.
Катерина Байндль завдяки виходу у фінал на турнірі WTA у Чилі додала одразу 25 рядків (113-те місце) та випередила у списку Лесю Цуренко, яка залишилася на 130-й позиції.
Експерша «ракетка» України Еліна Світоліна, яка взяла паузу в кар'єрі через народження доньки, опустилася на дві позиції і тепер перебуває на 238-му рядку.
Рейтинг WTA очолює Іга Швьонтек із Польщі. Друга у списку - Онс Жабер із Тунісу, третя - американка Джессіка Пегула.
На фото: Дар'я Снігур (AP Photo/Seth Wenig).