У Таллінні (Естонія) за участю збірної України триває чемпіонат світу з хокею у Дивізіоні ІВ.

Третій тур першості приніс другу перемогу «синьо-жовтим», які взяли гору над командою Естонії - 7:4 (1:1, 4:1, 2:2), передає Укрінформ.
В інших матчах ігрового дня Нідерланди розгромили хокеїстів Китаю - 7:2 (3:0, 3:2, 1:0), а Японія упевнено перемогла Сербію - 8:3 (2:0, 1:2, 5:1).
Турнірне становище: Японія - 9 очок, Україна - 7, Естонія - 5, Нідерланди - 3, Китай - 2, Сербія - 1.
27 квітня підопічні Вадима Шахрайчука зіграють з Нідерландами, 29 квітня українці протистоятимуть Японії.
Переможець турніру підвищиться у класі і наступного сезону гратиме у другому за класифікацією Дивізіоні ІА.
Фото: ФХУ.