Раніше баскетболіст виступав у стані «Одеси».


30-річний форвард Роман Новіков приєднався до «Київ-Баскету», повідомляє прес-служба команди, передає Укрінформ.
Протягом останніх чотирьох сезонів він захищав кольори «Одеси» в Суперлізі. Він провів за одеський клуб понад 120 поєдинків у найсильнішому дивізіоні.
Виступав за одеську команду у Вищій лізі, а також за «Львівську Політехніку», «Золотий Вік» та «Пульсар».
В останньому сезоні Суперліги Новіков зіграв 29 матчів, в яких в середньому набирав 3.7 очок та робив 1.4 підбирання.
Зараз у «Київ-Баскеті» налічується 11 гравців – всі з українським паспортом.
Як повідомляв Укрінформ, новий сезон баскетбольної Суперліги в Україні стартує 22 жовтня.
Фото: ФБУ