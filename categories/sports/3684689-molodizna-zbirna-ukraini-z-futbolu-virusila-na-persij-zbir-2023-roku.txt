Молодіжна збірна України U21 під орудою тренерів Василя Кардаша та Олександра Мелащенка вирушила на тренувальний збір.

24 березня у Туреччині команда проведе спаринг з командою Данії, передає Укрінформ.
Після цього матчу українці 25 березня вилетять до Італії, де на 27-ме число в місті Реджо-ді-Калабрія запланований контрольний поєдинок із господарями.
Зазначимо, що у зборі не візьмуть участі травмований Владислав Ванат та Олександр Сирота, який занедужав. Із резервного списку лави команди поповнив Антон Боль.
Склад молодіжної збірної України:
воротарі - Руслан Нещерет («Динамо», Київ), Кирило Фесюн («Колос», Ковалівка), Яків Кінарейкін («Дніпро-1»);
захисники - Ростислав Лях, Віталій Роман, Роман Дідик (усі - «Рух», Львів), Максим Таловєров (ЛАСК, Австрія), Крістіан Біловар (АЕЛ, Кіпр), Антон Боль, Костянтин Вівчаренко (обидва - «Динамо», Київ), Арсеній Батагов («Зоря», Луганськ), Олександр Драмбаєв («Зюлте-Варегем», Бельгія);
півзахисники - Іван Желізко («Валмієра», Латвія), Валентин Рубчинський, Олександр Назаренко (обидва - «Дніпро-1»), Володимир Бражко, Максим Хлань (обидва - «Зоря», Луганськ), Микола Михайленко («Олександрія»), Олексій Кащук («Сабах», Азербайджан), Олег Очеретько, Дмитро Криськів (обидва - «Шахтар», Донецьк), Максим Брагару («Чорноморець», Одеса);
нападники - Богдан В’юнник («Грацер», Австрія), Данило Сікан («Шахтар», Донецьк), Микола Кухаревич («Гіберніан», Шотландія).
Як повідомлялося, нинішнього року молодіжна збірна України візьме участь у фінальному турнірі Євро (U21). Загалом у форумі, що проходитиме з 21 червня до 8 липня в Грузії та Румунії, братимуть участь 16 команд. За підсумками жеребкування «синьо-жовті» потрапили до групи В, де зустрінуться з Румунією, Іспанією та Хорватією.
Три найкращі команди Євро-2023 (окрім Франції та Англії) отримають путівки на Олімпійські ігри 2024 року.
Фото: facebook.com/uafukraine.