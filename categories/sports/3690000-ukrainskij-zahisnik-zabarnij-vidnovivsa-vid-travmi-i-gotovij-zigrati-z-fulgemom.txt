Головний тренер «Борнмута» Гарі О′Ніл розповів, що захисник Ілля Забарний відновився після травми та готовий зіграти у завтрашньому матчі 29-го туру АПЛ проти «Фулгема».

Про це повідомила пресслужба «Борнмута», передає Укрінформ.
«Ілля був з нами під час паузи на матчі збірних. Це був хороший час, щоб пришвидшити його відновлення. Ми добре провели з ним ці два тижні», - сказав О′Ніл.
Як повідомлялося, клуб АПЛ підписав 20-річного українця ще 31 січня, але через пошкодження він досі не дебютував за команду.
Як повідомляв Укрінформ, «Борнмут» посідає 19 місце в АПЛ, маючи в активі 24 пункти після 27 матчів.

Фото: afcb.co.uk