Претенденти на посаду – Дмитро Підручний та Іван Крулько.

Вибори президента Федерації біатлону України офіційно відбудуться 14 листопада під час звітно-виборчої конференції ФБУ, повідомляє прес-служба федерації, передає Укрінформ.
Конференція пройде у приміщенні Національного університету фізичної культури та спорту, початок – о 12:00.
Раніше повідомлялося, що на пост президента ФБУ претендують депутат від «Батьківщини» Іван Крулько, лідер чоловічої біатлонної збірної України Дмитро Підручний та олімпійська чемпіонка Олена Білосюк (Підгрушна).
Згодом Білосюк зняла свою кандидатуру з виборів президента ФБУ.
Як повідомляв Укрінформ, президент Федерації біатлону України Володимир Бринзак написав заяву про звільнення та залишив свою посаду.
Фото: biathlon.com.ua