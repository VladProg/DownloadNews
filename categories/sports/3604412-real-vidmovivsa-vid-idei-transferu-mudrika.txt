Все через високу ціну на гравця.

«Реал» найближчим часом не боротиметься за право підписати вінгера «Шахтаря» Михайла Мудрика, повідомляє Todo Fichajes, передає Укрінформ.

Мадридці остаточно відмовилися від ідеї трансферу українця через його ціну.

Зокрема, на ситуацію вплинули слова асистента директора гірників з футболу Карло Ніколіні – фахівець заявляв, що «Шахтар» оцінює Мудрика вище, ніж Антоні з «Манчестер Юнайтед», за якого заплатили 100 мільйонів євро.

У поточному сезоні Мудрик зіграв 12 матчів за «Шахтар», відзначившись 7 голами та 7 результативними передачами.



Як повідомляв Укрінформ, інтерес до Михайла досі зберігають «Арсенал», «Манчестер Сіті» та «Ювентус». Вони спробують оформити перехід наступного літа.

Фото: upl.ua