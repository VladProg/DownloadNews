Турецький футбольний клуб «Трабзонспор», який улітку намагався домовитися про трансфер форварда «Дніпра-1» та збірної України Артема Довбика, знову звернув увагу на гравця.

У січні клуб має намір зробити ще одну спробу домовитися з дніпрянами про перехід 25-річного футболіста, передає Укрінформ.
Якщо український клуб відмовить, «Трабзонспор» може повернутися до переговорів улітку 2023 року. Контракт Довбика з «Дніпром-1» закінчується наприкінці 2023-го, а це означає, що наступного літа форвард матиме нагоду підписати попередню угоду з будь-яким клубом, що зацікавлений у його послугах.
Як повідомлялося, раніше Довбик заявив, що не змінить клуб під час зимового трансферного вікна.
Фото: scdnipro1.com.ua.