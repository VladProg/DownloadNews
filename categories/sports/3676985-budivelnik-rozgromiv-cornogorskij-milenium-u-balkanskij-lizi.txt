Це був дебютний матч для нового головного тренера киян.

Столичний клуб обіграв команду «Міленіум» Подгориця із Чорногорії з рахунком 102:69, передає Укрінформ.

Це був дебютний матч для Янніка Маррі на посаді головного тренера «Будівельника».
Київський колектив має 5 перемог та 1 поразку в Балканській лізі. Ці команди зіграють ще один матч між собою завтра, 2 березня о 20:30 за Києвом.

Як повідомляв Укрінформ, цього сезону кияни також грають в Європейській північній баскетбольній лізі та Кубку Європи ФІБА.

Фото: budivelnyk.ua