Другий рік поспіль чемпіонат світу зі спортивної боротьби може пройти у Белграді (Сербія).

Як повідомляє офіційний сайт організаторів (United World Wrestling), бюро UWW провело засідання, щоб вибрати країну-господарку планетарного форуму та зупинилося на кандидатурі столиці Сербії, передає Укрінформ.
Свою зацікавленість провести найважливішу борцівську подію року також висловили Азербайджан та Туреччина. UWW буде продовжувати працювати з національними федераціями цих країн з приводу майбутніх змагань.
Відзначимо, що світова першість пройде на початку вересня 2023 року.
Нагадаємо, що цей турнір стане ліцензійним. Борці отримають можливість завоювати 90 квот на літні Олімпійські ігри-2024 у Парижі (Франція).
Фото: uww.org.