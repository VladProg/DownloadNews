Діллону Денісу зарахували дискваліфікацію у 6-раундовому бою.

У співголовному поєдинку вечора боксу в Манчестері на ринг вийшли американський ютубер Логан Пол і екс-боєць ММА Діллон Деніс із США, передає Укрінформ.

Логан Пол є братом блогера Джейка Пола. У його активі – виставковий бій із Флойдом Мейвезером, результат у якому не фіксувався.

Усі 6 раундів Логан Пол був активнішим, а Діллон лише захищався, працюючи другим номером.

Наприкінці бою виникла штовханина в рингу. За кілька секунд до гонгу Діллон спробував застосувати прийом із MMA. Він упав і хотів ударити блогера ногою, після чого Логан Пол завдав удару по опоненту, що лежав. Деніс схопився і кинувся наздоганяти суперника, але їх розняли сек'юріті.

В результаті Майкл Баффер оголосив, що Логан Пол переміг Діллона Деніса, якому зарахували дискваліфікацію.
Фото: Getty Images