За клуб виступає ще один гравець збірної України Артем Пустовий.

Український захисник Олександр Ковляр став гравцем іспанського «Обрадойро», умови контракту 21-річного гравця не повідомляються, передає Укрінформ.

Ковляр попередній сезон провів в естонському клубі «Калев/Крамо». До цього вихованець «Хіміка» виступав у «Тарту Улікоол». У квітні українець подавав заявку на участь у драфті-2023 у НБА.
У лютому Ковляр дебютував у складі збірної України у відбірному матчі чемпіонату світу-2023 проти Італії (75:85). У середньому у поєдинках за національну команду Олександр набирав 10,4 очка та 4 передачі.
В «Обрадойро» виступає ще один гравець збірної України Артем Пустовий.

Наступний матч в іспанському чемпіонаті команда українців проведе 19 листопада із «Манресою».
Фото: obradoirocab.com