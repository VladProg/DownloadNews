Міністр молоді та спорту України розповів про діяльність міністерства після 24 лютого.

Міністр молоді і спорту України Вадим Гутцайт розповів про свою роботу під час війни, повідомляє телеканал «Дом», передає Укрінформ.

«Допомагав, щоб наші президенти перетинали кордон і їхали на виступи, міжнародні конгреси з їх видів спорту. Щоб вони там брали участь, показували фото, відео руйнувань і того, що відбувається у нашій країні – як країна-агресор руйнує спортивні об’єкти нашої інфраструктури.

Це така робота, яку ми виконуємо під керівництвом голови Офісу президента Андрія Єрмака для того, щоб якомога більше часу не бачити росіян та білорусів на міжнародній арені», - сказав Гутцайт.

Як повідомляв Укрінформ, Гутцайт балотується на посаду президента НОК України.

Фото: mms.gov.ua