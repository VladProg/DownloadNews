Українська тенісистка Юлія Стародубцева здобула вольову перемогу у фінальному поєдинку турніру ITF W60 у Далласі (США).


Юлія (№260) завдала поразки другій «ракетці» змагань Ван Яфань (Китай, 182) - 3:6, 6:2, 6:2, передає Укрінформ.
Поєдинок тривав 1 годину 55 хвилин.
Зазначимо, що екс-47-ма «ракетка» світу Ван Яфань перед матчем з українкою здобула 24 перемоги поспіль.
Юлія Стародубцева провела п'ятий фінал на рівні ITF (усі - нинішнього сезону) і завоювала свій третій титул W60. 23-річна уродженка Каховки 2023 року провела 47 матчів, в яких здобула 37 перемог.
Фото: btu.org.ua.