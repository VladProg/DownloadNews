На дев'ятому жіночому чемпіонаті світу з футболу завершився черговий чвертьфінальний поєдинок, у якому збірна Австралії залишила за бортом змагань одного з фаворитів - команду Франції.

Основний і додатковий час гри завершилися внічию 0:0. У серії післяматчевих 11-метрових австралійки були кращими - 7:6, передає Укрінформ.
У півфіналі команда Австралії зіграє з переможцем сьогоднішнього матчу Англія - Колумбія.
Як повідомляв Укрінформ, у першому півфіналі збірна Швеції зіграє проти Іспанії.
Чемпіонат світу серед жіночих збірних, який завершиться 20 серпня, проходить в Австралії та Новій Зеландії.
Фото: facebook.com/fifawomensworldcup.