Україна подолала кваліфікацію у повному складі.

Українські стрибунки у висоту Ярослава Магучіх, Юлія Левченко та Катерина Табашник втрьох пробилися до фіналу чемпіонату Європи-2023 у приміщенні, передає Укрінформ.

Усі вони потрапили до топ-8 найкращих за результатами кваліфікації.
Юлія Левченко з першої спроби взяла висоту 191 см і з першим результатом відібралася до фіналу.

Ярослава Магучіх з двох спроб не взяла висоту 187 см, українка перенесла планку на 191 см і взяла її з першої спроби.

Катерина Табашник з другої спроби подолала висоту 191 см і також пробилась до фіналу.

Фінал відбудеться 5-го березня.

Як повідомляв Укрінформ, Роман Кокошко відібрався до фіналу чемпіонату Європи з легкої атлетики у приміщення у штовханні ядра.
Фото: Getty Image