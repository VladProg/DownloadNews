У баскетболіста забій лівої гомілки.

Лідер «Лейкерс» Леброн Джеймс пропустить матч проти «Портленда» через травму, повідомляє ESPN, передає Укрінформ.

Леброн травмувався в матчі проти «Фінікса» (122:119) у п’ятницю. Епізод відбувся у першій чверті, коли Кевін Дюрент ненавмисно вдарив Леброна коліном. Джеймсу надали медичну допомогу на лаві для запасних. Після матчу баскетболіст кульгав.
38-річний Леброн провів 9 матчів у новому сезоні, у середньому набирав 25,2 очка, 8,4 підбирання та 5,4 передачі.

Матч «Лейкерс» - «Портленд» відбудеться 13 листопада, початок – о 5:00 за Києвом.
Фото: Getty Images