У п'ятницю, 3 листопада, відбудеться українське футбольне дербі між київським «Динамо» та донецьким «Шахтарем».

Поєдинок розпочнеться на столичному стадіоні «Динамо» імені Валерія Лобановського» о 17.00, передає Укрінформ.
«Динамо» і «Шахтар» зіграли між собою у чемпіонатах незалежної України 70 матчів. В 26-ти зустрічах перемоги здобули «гірники». 25 поєдинків виграли кияни. Ще у 19-ти іграх зафіксовані нічиї. Різниця м'ячів 86:84 на користь «Шахтаря».
У турнірній таблиці нинішньої національної першості УПЛ «Динамо» поки посідає сьоме місце, «Шахтар» йде четвертим.
Востаннє у чемпіонаті України команди зустрічалися на стадіоні імені Валерія Лобановського 22 квітня нинішнього року. Була зафіксована нічия - 1:1. М'ячі забили Олександр Андрієвський (82-а хвилина) - у складі динамівців і Тарас Степаненко (12) - у «гірників».
Фото: ФК «Динамо».