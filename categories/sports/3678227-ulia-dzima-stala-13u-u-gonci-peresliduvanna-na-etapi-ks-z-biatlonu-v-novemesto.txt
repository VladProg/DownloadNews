На сьомому етапі Кубка світу з біатлону в Нове-Место (Чехія) завершилася жіноча гонка переслідування на 10 км з чотирма вогневими рубежами.

«Золото» виграла Марте Олсбю Ройселанд з Норвегії, яка з одним колом штрафу подолала дистанцію за 29 хвилин 22,7 секунди, передає Укрінформ.
«Срібло» дісталося співвітчизниці переможниці Інгрід-Ландмарк Тандреволд (1 промах), яка поступилася лідерці 2,2 секунди, «бронзу» із 15-секундним відставанням завоювала француженка Анаїс Шевальє-Буше (0).
Кращою серед українок стала Юлія Джима. Стартувавши 11-ю, киянка з двома промахами фінішувала 13-ю.
Анастасія Меркушина (1) посіла 26-е місце, Дар'я Блашко (5) - 55-е. Олена Білосюк не стартувала.
Загалом на старт вийшли 57 біатлоністок.
VII етап Кубка світу-2022/23 завершиться 5 березня змішаними естафетами.
На фото: Юлія Джима (biathlon.com.ua).