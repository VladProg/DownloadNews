Українсько-латвійський дует Людмила Кіченок - Олена Остапенко подолав стартовий бар'єр на турнірі Жіночої тенісної асоціації (WTA) - Miami Open - у Маямі (штат Флорида, США) із призовим фондом $8,8 млн.

У поєдинку першого кола парного розряду посіяні під 3-м номером Кіченок та Остапенко за 1 годину 15 хвилин здобули вольову перемогу над американками Даніель Роуз Колінс та Пейтон Стернс - 3:6, 6:1, 10:8, передає Укрінформ.
За місце у чвертьфіналі змагань українсько-латвійська пара зустрінеться з переможницями матчу між американками Керолайн Доулхайд та Медісон Кіз із російським тандемом Вероніка Кудерметова - Людмила Самсонова.
Турнір у Маямі триватиме до 2 квітня.
Фото: BTU.