Українці стартують на світовій першості 23 квітня.

Збірна України завершила серію товариських матчів у рамках підготовки до чемпіонату світу-2023, передає Укрінформ.
В заключних двох матчах «синьо-жовті» здолали національну команду Литви – 5:1 та 4:3.
В інших чотирьох матчах команда Шахрайчука двічі обіграла Угорщину – 1:0 та 4:1 й стільки ж разів Латвію – 6:3 та 10:1.
Вже 23 квітня українці поновлять виступи в дивізіоні IB, в якому залишилися за підсумками попереднього розіграшу чемпіонату. Тоді збірна посіла лише третє місце в групі й не змогла підвищитися у класі світової першості.
Суперниками України на ЧС стануть Китай, Сербія, Нідерланди, Японія та господарі групи з Естонії.

Як повідомляв Укрінформ, за підсумками п'яти турів команда, що посяде перше місце в групі, підвищиться в класі до дивізіону IA. Збірна на останній сходинці вилетить до рівня IIA.

Фото: fhu.com.ua