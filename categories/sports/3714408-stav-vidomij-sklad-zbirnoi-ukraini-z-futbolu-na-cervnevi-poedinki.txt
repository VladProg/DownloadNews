Для участі в червневому зборі, під час якого відбудуться один товариський поєдинок та два матчі відбору Євро-2024, до національної команди України викликали 27-х футболістів.

Ще п’ятеро гравйів увійшли до резервного списку, повідомив прессекретар збірної Олександр Гливинський, передає Укрінформ.
Прізвище нового головного тренера збірної України, який керуватиме діями обраного складу виконавців, офіційно оголосять найближчим часом.
Склад національної збірної України з футболу:
воротарі - Георгій Бущан («Динамо», Київ), Анатолій Трубін («Шахтар», Донецьк), Андрій Лунін («Реал», Мадрид, Іспанія);
захисники - Микола Матвієнко, Валерій Бондар, Юхим Конопля (усі - «Шахтар», Донецьк), Олександр Тимчик («Динамо», Київ), Олександр Сваток (СК «Дніпро-1»), Віталій Миколенко («Евертон», Ліверпуль, Англія), Ілля Забарний («Борнмут», Англія), Едуард Соболь («Страсбур», Франція), Сергій Кривцов («Інтер Маямі», США);
півзахисники - Тарас Степаненко, Олександр Зубков, Георгій Судаков (усі - «Шахтар», Донецьк), Сергій Сидорчук, Віталій Буяльський (обидва - «Динамо», Київ), Олександр Піхальонок («Дніпро-1»), Андрій Ярмоленко («Аль-Айн», ОАЕ), Руслан Малиновський («Олімпік», Марсель, Франція), Віктор Циганков («Жирона», Іспанія), Михайло Мудрик («Челсі», Лондон, Англія), Данило Ігнатенко («Бордо», Франція), Владислав Кочергін («Ракув», Ченстохова, Польща);
нападники - Роман Яремчук («Брюгге», Бельгія), Артем Довбик («Дніпро-1» Дніпро), Владислав Ванат («Динамо», Київ).
Резервний список:
Олександр Караваєв, Микола Шапаренко (обидва - «Динамо», Київ), Богдан Михайличенко, Мар’ян Швед (обидва - «Шахтар», Донецьк), Тарас Качараба («Славія», Прага, Чехія).
Національна команда розпочне збір 8 червня у Бремені. 12-го числа саме там «синьо-жовті» зіграють товариський матч з командою Німеччини, а 16-го та 19-го проведуть поєдинки відбору Євро-2024 проти Північної Македонії та Мальти у Скоп’є та словацькій Трнаві відповідно.
Фото: uaf.ua.