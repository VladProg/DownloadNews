«Динамо» мінімально поступилось «Шахтарю».

Головний тренер «Динамо» Мірча Луческу подав у відставку, про це румун повідомив на пресконференції після матчу з «Шахтарем» (0:1), передає Укрінформ.
«Сьогодні не хотілося б говорити про гру. Хочу сказати, що я 15 років віддав футболу України. На цьому я вирішив закінчити свою кар'єру. Це була остання гра. Я попрощався зі своїми гравцями, з гравцями Шахтаря. Дякую усім.
Хотілося би завершити по-іншому, але усьому приходить кінець - і футбольній кар'єрі, і любові, і життю. Усьому є початок і кінець», – сказав Луческу.
78-річний румун очолив київський клуб влітку 2020 року. Дебютного сезону під його керівництвом команда виграла чемпіонат, Кубок та Суперкубок України.
Фото: fcdynamo.com