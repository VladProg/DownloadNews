«Синьо-жовті» програли в матчі за третє місце.

Жіноча збірна України з пляжного футболу поступилася Нідерландам у матчі за третє місце на турнірі Neom Beach Soccer Cup 2022 у Саудівській Аравії – 2:3, повідомляє Укрінформ.
Українки поступалися з рахунком 0:3 в середині другого періоду. Мирослава Випасняк та Анастасія Калягіна зуміли відіграти два м’ячі.
Напередодні українки розгромили своїх сьогоднішніх суперниць (6:0) у третьому турі групового раунду та посіли третє місце у групі.
У фіналі турніру зустрінуться Бразилія та Англія. Днем раніше збірна Бразилії обіграла англійок 4:3 і посіла перше місце в групі.
Як повідомляв Укрінформ, збірна України посідає п’яте місце у світовому рейтингу жіночого пляжного футболу. У вересні українки вибороли путівку на Всесвітні пляжні ігри-2023.
Фото: beachsoccer.com