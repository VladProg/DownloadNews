Збірна України з пляжного футболу після 16-годинної подорожі за маршрутом Варшава-Париж-Токіо провела перше тренування у Центрі підготовки національних збірних Японії.

Українці готуються до двох товариських матчів зі збірною Японії, яка посідає четверте місце у світовому рейтингу (Україна - на 17-й позиції), передає Укрінформ.
Склад збірної України з пляжного футболу:
воротарі - Андрій Неруш («Гріффін»), Тарас Коваленко (NC Beachsoccer);
польові гравці - Олександр Корнійчук, Максим Войток, Дмитро Медвідь (усі - «ВІТ»), Дмитро Войтенко, Ярослав Заворотний, Андрій Пашко, Ігор Левченко, Тимофій Вербицький (усі - «Альтернатива»), Андрій Борсук («Артур М'юзік»), Олег Щитник (NC Beachsoccer).
Товариські поєдинки між збірними Японії та України відбудуться 1-го та 2 жовтня у місті Акасі (початок обох - о 8.00 за київським часом).
Фото: Beachsoccer-Association-of-Ukraine.