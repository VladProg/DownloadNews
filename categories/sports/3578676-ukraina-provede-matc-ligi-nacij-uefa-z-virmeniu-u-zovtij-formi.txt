Сьогодні у Єревані на Республіканському стадіоні ім. Вазгена Саргсяна збірна України проведе свій передостанній поєдинок Ліги націй з командою Вірменії.

На ранковій нараді за участю представників команд і офіційних осіб матчу було визначено, що українці зіграють у жовтому комплекті форми, передає Укрінформ.
Вірмени проведуть зустріч у червоній формі.
Стартовий свисток португальського арбітра Жоау Піньєйру пролунає на стадіоні в Єревані о 16.00 за київським часом.
В іншому сьогоднішньому матчі нашої групи Ліги B Шотландія у Глазго прийматиме Ірландію (початок гри - о 21.45).
Турнірна таблиця групи 1 Ліги В після 4-х турів: Шотландія - 9 очок, Україна - 7, Ірландія - 4, Вірменія - 3.
Згідно регламентом ЛН, переможець групи отримає путівку до Ліги А, а остання команда квартету у наступному циклі виступатиме в Лізі С.
Фото: uaf.ua.