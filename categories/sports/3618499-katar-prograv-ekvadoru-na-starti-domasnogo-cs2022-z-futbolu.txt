У Катарі стартував фінальний турнір XXII чемпіонату світу з футболу.

У матчі відкриття на арені «Ель-Байт» в Ель-Хаурі господарі Мундіалю катарці поступилися збірній Еквадору з рахунком 0:2, передає Укрінформ.
М'ячі у ворота Саада Аль-Шіба забив Еннер Валенсія, який на 16-й хвилині реалізував пенальті, а на 31-й скористався навісною передачею Анхело Пресіадо в район одинадцятиметрової позначки.
Інший поєдинок у групі А пройде 21 листопада на стадіоні «Ель-Тумама» в Досі, де зіграють футболісти Сенегалу та Нідерландів.
У другий ігровий день світової першості також відбудуться перші матчі у квартеті В: Англія - Іран, США - Вельс.
ЧС-2022 триватиме до 18 грудня.
Фото: AFP.