Міжнародна федерація шахів (ФІДЕ) представила рейтинг-лист станом на 1 листопада.

У першу десятку списку у жінок, як і раніше, входять дві українки - Анна Музичук (коефіцієнт 2516) та її молодша сестра ексчемпіонка світу Марія Музичук (2513), які посідають 8-е та 10-е місця відповідно, передає Укрінформ.
Жіночий рейтинг очолює китаянка Хоу Іфань (2632).
У першій сотні найсильніших шахісток світу, окрім сестер Музичук, ще три представниці України: 26. Юлія Осьмак (2449), 38. Анна Ушеніна (2425), 71. Наталія Букса (2377).
У чоловіків впевнено лідирує чемпіон світу норвежець Магнус Карлсен (2829).
У топ-100 входять шість шахістів України: 38. Павло Ельянов (2697), 60. Ігор Коваленко (2674), 72. Антон Коробов (2667), 77. Андрій Волокітін (2660), 85. Василь Іванчук (2653), 87. Юрій Криворучко (2652).
Фото: ФІДЕ.