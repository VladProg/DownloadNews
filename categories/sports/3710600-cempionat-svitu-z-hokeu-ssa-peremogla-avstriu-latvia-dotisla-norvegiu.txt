На чемпіонаті світу-2023 з хокею в Тампере (Фінляндія) та Ризі (Латвія) розпочалися поєдинки четвертого кола розіграшу.

Четвертою перемогою поспіль продовжила турнір збірна США, яка упевнено обіграла команду Австрії - 4:1 (0:0, 2:0, 2:1), передає Укрінформ.
В іншому матчі середи Латвія взяла гору над Норвегією - 2:1 (0:0, 2:1, 0:0).
Сьогодні також зіграють Канада - Казахстан, Фінляндія - Франція.
Четвертий тур завершать 18 травня матчі Угорщина - Швеція, Чехія - Словенія, Данія - Німеччина, Швейцарія - Словаччина.
Турнірне становище:
група А: США - 12 очок (після 4-х ігор), Данія - 8 (3), Швеція - 8 (3), Фінляндія - 4 (3), Франція - 3 (3), Угорщина - 2 (3), Австрія - 1 (4), Німеччина - 0 (3);
група В : Швейцарія - 9 очок (після 3-х ігор), Канада - 8 очок (3), Чехія - 7 (3), Латвія - 5 (4), Словаччина - 4 (3), Норвегія - 4 (4), Казахстан - 2 (3), Словенія - 0 (3).
Чемпіонат світу з хокею триватиме до 28 травня.
Фото: AFP.