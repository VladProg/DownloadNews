Онлайн-трансляція матчу 4-го туру групового етапу Ліги чемпіонів УЄФА між футболістами донецького «Шахтаря» та іспанської «Барселони».


«Шахтар» - «Барселона»
1:0


Основні статистичні показники матчу ("Шахтар" - "Барселона"): володіння м'ячем(36:64), удари(9:12), удари в площину воріт(4:1), кутові(1:3), фоли(10:9), жовті картки(1:1).
Матч завершено!!!
90+8. Шановний арбітре, час сигналізувати про кінець матчу!
90+7. Заміна у "гірників": Швед замінив Невертона!
90+6. Різник зафіксував м'яч до рук! Лежи, Дмитре, відпочивай!
90+5. Фелікс шукав можливість впасти у штрафному Різника і впав! Арбітр не помітив фолу!
90+4. Араухо пробив по воротах, але удар вкотре заблокували!
90+3. Левандовський відгукнувся на пас партнера по команді і пробив головою вбік воріт Різника! Ракицький коліном вибив м'яч! Уважно!
90+2. Ну це вже занадто, Дмитре! Різник зупинив м'яч ногами, протягнув його, дочекався Левандовського і забрав м'яч до рук! Сьогодні український кіпер снитиметься поляку!
90+1. Гюгдоган намагався носком проштрихнути м'яч у ворота Різника, але удар заблокували!
90. Арбітр додав 7 хвилин до основного часу матчу!
89. Каталонці готуються до фінальних атак, але "Шахтар" повністю готовий до цього! Варто постукати по дереву...
88. На поле приліг Матвієнко! Сьогодні кожен гравець "Шахтаря" віддав на полі усі сили!
87. Різник не поспішає вводити м'яч у гру!
86. Здається, сьогодні бразилець заслужив на гол, але поки не вдається!
85. Невертон розібрався в епізоді один в один з Кансело, вийшов на ударну позицію і завдав удару в дальній кут воріт! Гол, який скасував боковий арбітр через офсайд!
84. Ямал на замасі прибрав Невертона і намагався відпасувати в центр! Спробував, але в тій зоні були лише "гірники"!
83. "Гірники" вчергове запускають довгі паси на Келсі, але Кевіну складно скласти конкуренцію Араухо.
82. Різник знову влетів у натовп футболістів, вибивши м'яч кулаком!
81. Каталонці апелюють до арбітра на рахунок пенальті, але рефері невблаганний! Заміна у "Барселони": Лопес змінив Гаві!
80. Зараз вся команда "Шахтаря" знаходиться на своїй половині поля!
79. Ракицький вчергове не цурається банально, але надійно вибивати м'яч куди очі дивляться! Головне, щоб надійно!
78. Келсі мав можливість зупинити м'яч в центрі поля і запустити в забіг Зубкова! Все закінчилося одразу, адже форвард не зміг зіграти технічно!
77. Зубков увірвався праворуч до воріт суперника і намагався викотити під удар Матвієнку! Микола не зрозумів задум Олександра, тому "гірники" втратили перспективну можливість в атаці!
76. Фелікс по дузі віддав верховий пас на дальній кут, але Різник кулаком вибив м'яч.
75. Попереду на нас чекають чемпіонські хвилини! Різник грамотно взяв паузу у матчі!
74. Ні на що не натякаємо, але "Шахтар" сьогодні зробив лише дві заміни, але й вони були вимушеними!
73. "Парад" травм у "Шахтаря" продовжується! Не виключено, що грузина починають турбувати судоми, позаяк відбігав він сьогодні за себе і за того хлопця! Гочелоішвілі продовжує гру!
72. Заміна у "гірників": Назарина вийшов замість Степаненка!
71. "Барселона" нарощує тиск на ворота Різника! Поки захисники максимально обачні в епізодах один в один!
70. Капітан "Шахтаря" залишив поле через травму! Це велика втрата для "гірників"!
69. Досі...!
68. Бригада лікарів допомагає Тарасу!
67. Степаненко на газоні!
66. Невертон отримав м'яч на фланзі і майже миттєво пробив у ближній кут! Не влучив бразилець, але за старання йому плюсик у карму, однозначно!
65. Небезпечнооо!!! Педрі навісив на Ямала, а 16-річний вінгер завдав удару головою в дальній кут! На щастя, м'яч пролетів повз ворота!
64. Степаненко як професор підібрав м'zч!
63. Після довгої підготовки Судаков навісив у штрафний, але небезпеку створити не вдалося!
62. Невертон опинився на фланзі і намагався обіграти Араухо! Вочевидь в останній момент зрозумів, що це задача не з легких, і відпасував на партнера! Неточно, але "гірники" заробили право на штрафний!
61. Сікан не зможе продовжити гру через травму ключиці! Данила замінив Кевін Келсі!
60. Небезпечно у штрафному Різника! Дмитро зорієнтувався і зафіксував м'яч у руках! Випередив, до речі, Левандовського!
59. Одразу 4 заміни від Хаві: Педрі змінив Ромеу, Фелікс - Феррана, Ямал - Рафінью, Бальде - Алонсо!
58. Серія рикошетів у штрафному "гірників" призвела до того, що м'яч потрапив до Феррана! Він пробив кволо повз воріт!
57. А Невертон вкрай некрасиво вибив м'яч за межі стадіону! Записуємо удар для статистики!
56. Як же красиво діють "гірники"! Судаков знайшов пасом Зубкова! Олександр на паузі філігранно проштовхнув на Сікана, а Данило в один дотик завдав потужного удару! Тер Штеген парирував м'яч ногою!
55. Бондар один в один виштовхнув Гюндогана зі свого штрафного майданчика!
54. Затяжна атака каталонців завершилася навісом Ромеу у штрафний майданчик! М'яч потрапив до рук Різника!
53. Ракицький спокійно перервав пас Гаві у штрафному майданчику! Досвід в магазині не купиш!
52. Данилові надають допомогу лікарі!
51. Крістенсен в найкращих традиціях Жана Беленюка поклав на газон Сікана!
50. Ферран після "танців" з м'ячем викотив під удар Рафіньї! У бразильця банально звалився м'яч з ноги!
49. Різник знову не дав Левандовському себе обікрасти! Найцікавіша дуель сьогоднішнього матчу! Дмитро під тиском вибив м'яч на фланг - аут для "гірників"!
48. Знову він! Гочелоішвілі видав фантастичний ривок правим флангом, вийшов на удар під кутом і поцілив прямо в Тер Штегена! Не розслабляйтеся, так би мовити!
47. Левандовський опинився з м'ячем у штрафному Різника, але спиною до воріт! Бондар і Гочелоішвілі надійно вдвох нейтралізували поляка!
46. Цього разу у стрімку атаку на старті пішов "Шахтар", але безрезультатно!
Другий тайм розпочався!!!
Основні статистичні показники першого тайму ("Шахтар" - "Барселона"): володіння м'ячем(41:59), удари(4:2), удари в площину воріт(2:0), кутові(1:0), фоли(6:7).
Перерва!!!
45+1. "Шахтар" притиснувся до своїх воріт! Араухо небезпечно влетів у Ракицього і отримав справедливу жовту картку!
45. Арбітр додав дві хвилини до основного часу першого тайму!
44. Здається, команди дограють перший тайм і не форсують подій!
43. Ракицький раз по раз намагається знайти партнерів по команді довгим пасом! Ми вже звикли до такої манери гри Ярослава!
42. Витратимо 42 хвилину, щоб знову підсвітити пас Судакова у гольовій атаці "Шахтаря"! Маестро!
41. Каталонці намагаються одразу зрівняти рахунок, але цього разу "Шахтар" розуміє задум суперників! Степаненко жорстко зустрів Гюндогана!
40. Реакція Хаві більш ніж красномовна! Неочікував такого розвитку подій коуч! Не так сталося, пане, як спочатку гадалося!
39. Гооооооооооооооол!!!!!!!!!! Судаков фантастичним пасом знайшов Гочелоішвілі! Грузин отримав м'яч, подивився на поле і подав прямо на голову Сікана! Наш форвард майстерно завис у повітрі і головою направив м'яч у правий кут воріт! 1:0!
38. "Гірників" грамотно витискають з центру поля! Ракицький вимушений віддавати назад!
37. Невертон вдало відіграв на своїй половині поля, заробивши каоманді аут! Констатуємо, що затяжна атака "Барселони" завершилася!
36. Гочелоішвілі заблокував простріл Алонсо! Поки грузин не дає приводу сумніватися в собі!
35. Рафінья намагався віддати пас, але натомість влучив по нозі Судакова! Щоб ви собі думали, допомогу надають бразильцю!
34. Гаві намагався обікрасти Судакова у штрафному майданчику, але Ракицький впевнено нейтралізував загрозу!
33. Невертон поцілив Араухо в голову під час боротьби за м'яч! Арбітр цей епізод проігнорував.
32. Судаков опускається до своїх воріт, щоб допомогти партнерам вийти із захисту! Класичний приклад гравця "бокс-ту-бокс". Так, ми знаємо, що Судаков - це гравець іншого плану!
31. "Шахтар" намагається пресингувати "Барселону" на чужій половині поля, але поки підопічні Хаві цього не відчувають.
30. Судаков намагався зачепитися за м'яч, але його випередив Араухо! Георгій з гри не вимкнувся і поклав Рональда на гамбурзький газон!
29. Містере, ми знайшли вам ще одного форварда! Дмитро прагне довести свою профпридатність!
28. Неймар Різник вкотре обіграв Левандовського! Це дуже красиво, але як же небезпечно!
27. "Шахтар" не виносить м'яч під час виходу з оборони і це варто б відзначити! "Гірники" намагаються змусити каталонців побігати!
26. У бразильця блискавична стартова швидкість! Когось він нам нагадує...
25. Невертон прекрасно обікрав Канселу і прокинув м'яч далі! Обіграти ще двох каталонців не вдалося!
24. Гочелоішвілі отримав м'яч на фланзі і нічого не вигадував - прострілив! На пас ніхто не відгукнувся!
23. Степаненко зробив діагональ ліворуч, але там ні душі! Невертоне, козаче, то ж твоя зона відповідальності!
22. Рафінья незграбно розпорядився м'ячем! Як наслідок, Бондар спокійно перехопив пас!
21. Сікан і Невертон вдвох організували атаку, розігравши між собою комбінацію! У підсумку Сікан отримав шанс вийти на ворота Тер Штегена, але Крістенсен закрив м'яч спиною!
20. Арбітр розібрався в епізоді на "десяточку"! Ніякого пенальті, Роберте, підйоооом!
19. Подвійну дозу карвалолу сюди! Левандовський на мить не встиг до м'яча у штрафному майданчику "гірників"! Різник, як книжка пише, скоротив кут і не дав поляку шансів для маневру!
18. Здається, "Шахтар" витримав стартовий тиск каталонців і потрошки вирівнює гру!
17. Чергова спроба атаки від "гірників"! Цього разу м'яч до Зубкова переправити не вдалося.
16. Степаненко намагається перекривати можливі зони для пасу! Поки Тарас філігранно читає гру в центрі поля! Не наврочити б.
15. Ще один удар вбік воріт Різника! Цього разу на удар вийшов Рафінья, але і цього разу не влучно!
14. Небезпечно біля воріт Тер Штегена! Після серії рикошетів м'яч відлетів до Матвієнка, але той не зміг акцентовано пробити правою не робочою ногою!
13. Зубков мав шанс вийти на оперативний простір праворуч, але Крістенсен у підкаті вибив м'яч за поле!
12. "Гірники" поки не наважуються атакувати! Поодинокі спроби будують через фланги, зокрема через Зубкова!
11. Трибуни створюють прекрасну атмосферу на стадіоні! Здається, що більшість фанатів все ж за "Шахтар"!
10. "Шахтар" красиво в один дотик розіграли м'яч в центрі поля, звільнившись з-під пресингу! Далі, на жаль, втратили "круглого".
9. Гюндоган наважився на удар з меж штрафного майданчику, але м'яч пролетів над воротами Різника!
8. "Барселона" очікувано взяла м'яч під контроль. Підопічні Хаві намагаються атакувати через центр! Уважними потрібно бути Степаненку і Судакову!
7. Каталонці одразу намагалися вибігти у контратаку після кутового, але "гірники" спільними зусиллями закрили опонентів в центрі поля! Поки відчувається, що українці витримують тиск каталонців фізично!
6. Сікан з'явився на правому фланзі атаки, увірвався у штрафний майданчик Тер Штегена, але Араухо жорстко зустрів форварда плечем - кутовий!
5. Бригада лікарів уже на полі: українському кіперу надали допомогу! Сподіваємося, що Дмитро зможе продовжити гру!
4. Різник за мить намагався обіграти Левандовського! Поляк сфолив! Дмитре, краще не лякати так усіх нас і Маріно Пушича зокрема!
3. Гочелоішвілі повалили на газон! Каталонці сьогодні грають вкрай жорстко в персональних єдиноборствах!
2. "Гірники" намагаються не притискатися до своїх воріт, але суперник йде в активний відбір! В одному з епізодів Левандовський ледь не вийшов на ворота Різника!
1. Каталонці одразу ж розпочали тиснути на "гірників"! Гюндоган на перших секундах зробив крос вперед!
Матч розпочався!!!
19:45. Команди на полі! Лунає гімн ЛЧ!
19:35. Краси вам у стрічку! Готуємося до гри!


📍 Вечір Ліги чемпіонів на «Фолькспаркштадіоні» 🇩🇪

🙌🏻 Готові до суперматчу?! 🤩#ШахтарБарселона | #Shakhtar #UCL pic.twitter.com/uaffCCHR3H
— ⚒FC SHAKHTAR DONETSK (@FCShakhtar) November 7, 2023

19:30. Максимальна концентрація! До старту поєдинку залишилося 15 хвилин!
19:10. А ось, власне, і сам стадіон у Гамбурзі! До вашої уваги арена «Фолькспаркштадіон».


✨ Усе готово до неймовірного вечора Ліги чемпіонів ⭐️

🔜 Суперматч #ШахтарБарселона – у Гамбурзі!#Shakhtar | #UCL pic.twitter.com/H4naclBjur
— ⚒FC SHAKHTAR DONETSK (@FCShakhtar) November 7, 2023

19:00. Делегація "гірників" уже на місцевому стадіоні у Гамбурзі!


🧡 Ліга чемпіонів дедалі ближче ⭐️ Команда вже на стадіоні 📍

Уся увага – на #ШахтарБарселона! #Shakhtar #UCL pic.twitter.com/S7lEIgjQJr
— ⚒FC SHAKHTAR DONETSK (@FCShakhtar) November 7, 2023

18:55. Затамовуймо подих... Гайда зазирнемо в роздягальню "Шахтаря" перед грою!


⚒ Усе на своїх місцях 🧡🖤

👀 Зазирнемо до нашої роздягальні 🤩#ШахтарБарселона | #Shakhtar #UCL pic.twitter.com/5M9ixqMEY5
— ⚒FC SHAKHTAR DONETSK (@FCShakhtar) November 7, 2023

18:50. Раптом ви захочете подивитися онлайн-трансляцію матчу, тоді ми підкажемо вам де саме! Переглянути поєдинок «Шахтар» — «Барселона» можна на платформі MEGOGO. Пряма трансляція буде доступна на сервісах MEGOGO та «Воля ТВ».
P.S. З нами теж буде цікаво:)
18:45. Вкотре нагадаємо вам статистику особистих зустрічей між командами! «Шахтар» і «Барселона» провели між собою 10 матчів у всіх турнірах: «гірники» мають 2 перемоги, 1 гра завершилася внічию, 7 разів сильнішими були каталонці. Загальна різниця м’ячів: 9–20. Нелегко для «Шахтаря», але цілком можливо дати сьогодні бій іспанцям.
18:40. Стартовий склад каталонців на поєдинок: Тер Штеген - Кансело, Араухо, Крістенсен, Алонсо - Ромеу, Гюндоган, Гаві - Рафінья, Левандовський, Ферран.


🚨 BARÇA XI 🚨#ShakhtarBarça | @ChampionsLeague pic.twitter.com/jG672MiWo0
— FC Barcelona (@FCBarcelona) November 7, 2023

18:35. Ми дізналися стартову одинадцятку «Шахтаря» на гру: Різник - Матвієнко, Ракицький, Бондар, Гочолеішвілі - Степаненко, Зубков, Криськів - Невертон, Сікан, Зубков.


🚨 НОВИНИ КОМАНДИ ⚒

🧡 Склад «Шахтаря» на суперматч із «Барселоною» в @ChampionsLeague ⭐️

⚒ Віримо в команду! ⏰ 19:45 (18:45 CET) 📺 MEGOGO#ШахтарБарселона | #Shakhtar #UCL pic.twitter.com/rRvmvGeYuU
— ⚒FC SHAKHTAR DONETSK (@FCShakhtar) November 7, 2023

18:30. Добрий вечір, дорогі читачі! Сьогодні ми разом з вами стежитимемо за поєдинком четвертого туру групового етапу Ліги чемпіонів між "Шахтарем" і "Барселоною"! Наша редакція підготувала для вас анонс зустрічі, в якому ви дізнаєтеся, яка кадрова ситуація кожної з команд.













Переглянути цей допис в Instagram






















Допис, поширений FC Shakhtar Donetsk (@fcshakhtar)



7 листопада 2023 року. Гамбург (Німеччина), арена «Фолькспаркштадіон». Початок о 19.45. Температура +9С.
Стартові склади:
«Шахтар» - Різник, Матвієнко, Ракицький, Бондар, Гочолеішвілі, Степаненко, Зубков, Криськів, Невертон, Сікан, Зубков.
Головний тренер - Маріно Пушич (Боснія та Герцеговина).
«Барселона» - Тер Штеген, Кансело, Араухо, Крістенсен, Алонсо, Ромеу, Гюндоган, Гаві, Рафінья, Левандовський, Ферран.
Головний тренер - Хаві Ернандес (Іспанія).
Арбітр - Ірфан Пельто (Боснія та Герцеговина).
В іншому протистоянні квартету Н о 22.00 португальський «Порту» на «Ештадіу ду Драгау» прийматиме бельгійський «Антверпен».

Турнірне становище: «Барселона» - 9 очок, «Порту» - 6, «Шахтар» - 3, «Антверпен» - 0.
Нагадаємо, у плей-офф Ліги чемпіонів вийдуть перші два клуби групи, третя команда продовжить виступ у Лізі Європи УЄФА.
Фото: ФК «Шахтар» (Донецьк).