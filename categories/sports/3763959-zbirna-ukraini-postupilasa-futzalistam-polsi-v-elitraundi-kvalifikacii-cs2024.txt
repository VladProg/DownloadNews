Футзалісти національної збірної України продовжують відбір на чемпіонат світу.

У місті Береттьоуйфалу (Угорщина) на арені «Пальфі Іштван Рендезвенічорнок» українці зазнали поразки від команди Польщі - 2:3, передає Укрінформ.

У середині першого тайму «синьо-жовті» вели у рахунку - 2:0, проте у підсумку не втримали перевагу.

У паралельному матчі групи В Сербія і Бельгія зіграли внічию 3:3.
Турнірне становище: Сербія - 4 очки, Польща - 3, Україна - 3, Бельгія - 1.
Наступний матч збірна України проведе 6 жовтня із футзалістами Сербії.
Як повідомлялося, у першому турі еліт-раунду кваліфікації ЧС-2024 українці розгромили бельгійців (10:2), а серби взяли гору над поляками (2:1).
Нагадаємо, переможці п'яти груп еліт-раунду напряму вийдуть до фінальної стадії ЧС-2024. Чотири найкращі володарі других місць зіграють у стикових матчах.
Фінальний турнір чемпіонату світу з футзалу проходитиме в Узбекистані 14 вересня - 6 жовтня 2024 року.
Фото: АФУ.