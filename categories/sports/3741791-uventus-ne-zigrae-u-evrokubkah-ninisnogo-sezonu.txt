Союз європейських футбольних асоціацій (УЄФА) виключив італійський «Ювентус» з Ліги конференцій на наступний сезон.

Як інформує La Gazzetta dello Sport, туринський клуб порушив фінансові вимоги правил УЄФА, передає Укрінформ.
«Стару Синьйору» оштрафовано на €20 млн. Половина з цієї суми - умовне покарання, що буде застосовано, якщо річна звітність клубу за 2023, 2024 та 2025 фінансові роки не відповідатиме встановленим вимогам.
В УЄФА дійшли висновку, що «Ювентус» порушив правила УЄФА та мирову угоду, підписану в серпні 2022 року.
У листопаді 2022 року рада директорів «бьянконері» на чолі з президентом клубу подала у відставку на фоні збитків та розслідування прокуратури Турина.
Тож, «Ювентус» не братиме участі в розіграші Ліги конференцій, куди зумів відібратися з 7-го місця у чемпіонаті. Очікується, що в Лізі конференцій (раунді плей-офф кваліфікації) від Італії зіграє «Фіорентина», яка посіла 8-ме місце у Серії A.
Футбол: Getty Images/Global Images Ukraine.