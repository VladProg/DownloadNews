Відбулося жеребкування групової стадії малого Підсумкового турніру WTA 2023 (WTA Elite Trophy) у парному розряді, в якому бере участь українська тенісистка Людмила Кіченок.

Як передає Укрінформ з посиланням на WTA.


Українка зіграє у парі з норвежкою Ульрікке Ейкері.
Вони потрапили до групи Бугенвілії.


Їхніми суперницями стали Сюй Іфань / Ван Сію (Китай) та Мію Като (Японія) / Алділа Сутджиаді (Індонезія).


Турнір пройде з 24 до 29 жовтня у китайському Чжухаї. Він відбудеться вперше за 4 роки.


Як повідомлялося, Кіченок була переможницею двох останніх розіграшів. У 2018-му вона перемогла у парі з Надією Кіченок, а в 2019-му – зі словенкою Андреєю Клепач.


Фото: prosportua.com