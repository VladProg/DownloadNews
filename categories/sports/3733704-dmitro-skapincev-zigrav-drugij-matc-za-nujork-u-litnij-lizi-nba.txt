Центровий збірної України з баскетболу Дмитро Скапінцев зіграв свій другий матч за клуб «Нью-Йорк Нікс» у Літній лізі НБА.


«Бігмен» нашої національної команди за 16 хвилин на майданчику проти «Брукліна» набрав 12 очок, зробив 4 підбирання, 2 передачі та 1 перехоплення, передає Укрінформ.
Втім, команда українця поступилась - 80:98. Рахунок першої гри «Нью-Йорк Нікс» проти «Філадельфії» -101:110.
Наступну гру «Нікс» проведуть у Літній лізі в Лас-Вегасі проти «Орландо» в ніч на 13 липня.
Фото: fbu.ua.