Матч 5-го туру чемпіонату України з футболу серед клубв Прем'єр-ліги «Верес» - «Рух» відбувся на стадіоні «Авангард» у Рівному.

Це перший поєдинок «червоно-чорних» на домашній арені після понад п'ятирічної перерви, пов'язаної з реконструкцією, яка продовжилася навіть після початку повномасштабної війни, передає Укрінформ.
Оновлений «Авангард» - сучасна спортивна арена з гібридним газоном, автоматичним поливом та підігрівом, із найсучаснішою системою освітлення. Сьогодні він є одним із найцікавіших за своєю архітектурою, дизайном і функціональністю стадіонів України. Зазначимо, що перший етап реконструкції відбувся у межах державної програми Президента України «Велике будівництво».
Поєдинок у Рівному, який завершився унічию - 2:2, дозволив розширити географію проведення матчів чемпіонату УПЛ сезону-2022/2023 ще на один регіон.
Фото: uaf.ua.