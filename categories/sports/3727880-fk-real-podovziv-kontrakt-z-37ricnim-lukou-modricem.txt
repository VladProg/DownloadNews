Мадридський футбольний клуб «Реал» подовжив контракт з півзахисником Лукою Модричем ще на один рік - до 30 червня 2024-го.


37-річний хорватський хавбек виступає за мадридців з 2012 року, передає Укрінформ.
Модрич тричі ставав чемпіоном Іспанії, п’ять разів перемагав у Лізі чемпіонів, багаторазово вигравав клубні чемпіонати світу, інші іспанські та континентальні трофеї.
Виступаючи у складі мадридців, 2018 року Лука виграв «Золотий м’яч» і був визнаний найкращим гравцем року за версіями ФІФА та УЄФА.
Минулого сезону Модрич зіграв за «Реал» 52 матчі і має в активі 6 годів та 6 результативних передач.
Футболіст відхилив вигідні фінансові пропозиції щодо переходу у чемпіонат Саудівської Аравії.
Фото: facebook.com/RealMadrid.