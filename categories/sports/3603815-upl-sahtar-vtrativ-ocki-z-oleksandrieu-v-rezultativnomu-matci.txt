«Гірники» залишилися на другій сходинці чемпіонату України.

«Шахтар» на своєму полі зіграв внічию з «Олександрією» 2:2 в 10-му турі Української прем'єр-ліги, передає Укрінформ.
У складі «гірників» відзначився Михайличенко і Мудрик на 42-й і 82-й хвилині відповідно. «Олександрія» відповіла точними ударами Цурікова і Демченка на 5-й і 87-й хвилинах.
На 57-й хвилині підопічні Йовичевича залишилися в меншості після вилучення Лукаса Тейлора.
Нічия у матчі залишила «Шахтар» на другій сходинці УПЛ з 20-а очками в активі.
Як повідомляв Укрінформ, «Дніпро-1» очолює чемпіонат України з футболу - 22 очки після 8-и матчів.
Фото: shakhtar.com