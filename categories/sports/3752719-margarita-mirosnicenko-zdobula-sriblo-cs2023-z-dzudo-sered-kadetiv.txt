У Загребі (Хорватія) триває першість світу з дзюдо серед кадетів.

Другий змагальний день приніс збірній України першу нагороду, передає Укрінформ.
Маргарита Мірошниченко стала срібною призеркою світової першості у ваговій категорії до 48 кг, передає Укрінформ.
Роменчанка на шляху до фіналу здобула перемоги над суперницями з Колумбії, Італії, Туркменістану та Сербії. У вирішальному протистоянні Мірошниченко поступилася іспанці Айтані Діас Ернандес.
Данило Кравченко (60 кг) у сутичці за «бронзу» програв литовцю Сімасу Полікевічусу і посів 5-те місце.
Меланья Водяна у підсумку стала сьомою у вазі до 52-х кг.
На татамі хорватської столиці упродовж наступних днів також вийдуть українці Станіслав Сагір (73 кг), Михайло Сідловський (81 кг), Нікіта Юданов (90 кг), Ярослав Омельченко (понад 90 кг), а також Крістіна Опанасенко (63 кг) та Анна Олійник-Корнійко (70 кг).
Світова першість за участю з 576 спортсменів з 64 команд планети завершиться 26 серпня.
Фото: romny24.info.