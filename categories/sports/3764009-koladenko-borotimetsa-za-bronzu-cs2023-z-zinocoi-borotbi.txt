У Белграді (Сербія) триває чемпіонату світу зі спортивної боротьби.

В останній день турніру з жіночої боротьби за «бронзу» світової першості у ваговій категорії до 62 кг та олімпійську ліцензію продовжить змагатися українка Ірина Коляденко, якій до третього місця залишилося виграти 21 вересня дві сутички, передає Укрінформ.
В активі жіночої збірної України поки «срібло» Юлії Ткач у вазі до 59 кг.
Українки Оксана Лівач (50 кг), Ліля Горішна (53 кг), Аліна Грушина (57 кг), Оксана Кухта (65 кг), Тетяна Сова (68 кг), Манола Скобельська (72 кг) та Анастасія Алпєєва (76 кг) залишилися без нагород.
ЧС-2023 завершиться турніром представників греко-римського стилю боротьби, які розіграють першість 21-24 вересня.
За Україну виступатимуть Корюн Саградян (55 кг), Віктор Петрик (60 кг), Олександр Грушин (63 кг), Парвіз Насібов (67 кг), Артур Політаєв (72 кг), Дмитро Васецький (77 кг), Ярослав Фільчаков (82 кг), олімпійський чемпіон Жан Беленюк (87 кг), Сергій Омелін (97 кг) та Олександр Чернецький (130 кг).
Нагадаємо, окрім медалей на ЧС-2023 розіграють й олімпійські ліцензії на Ігри у Парижі-2024 (по п’ять у кожній ваговій категорії).
Фото: AP.