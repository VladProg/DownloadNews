У Вільнюсі завершив роботу перший хокейний тренувальний табір Hockey Dreams Development Camps - спільний проект Ukrainian Hockey Dreams Foundation та Unite Hockey Development.


Метою пʼятиденного кемпу було поліпшення індивідуальних навичок гравців та підтримка наших юних хокеїстів, які вимушено перебувають за кордоном, передає Укрінформ.
У таборі тренувалися близько 60-ти дітей з різних країн Європи, серед яких були діти з України, які взяли участь у кемпі безкоштовно.
Усі кошти, отримані від реєстраційних внесків будуть спрямовані Ukrainian Hockey Dream Foundation на проекти з розвитку та підтримки українського дитячо-юнацького хокею.
Організатори табору висловлюють подяку спонсорам та партнерам за підтримку проекту. Особлива вдячність ECEX group, EdgeBoss Hockey та HC Gelezinis Vilkas за їхню важливу роль в успішному проведенні заходу.
Наступні хокейні кемпи нинішнього літа пройдуть у Швейцарії (13-17 серпня) та Нідерландах (22-25 серпня). До Швейцарії продовжується безкоштовна реєстрація гравців з України 2006-2015 р.н., які бажають підвищити свій рівень гри та набути нових знань від фахових хокейних тренерів.
Фото: fhu.com.ua.