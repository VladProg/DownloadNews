Напередодні старту другого міжнародного вікна кваліфікації на жіночий чемпіонат Європи-2023 ФІБА оновила Power Rankings жіночих європейських збірних.


Якщо перед стартом відбору на Євробаскет українські басчкетболістки посідали 21-у сходинку, то перемоги над Францією та Фінляндією в листопаді минулого року підняли нашу збірну одразу на 9 місць - 12-та позиція, передає Укрінформ.
На формування рейтингу тапкож впливають останні новини з табору збірних та статистика виступів гравчинь на початку сезону.
Щодо суперниць команди Срджана Радуловича, то Франція з першого місця опустилась на п’яте, Литва з 25-го піднялась на 21-го, а Фінляндія залишилась на 29-й позицій.
Як повідомляв Укрінформ, жіноча національна збірна України нинішнього тижня зіграє чергові матчі відбору на Євробаскет-2023. 24 листопада у Вільнюсі команда протистоятиме збірній Литви, а 27 листопада в Роанні зіграє проти Франції. Обидва матчі в Україні за підтримки Федерації баскетболу України ексклюзивно покаже телеканал XSPORT.
Фото: fbu.ua.