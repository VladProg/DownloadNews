Футболісти донецького «Шахтаря» здобули 20-ту перемогу у чемпіонаті України серед команд Прем'єр-ліги (УПЛ) сезону-2022/23.

У поєдинку у 27-го туру «гірники» переграли рівненський «Верес» - 2:1 і повернулися першу сходинку турнірної таблиці, передає Укрінформ.
Рахунок на 35-й хвилині відкрив Олександр Зубков. Відновив паритет півзахисник «Вереса» Владислав Шарай (74). А преможну крапку поставив захисник «Шахтаря» Микола Матвієнко (83).
На 47-й хвилині пенальті не реалізував нападник донеччан Данило Сікан.
У суботу, 20 травня, зіграють одеський «Чорноморець» та закарпатський «Минай» (13.00), луганська «Зоря» та «Інгуелець» з Петрового (14.00), «Олександрія» та київське «Динамо» (15.00).
У неділю, 21 травня, зійдуться харківські «Металіст 1925» та «Металіст» (15.00), львівський «Рух» та «Львів» (17.00).
Результати попередніх поєдинків туру:
«Дніпро-1» - «Колос» (Ковалівка) - 2:1.
«Ворскла» (Полтава) - «Кривбас» (Кривий Ріг) - 1:0.
У турнірній таблиці УПЛ лідирує «Шахтар» - 66 очок (після 27-ми ігор), далі - «Дніпро-1» - 64 (27), «Зоря» - 58 (26), «Динамо» - 50 (26), «Олександрія» - 42 (26), «Ворскла» - 36 (27), «Кривбас» - 35 (27), «Колос» - 33 (27)...
Фото: ФК «Шахтар».