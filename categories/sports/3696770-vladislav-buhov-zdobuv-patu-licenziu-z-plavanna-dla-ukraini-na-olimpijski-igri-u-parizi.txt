Українець завоював олімпійську ліцензію на дистанції 50 метрів вільним стилем.

Збірна України з плавання здобула одразу п'ять ліцензій на Олімпійські ігри-2024, що відбудуться у Парижі, сталося це за результатами турніру Stockholm Open у Швеції, передає Укрінформ.

Раніше три ліцензії здобув Михайло Романчук (400 метрів, вільний стиль, 1500 метрів, вільний стиль, 800 метрів, вільний стиль). Четверта ліцензія на рахунку Олександра Желтякова (200 метрів, спина).

Останню ж ліцензію для України за результатами Stockholm Open здобув 20-річний Владислав Бухов. Український плавець виконав норматив на дистанції 50 метрів вільним стилем.
Олімпійський норматив на 50 м фристайлом складає 21.96 секунд. Виконати його намагався ще один українець - Ілля Лінник, однак лише Бухову вдалося пропливти дистанцію з необхідним результатом - норматив випердив на 0.04 секунди (21.92 сек).
Бухов вдруге відібрався на Олімпійські ігри. На попередній Олімпіаді в Токіо плавець також виступав на 50 метрах вільним стилем і навіть вийшов до півфіналу та показав 19-й загальний результат.


Як повідомляв Укрінформ, сьогодні, 16 квітня, Михайло Романчук відібрався на ОІ-2024 на дистанції 800 метрів вільним стилем.
Фото: Getty Image