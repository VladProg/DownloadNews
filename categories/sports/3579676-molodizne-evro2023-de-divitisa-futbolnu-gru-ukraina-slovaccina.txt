27 вересня футболісти молодіжної збірної України зіграє другий матч плей-офф кваліфікації чемпіонату Європи-2023 (U21) з командою Словаччини.

Поєдинок, які вирішить, чи зуміють підопічні Руслана Ротаня потрапити на європейську першість, можна буде побачити на регіональних каналах Суспільного мовлення, а також на YouTube-каналі Української асоціації футболу, передає Укрінформ.
Номінально домашня зустріч нашої команди відбудеться у польському місті Бельсько-Бяла на Муніципальному стадіоні і розпочнеться о 18.30.
На цей матч УЄФА призначив суддів з Норвегії. Головний арбітр - Рохіт Саггі. Асистенти на лініях - Гейр Ісаксен та Мортен Єнсен, четвертий рефері - Сіверт Екснес-Амланн.
Як повідомляв Укрінформ, у виїзному поєдинку українська збірна у словацькому місті Жиліна поступилася господарям поля з рахунком 2:3.
Фото: futbalsfz.sk.