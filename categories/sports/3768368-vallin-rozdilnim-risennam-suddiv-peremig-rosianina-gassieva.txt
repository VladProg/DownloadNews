Шведський боксер завдав другої поразки в кар'єрі росіянину після Олександра Усика.

Шведський суперважкоатлет Отто Валлін (26-1, 14 KO) роздільним рішенням суддів переміг екс-чемпіона світу в крузервейті Мурата Гассієва (30-2, 23 КО), передає Укрінформ.
Бій за регіональний титул WBA у хевівейті пройшов у турецькій Анталії.
У шостому раунді Валлін був близьким до нокдауну суперника, але не зумів довести атаку до результативного завершення.
Ближче до кінця бою Гассієв перехопив ініціативу, скориставшись втомою шведа, проте Валлін витримав тиск. Двоє суддів віддали перемогу шведському боксерові з рахунком 115:113, один зафіксував результат 117:111 на користь Гассієва.


Як повідомляв Укрінформ, раніше росіянина переміг Олександр Усик у бою за титул абсолютного чемпіона у важкій вазі.

Фото: Getty Images