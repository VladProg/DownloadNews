Українець в Іспанії обіграв вже трьох представників Італії.

Український тенісист Олексій Крутих вийшов до півфіналу ATP Challenger Tour, що проходить в іспанській Валенсії, передає Укрінформ.

На стадії 1/4 фіналу українець у трьох сетах переміг представника Італії – Андреа Пеллегріно - 3:6, 6:3, 6:2. Зустріч тривала одну годину та 59 хвилин.
У півфіналі суперником українського тенісиста стане Нікола Мілоєвіч із Сербії.

Як повідомляв Укрінформ, Крутих на івенті у Валенсії обіграв вже трьох італійців. Раніше Олексій переміг Ріккардо Бонадіо та Лучано Дардері.

Фото: btu.org.ua