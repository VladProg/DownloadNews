«Олександрія» взяла в оренду у «Шахтаря» захисника Романа Савченка та півзахисника Кирила Сігеєва.

Про це повідомила пресслужба олександрійців, передає Укрінформ.
Угоди обох гравців діє до 30 червня 2024 року. 19-річний Савченко є вихованцем «Десни». В 2017 році він перейшов до академії «Шахтаря».
У складі «гірників» Роман ставав чемпіоном ДЮФЛУ у вікових категоріях U-14 (2018) та U-15 (2019). З 2021 року гравець виступав за юнацьку команду «Шахтаря».

Кирило Сігеєв

18-річний Сігеєв є вихованцем донецького футболу. Професійну кар'єру він розпочав у юнацькій команді «Шахтаря». Кирило виступав за юнацьку збірну України (U-21).
Як повідомлялося, «Олександрія» посідає п'яту сходинку в УПЛ, маючи в активі 25 очок після 14 матчів.
Фото: fco.com.ua