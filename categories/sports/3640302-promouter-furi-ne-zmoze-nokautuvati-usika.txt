Промоутер Олександра Усика, який є чемпіоном світу з боксу за версіями WBA, WBO та IBF у надважкій вазі, Олександр Красюк поділився думкою про поєдинок свого підопічного проти володаря титулу WBC Тайсона Ф'юрі.

За словами Красюка, британець захоче нокаутувати українця, однак у нього це не вийде, передає Укрінформ.
«Ф'юрі спробує використати свою перевагу в габаритах, вазі та довжині рук. Для боксера добре, коли він використовує це в бою. Ф'юрі спробує знайти рішення, як нокаутувати Усика. В іншому випадку бій не виглядатиме добре для нього. Якщо Ф'юрі пройде всю дистанцію, то він матиме менше шансів перемогти за очками, ніж Усик... Завдавати ударів - добре, але дуже складно знайти спосіб вдарити Усика через його роботу ніг, агресію, вміння різати кути. Ви бачили, наскільки розчарованим після був після бою з Усиком Ентоні Джошуа. Він був зовсім засмучений. Джошуа намагався пробити, але Олександр перебував вже в іншому місці. Його робота ніг приносить великі дивіденди. Ви нечасто таке побачите, особливо в надважкій вазі», - сказав промоутер українського боксера.
Як повідомлялося, у своєму останньому поєдинку Усик переміг Джошуа, а Ф'юрі здолав Дерека Чісору.
Фото: skysports.com.