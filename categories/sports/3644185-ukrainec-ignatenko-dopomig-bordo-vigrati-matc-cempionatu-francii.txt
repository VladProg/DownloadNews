У 17-у турі французької футбольної Ліги 2 клуб «Бордо» півзахисника збірної України Данила Ігнатенка на власному полі приймав «Сошо».

Українець вийшов у стартовому складі і відіграв повний матч, який закінчився перемогою його команди з рахунком 2:1, передає Укрінформ.
Маючи в активі 31 очко, «жирондинці» йдуть другими у турнірній таблиці другого за рангом дивізіону французької першості.
Додамо, що влітку нинішнього року «Бордо» викупив контракт 25-річного Ігнатенка у донецького «Шахтаря».
За національну збірну України Данило провів 5 матів і забив один м'яч.
Фото: uaf.ua.