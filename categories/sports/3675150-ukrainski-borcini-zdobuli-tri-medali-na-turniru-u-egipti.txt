У єгипетському місті Александрія триває представницький рейтинговий турнір зі спортивної боротьби «Ібрагім Мустафа».

У перший день змагань медалі виграли представниці жіночої збірної України, передає Укрінформ.
Аліна Грушина-Акобія завоювала «срібло» у ваговій категорії до 57 кг.
Бронзова призерка чемпіонату світу-2022 на шляху до медалі перемогла суперниць з Німеччини, Бразилії та Китаю, але через травму не змогла вийти на фінальний поєдинок.
Володарка «бронзи» Олімпійських ігор -2020 Ірина Коляденко посіла третє місце у вазі до 62 кг, а чемпіонка Європи-2021 Алла Белінська здобула третє місце у ваговій категорії до 68 кг.
Турнір «Ібрагім Мустафа» триватиме до 26 лютого.
Фото: facebook.com/minmolodsport.