Футбольний форвард турецького клубу «Фенербахче» та збірної Туреччини Сердар Дурсун переходить до київського «Динамо».

Про це повідомляють турецькі ЗМІ, передає Укрінформ.
Стверджується, що український клуб уже розпочав переговори із гравцем. Варіант із «Динамо» футболіста влаштовує, бо він хоче грати у команді, де буде гравцем стартового складу.
Повідомляється, що кияни готові заплатити за трансфер 30-річного форварда 3,5 млн євро. Контракт Сердара Дурсуна з «Фенербахче» розрахований до 30 червня 2024 року.
Протягом футбольної кар'єри нападник виступав за турецькі та німецькі клуби.
Фото: facebook.com/urfadasin.