У неділю, 18 червня, відбудуться заключні поєдинки групового турніру волейбольної «Золотої Євроліги-2023».

Чоловіча збірна України о 21.15 за київським часом зустрінеться у місті Скоп'є з командою Північної Македонії, а українські волейболістки у Бельфорі о 16.00 зіграють з командою Франції, передає Укрінформ.
Обидві «синьо-жовті» збірні достроково пробилися до Фіналу чотирьох «Золотої Євроліги», який пройде 24-25 червня у Хорватії.
Турнірне становище (чоловіки, група В; після 5-ти турів): Україна - 15 очок, Бельгія - 6, Північна Македонія - 6, Хорватія - 3.
Турнірне становище (жінки, група С): Україна - 9 очок (після 3-х ігор), Франція - 3 (3), Угорщина - 3 (4).
Фото: cev.eu.