У Таллінні (Естонія) триває чемпіонат світу з хокею у Дивізіоні ІВ.

Збірна України після стартової поразки в овертаймі від китайців (4:5) сьогодні упевнено перемогла суперників із Сербії - 7:0 (0:0, 2:0, 5:0), передає Укрінформ.
В іншому поєдинку Японія обіграла команду Китаю - 5:2 (1:2, 2:0, 2:0).
Другий ігровий день завершить зустріч Естонія - Нідерланди (початок о 19.00).
26 квітня підопічні Вадима Шахрайчука зіграють з Естонією, 27 квітня - з Нідерландами, 29 квітня - з Японією.
Переможець турніру підвищиться у класі і наступного сезону гратиме у другому за класифікацією Дивізіоні ІА.
Фото: ФХУ.