Українсько-латвійський дует Людмила Кіченок - Олена Остапенко пробився до другого кола турніру серії Grand Slam Відкритого чемпіонату Франції з тенісу («Ролан Гаррос»).

У своєму стартовому матчі парного розряду посіяні під 4-м номером Кіченок та Остапенко упевнено переграли француженок Ельзу Жакемо та Леолью Жанжан - 6:3, 6:1, передає Укрінформ.
Тенісистки провели на корті 1 годину 5 хвилин.
За вихід до третього кола (1/8 фіналу) змагань Кіченок та Остапенко зустрінуться з іншим французьким тандемом Алізе Корне - Діан Паррі, який за 3 години взяв гору на співвітчизницями Еліксан Лешемья та Джессікою Понше - 6:4, 6:7 (6:8), 6:3.
«Ролан Гаррос» у Парижі триватиме до 11 червня.
Фото: Getty Images.