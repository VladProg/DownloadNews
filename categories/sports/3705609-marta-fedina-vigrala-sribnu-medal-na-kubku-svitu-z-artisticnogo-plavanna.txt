Марта Федіна здобула для України першу нагороду на другому етапі Кубка світу з артистичного плавання у Монпельє (Франція).

Марта стала срібною призеркою у соло технічної програми, передає Укрінформ.
Федіна отримала за свій виступ 263,3083 бала.
Першою була японка Юкіко Інуї - 282,2583 бала, третє місце посіла іспанка Іріс Тіо Касас - 254,6542.
Додамо, що на першому старті Кубка світу у Канаді Україна здобула чотири медалі. Однією з нагород стало «золото» Марти Федіної саме у соло технічної програми.
Фото: facebook.com/ukrsynchro.