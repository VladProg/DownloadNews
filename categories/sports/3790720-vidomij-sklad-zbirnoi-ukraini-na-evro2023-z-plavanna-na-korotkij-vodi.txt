Визначився склад збірної України, яка готується до чемпіонату Європи з плавання на короткій воді.

На змаганнях у Румунії виступлять шестеро наших плавців, передає Укрінформ.
Склад української команди - Михайло Романчук, Олександр Желтяков, Денис Кесіль, Владислав Бухов, Максим Овчинніков, Вадим Науменко.
Україна братиме участь у Євро на короткій воді вперше за чотири роки. 2021 року команда відмовилася змагатися на континентальній першості в Казані.
Попередній досвід виступів на Євро на короткій воді мають лише двоє плавців з нинішнього складу - Денис Кесіль і Михайло Романчук, чемпіон 2017 року вільним стилем на дистанції 1500 метрів.
Олександр Желтяков претендуватиме на свою 13-ту міжнародну нагороду у сезоні 2023 року, в якому він уперше кваліфікувався на Олімпійські ігри.
За увесь час проведення континентальної першості на короткій воді «синьо-жовті» здобули 39 золотих нагород - дев'ятий найкращий показник в історії змагань.
На фото: Михайло Романчук/noc.if.ua.