Молодіжна збірна України з баскетболу 3х3 (гравці до 23-х років) у рамках підготовки до чемпіонату світу взяла участь у міжнародному турнірі, що відбувся у Будапешті (Угорщина).

Як повідомляє Федерація баскетболу України (ФБУ), «синьо-жовті» на груповому етапі змагань здобули перемоги над командами Tresspandаk (22:1), Venice Beach (22:16) та Yeeehaw (22:8), передає Укрінформ.
У півфіналі підопічні Тимура Арабаджі обіграли команду Dream Team - 22:10, а у фіналі взяли гору над командою Borаros Ballers - 22:14, посівши перше місце на турнірі Budapest Open.
У складі українців виступали Олег Бондаренко, Віталій Шорсткий та Олександр Сидорук.
По закінченню турніру збірна України вирушила до румунського міста Сібіу на навчально-тренувальний збір для подальшої підготовки до чемпіонату світу.
Фото: ФБУ.