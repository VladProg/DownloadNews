Ще одна українка здобула «бронзу».

Терлюга уперше в 2023 році виграла етап Прем’єр-ліги з карате, передає Укрінформ.

У вирішальній сутичці у ваговій категорії до 55 кг українка перемогла з рахунком 2:1 американку Трініті Аллен.

У першому раунді Анжеліка з однаковим рахунком 4:0 перемогла італійку Аніту Паццаглію та представницю Йорданії Мансур Лін, вигравши таким чином свою групу. Чвертьфінальний поєдинок проти японки Шіми Аірі завершився без результативних дій (0:0), однак Терлюга пройшла далі за рішенням суддів. У півфіналі українка здолала суперницю з Китайського Тайбею Цуй-Пінг Ку 6:0.

Для Терлюги це був 19-й фінал турніру Прем’єр-ліги в кар’єрі.

Ще одну медаль для України принесла Еліна Селємєнєва – у вазі до 68 кг здобула бронзу. У поєдинку за третє місце вона здолала Садіа Бечирович з Хорватії (4:0).

Для Селємєнєвої, яка народилася у 2003 році, це друга в кар’єрі медаль турнірів Karate 1 Premier League.


Як повідомляв Укрінформ, збірна України здобула 10 золотих, 5 срібних та 9 бронзових нагород на етапі Молодіжної Ліги (Karate 1 Youth League).

Фото: Getty Images