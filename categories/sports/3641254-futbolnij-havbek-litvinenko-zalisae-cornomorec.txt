Одеський футбольний колуб української Прем'єр-ліги «Чорноморець» завершив співпрацю з центральним хавбеком Іваном Литвиненком.

Про це повідомляє пресслужба команди, передає Укрінформ.
«Чорноморець» дякує за співпрацю Івану Литвиненку і бажає успіхів у новому клубі. Ми упевнені, що молодий центральний півзахисник не раз гучно заявить про себе: працьовитий, технічний, швидкий гравець підсилить будь-який колектив. Він може зіграти на флангах як у захисті, так і в нападі», - зазначається у повідомленні.
Додамо, що 21-річний хавбек перейшов до одеського клубу у серпні нинішнього року із львівського «Руха» на правах вільного агента і взяв участь лише в одному матчі УПЛ.
Іван Литвиненко є вихованцем «Дніпра-1». Він виступав у складаї збірних України U17 та U18.
Фото: chornomorets.football.