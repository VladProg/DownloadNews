Жіноча збірна України з боротьби U20 (вік спортсменок - до 20-ти років) стала переможницею командного заліку чемпіонату Європи в іспанському місті Сантьяго-де-Компостела.

Наші дівчата зібрали рекордну кількість медалей (вісім з десяти), з них шість - найвищого гатунку, передає Укрінформ.
«Золото» для України здобули Ірина Бондар (вагова категорія до 62 кг), Марія Єфремова (до 53 кг), Аліна Філіпович (до 57 кг), Манола Скобельська (до 68 кг), Вікторія Слободенюк (до 50 кг) та Ірина Заблоцька (до 72 кг).
«Бронза» у Юлії Плахнюк (до 59 кг) і Марії Зенкіної (до 76 кг).
Боротьбу за медалі континентальної першості продовжує наша молодіжна чоловіча збірна з вільної боротьби.
Фото: facebook.com/minmolodsport.