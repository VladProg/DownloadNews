«Черкаські Мавпи» оголосили про баскетболістів, які продовжать виступати за клуб наступного сезону.

Центровий Сергій Скіра, захисники Микита Руслов і Сергій Кузнецов, а також Артур Назаренко та Максим Фесун продовжать виступи за команду, передає Укрінформ.
Капітан команди Руслов минулого сезону у середньому набирав 9,1 очка, робив 4,1 підбирання та 3,8 передачі.
Скіра мав 13,5 очка, 8,1 підбирання і 1,1 передачі, Кузнецов - 4,5 очка, 2,9 підбирання та 2,1 передачі.
Також повідомляється, що до тренувального процесу команди Суперліги долучать кількох вихованців баскетбольної школи Михайла Бродського, гравців команди «КДЮСШ-Черкаські Мавпи-2007».
Фото: fbu.ua.