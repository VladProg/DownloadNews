26 жовтня український клуб стартує в Кубку ЄКВ.

Два нові гравці поповнили склад «Епіцентру-Подоляни», повідомляє CEV, передає Укрінформ.
Це пасуючий збірної Фінляндії Еемі Тервапортті та догравальний збірної Нідерландів Гійс Йорна. Обидва вже заявлені на Кубок ЄКВ.
34-річний Йорна раніше грав у чемпіонатах Греції, Франції, Румунії, Бельгії та Нідерландів.
34-річний Тервапортті виступав у Польщі, Греції, Бельгії, Франції, Туреччині, Фінляндії. Цьогоріч його визнали найкращим волейболістом Фінляндії.

«Епіцентр-Подоляни» 26 жовтня стартує в Кубку ЄКВ матчем проти бельгійського «Менена» в 1/64 фіналу, це протистояння з двох ігор.
Фото: Getty Images