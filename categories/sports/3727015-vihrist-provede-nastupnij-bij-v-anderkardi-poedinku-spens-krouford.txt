Суперник українця – 25-річний Оганесян.

Український суперважковаговик Віктор Вихрист (11-1, 7 КО) повернеться на ринг в андеркарді поєдинку за звання абсолютного чемпіона світу у напівсередній вазі між Ерролом Спенсом та Теренсом Кроуфордом, повідомляє Boxing Scene, передає Укрінформ.

Суперником Вихриста буде Гурген Оганесян (4-0, 4 КО). Бій пройде 29 липня у Лас-Вегасі на T-Mobile Arena.
Оганесян у квітні мав провести бій проти колишнього чемпіона IBF Чарльза Мартіна. Однак Гурген отримав травму ребра на тренуванні, і поєдинок було скасовано. Останній бій 25-річний Оганесян провів 15 жовтня 2022 року, перемігши американця Майкла Коффі.

Як повідомляв Укрінформ, Вихрист останній бій провів у лютому з кубинцем Леньєром Перо, зазнавши першої поразки у професійній кар’єрі. Українець вигравав за очками, але пропустив дуже чутливий удар по корпусу у 8-му раунді та не зміг продовжувати поєдинок.


Фото: Getty Images