Нідерландський фахівець Патрік ван Леувен офіційно призначений на посіду нового головного тренера донецького футбольного клубу «Шахтар».

Контракт з новим наставником розрахований до 30 червня 2025 року, передає Укрінформ.
Ван Леувен став 36-м головним тренером в історії клубу. Він народився 8 серпня 1969 року в Ассені (Нідерланди). Кар’єру гравця розпочинав у «Спарті» (Роттердам), за першу команду якої виступав у 1991-1994 роках. Також грав за «Гелмонд Спорт» (1994-–1996).
Кар’єра менеджера і тренера: координатор академії «Феєнорда» (2000–2006), координатор та директор академії «Шахтаря» (2006–2013), спортивний директор «Кайрата» (Казахстан, 2013–2015), директор академії «Маккабі» (Тель-Авів, Ізраїль, 2016–2020), головний тренер «Маккабі» (Тель-Авів, Ізраїль, 2020–2021), головний тренер «Зорі» (Луганськ, 2022–2023).
Досягнення: володар Кубка Ізраїлю (2021).
Як тренер провів 30 матчів у чемпіонаті України: 20 перемог, 4 нічиї, 6 поразок (різниця м’ячів - 61:34). Визнаний найкращим тренером УПЛ сезону-2022/23 за підсумками анкетування клубів.
Фото: zarya-lugansk.com.