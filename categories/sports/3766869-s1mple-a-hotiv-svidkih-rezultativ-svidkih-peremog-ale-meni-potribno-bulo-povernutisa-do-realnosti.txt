Снайпер NAVI Олександр «s1mple» Костильов розповів про те, як команда працює над покращенням результатів.


Він сказав про це для HLTV, передає Укрінформ.
«Ми добре поспілкувались після турніру в Ріяді. У нас була розмова про те, над чим нам потрібно працювати, і я працюю над собою також. Я просто думав, що ми миттєво почнемо перемагати. Я хотів швидких результатів, швидких перемог, але мені потрібно було повернутися до реальності. Але реальність така, що неможливо стати міжнародною командою й одразу виграти все», - сказав Костильов.
Він також наголосив на тому, що найважчим в інтернаціональній команді є налагодження взаємодії між гравцями.
Як повідомлялося, після повномасштабного вторгнення Росії в Україну команду NAVI з CS:GO покинули російські гравці, зокрема Кирило «Boombl4» Михайлов, Ілля «Perfecto» Залуцький, Денис «electronic» Шаріпов.
Нинішній склад української кіберспортивної команди NAVI з CS:GO: Валерій «b1t» Ваховський, Олександр «s1mple» Костильов, Алексі «Aleksib» Віролайнен, Юстінас «jL» Лекавічус, Міхай «iM» Іван.
Фото: Getty Images