У чемпіонаті України з футболу серед команд Прем'єр-ліги відбулися чергові поєдинки 10-го туру.

Лідер національної першості «Дніпро-1» на стадіоні «Авангард» в Ужгороді завдав поразки аутсайдеру чемпіонату одеському «Чорноморцю» - 1:0, передає Укрінформ.
Успіх «Дніпру-1» приніс гол Олександра Пихальонка, який відзначився на 23-й хвилині.
У паралельному матчі «Львів» на арені СКІФ зіграв унічию 1:1 з харківським «Металістом».
М'ячі забили Артур Ременяк (78-а хвилина) - у господарів, Максим Прядун (9) - у складі гостей.
«Металіст» догравав поєдинок у меншості, на 68-й хвилині за друге попередження червону картку отримав Прядун.
Недільний ігровий день туру завершить о 17.00 зустріч київського «Динамо» з криворізьким «Кривбасом».
У понеділок, 31 жовтня, ковалівський «Колос» зійдеться з рівненським «Вересом» (13.00).
Гру «Інгулець» (Петрове) - «Рух» (Львів) перенесено.
Результати попередніх матчів туру:
«Металіст 1925» (Харків) - «Зоря» (Луганськ) - 0:3
«Ворскла» (Полтава) - «Минай» - 2:0
«Шахтар» (Донецьк) - «Олександрія» - 2:2.
У турнірній таблиці УПЛ лідирує «Дніпро-1» 25 очок (після 9-ти ігор). Другим йде «Шахтар» - 20 (8), третьою - «Зоря» - 19 (9).