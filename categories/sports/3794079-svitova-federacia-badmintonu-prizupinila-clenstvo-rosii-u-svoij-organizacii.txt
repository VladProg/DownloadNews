Причина – включення до своєї юрисдикції українських територій.

Світова федерація бадмінтону (BWF) призупинила членство російської національної федерації, відповідне рішення оприлюднили на офіційному сайті організації, передає Укрінформ.
Підставою для відсторонення Національної федерації бадмінтону Росії стало незаконне поширення її юрисдикції на окуповані регіони України — території Луганської, Донецької, Запорізької та Херсонської областей.
Відповідне рішення BWF ухвалила на засідані ради організації 11 листопада. Остаточно затвердити відсторонення російської сторони федерація має на щорічному генеральному зібранні 2024 року в китайському Ченду.

Попри відсторонення федерації, спортсменам з Росії BWF не заборонятимуть змагатися на умовах нейтралітету.
Фото: Getty Images