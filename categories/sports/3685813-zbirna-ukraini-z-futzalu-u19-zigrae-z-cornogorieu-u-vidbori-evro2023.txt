22 березня юнацька збірна України U19 з футзалу проведе матч проти ровесників з Чорногорії.

Цим поєдинком наша команда розпочинає основний раунд відбору Євро-2023, передає Укрінформ.
Міні-турнір 22-25 березня прийматиме сербське місто Врнячка-Баня. До фінального турніру вийде лише переможець групи.
Розклад матчів основного раунду відбору Євро-2023 U19 з футзалу. Група 2
22.03.2023
Румунія - Сербія (початок о 17.00 за київським часом)
Україна - Чорногорія (20.00)
23.03.2023
Сербія - Чорногорія (17.00)
Румунія - Україна (20.00)
25.03.2023
Чорногорія - Румунія (17.00)
Сербія - Україна (20.00).
Місцем проведення фінального турніру Євро-2022/2023 з футзалу серед юнаків до 19-ти років був визначений Пореч (Хорватія). Окрім господарів, хорватів, у фінальній стадії з 3-го до 10 вересня гратимуть сім збірних.
Фото: futsal.com.ua.