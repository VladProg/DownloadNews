17 листопада молодіжна збірна України з футболу проведе свій наступний поєдинок у відбірковому турнірі Євро-2025 (U21) - проти команди Люксембургу.

Напередодні цього матчу, а також наступної грою з Азербайджаном (21 листопада), головний тренер української збірної іспанець Унаї Мельгоса зазначив, що результат виступів залежить , що матч буде нелегким, передає Укрінформ.
«Ми маємо поважати своїх суперників. Повага означає підготуватися та сфокусуватися на власних якостях і потребах. Думаю, азербайджанська збірна показала два обличчя. Інколи вона захищалася дуже низько та грала через довгі передачі. В інших моментах було помітно, що ця команда здатна комбінувати та має кілька молодих талантів із хорошими індивідуальними якостями. Як і з Люксембургом, з Азербайджаном нам треба піклуватися про власну підготовку. Ми всі маємо розуміти, що наш виступ залежить від нас самих. Мусимо виконувати всю роботу, як на полі, так і за його межами», - сказав наставник.
Турнірна таблиця група F кваліфікації молодіжного Євро: Україна - 9 очок (після 3-х ігор), Англія - 6 (3), Сербія - 6 (3), Азербайджан - 3 (3), Люксембург - 3 (4), Північна Ірландія - 3 (4).
У фінальній частині Євро-2025 (U21) виступатимуть 16 команд: Словаччина та ще 15 збірних, що приєднаються до неї за результатами відбору (дев'ять переможців груп, три найкращі команди серед володарів других місць та три переможці плей-офф, в якому гратимуть шість володарів других місць).
Фото: uaf.ua.