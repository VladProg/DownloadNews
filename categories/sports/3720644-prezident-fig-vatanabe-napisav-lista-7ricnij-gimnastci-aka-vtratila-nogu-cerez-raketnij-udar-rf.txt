Президент Міжнародної федерації гімнастики (FIG) Морінарі Ватанабе привітав 7-річну українську спортсменку Олександру Паскаль з перемогою на перших після ампутації ноги змаганнях.

Про це повідомила Федерація гімнастики України, передає Укрінформ.
«Міс Олександрі Паскаль. Дорога Олександра, я дізнався, що ти вже повернулась до тренувань. Користуючись нагодую, хочу висловити тобі мої найтепліші слова підтримки з цього приводу. Твій характер – справжнє натхнення для всіх нас, і я бажаю тобі великих досягнень у кар’єрі. Сподіваюсь на скору зустріч на змаганнях. З найкращими побажаннями, Морінарі Ватанабе, Президент FIG та член МОК», - йдеться в листі Ватанабе.
Як повідомлялося, у травні 2022 року Олександра Паскаль стала жертвою ракетної атаки росіян на Білгород-Дністровський. Лікарям довелося ампутувати ногу юної спортсменки після отриманих травм. За рік юна спортсменка повернулася на килим і виграла змагання з художної гімнастики в Чорноморську.
Фото: FIG