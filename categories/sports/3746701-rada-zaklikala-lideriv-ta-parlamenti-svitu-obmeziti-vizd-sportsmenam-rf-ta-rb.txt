Верховна Рада України звернулася до лідерів та парламентів іноземних держав щодо обмеження в’їзду на їхню територію російським і білоруським спортсменам та спортивним делегаціям.

Про це народний депутат від парламентської фракції “Голос” Ярослав Железняк повідомив у Телеграмі, передає Укрінформ.
Железняк уточнив, що за ухвалення документу №9409 проголосували 306 депутатів.
Проєкт Постанови передбачає ухвалення Звернення Верховної Ради України до лідерів та парламентів іноземних держав із пропозицією заборонити в’їзд на їхню територію російським і білоруським спортсменам та спортивним делегаціям щоб не допустити їх до участі у міжнародних спортивних змаганнях.
Фото: ukrinform.ua.