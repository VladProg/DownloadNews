Українцю не вдалося здобути третій титул у сезоні.


Український тенісист Владислав Орлов не зміг виграти турнір ITF у Болгарії, повідомляє Укрінформ.
У фіналі івенту в Созополі Орлов у двох сетах поступився першому сіяному – господарю змагань Александару Лазарову. У ході матчу українець зміг виграти лише два гейми (1:6, 1:6).
Нагадаємо, що для українського тенісиста це був третій фінал у цьому сезоні. До цього Орлов тріумфував на турнірах ITF M25 в Осієку та ITF М25 у Піроті.
Як повідомляв Укрінформ, загалом на рахунку українця шість одиночних титулів ITF. У вересні Орлов також став віце-чемпіоном у парному розряді на турнірі в Осієці.
Фото: Getty Images