На першому етапі Кубка світу-2022/23 з біатлону в Контіолахті (Фінляндія) у середу, 30 листопада, відбудеться жіноча індивідуальна гонка.

Україну на 15-кілометровій дистанції з чотирма вогневими рубежами представлятимуть Ірина Петренко (15-й стартовий номер), Дар'я Блашко (36), Юлія Джима (39), Анна Кривонос (69) та Олена Білосюк (77), передає Укрінформ.
Початок гонки о 14.15 за київським часом.
У програмі стартового етапу Кубка світу також класичні естафети (1 грудня), спринти (3 грудня) та гонки переслідування (4 грудня).
Фото: biathlonworld.com.