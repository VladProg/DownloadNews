Двоє українських футбольних арбітрів працюватимуть у складі інтернаціональних бригад на березневих матчах елітного раунду відбору юнацького Євро-2023 (U19) у групі 4.

Поєдинки відбуватимуться в португальських містах Барселуш та Брага, передає Укрінформ.
22 березня на грі Чехія - Хорватія головним арбітром виступить Олексій Деревінський, а одним із його помічників на лініях - Олександр Беркут.
25 березня на поєдинку Португалія - Чехія обов’язки лайнсмена виконуватиме Олександр Беркут, а четвертого арбітра - Олексій Деревінський.
28 березня на грі Швеція - Чехія Олексій Деревінський знову буде головним арбітром, а Олександр Беркут - його помічником.
Фото: uaf.ua.