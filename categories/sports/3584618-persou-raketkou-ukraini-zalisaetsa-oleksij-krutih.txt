22-річний киянин Олексій Крутих утримує перший рядок національного тенісного рейтингу.

У списку найкращих гравців Асоціації тенісистків-професіноалів (АТР) Олексій нинішнього тижня посідає 240-е місце (мінус 1 рядок), передає Укрінформ.
Віталій Сачко втратив п'ять рядків, розташовавшись на 320-й позиції, Ілля Марченко опустився на 372-е місце (-52).
Найбільший прогрес з українців показав Владислав Орлов, який здобув очки за перемогу на турнірі ITF M25. Владислав тепер посідає 459-те місце (+73 позиції).
У парному рейтингу найсильнішим представником України залишається Денис Молчанов - 86-те місце (+1). Владислав Манафов оновив свій особистий рекорд, піднявшись на 132-у позицію (+10), а Олег Приходько уперше посідає 142-й рядок у рейтингу АТР (+6).
Лідирує у списку найкращих тенісистів світу іспанець Карлос Алькарас.
Фото: tennisua.org.