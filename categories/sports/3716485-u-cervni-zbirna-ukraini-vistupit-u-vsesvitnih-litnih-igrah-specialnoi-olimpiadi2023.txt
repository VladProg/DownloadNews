12–25 червня у столиці Німеччині Берліні пройдуть Всесвітні літні ігри Спеціальної Олімпіади.


У змаганнях виступлять 7000 спортсменів, 185 делегацій, 20000 волонтерів. Україну представлятимуть учасники із семи областей, які виступлять у 7-ми видах спорту.
Про це під час сьогоднішньої прессконференції в Укрінформі розповів президент Спеціальної Олімпіади України (СОУ), Надзвичайний і Повноважний Посол, академік НАН Сергій Комісаренко, передаєть кореспонденти агентства.
«Спеціальна Олімпіада тому так і називається, адже привертає особливу увагу і до учасників, і до тих, хто допомагає їй, - зазначив Комісаренко. – Ви знаєте, що люди з ментальними розладами є найбільш незахищеними. Їм складно щодня, а особливо тепер, під час повномасштабного вторгнення. Тож для для нас, Спеціальної Олімпіали України, після лютого 2022 року було вкрай важливо знайти можливості для відновлення спортивних змагань, спілкування, проведення часу разом у доброзичливій атмосфері у максимально безпечних умовах. Тож з квітня 2022 року у регіонах без активних бойових дій відновилися спортивні і фізкультурні заходи. За рік, попри всі труднощі, ми змогли провести відбіркові змагання і зібрати команду, яка 11 червня вирушать на найбільший у світі інклюзивний спортивний захід. Саме відновлення спортивних змагань на місцевому і регіональному рівнях вважаю найбільшим нашим досягненням».
Президент СОУ зазначив, що до збірної України входять спортсмени з Волинської, Житомирської, Запорізької, Кіровоградської, Тернопільської, Харківської, Херсонської, Черкаської областей і міста Київ. Офіційна делегація складається з 36-ти осіб.
«Те, що я іду на Всесвітні ігри Спеціальної Олімпіади - це суперкруто. Вони абсолютно ні на що не схожі. Це особливі змагання для особливих людей. Це справжнє свято, щось неймовірне і фантастичне. І вже за два тижні я буду його частиною. Постараюсь викластись на сто відсотків і завоювати медаль для своєї незламної України», - зазначила учасниця нашої збірної, представниця гастільного тенісиу Катерина Грищенко.
У пресконференції також взяла участь директорка міжнародного «Благодійного фонду Катерини Білоруської» Анжела Фокіна. Фонд забезпечив участь національної збірної у Всесвітніх іграх Спеціальної Олімпіади, аби показати важливість підтримки спорту для людей з інвалідністю. Адже значну частину своєї діяльності фонд приділяє дітям з особливими освітніми потребами. Зокрема, у межах програми «Так, я можу!» дітям з інвалідністю надається доступ до інклюзивних тренувань, аби розкрити їхній потенціал, забезпечити соціалізацію та якість життя дітей та їхніх батьків.
«Станом на 2021 рік в Україні налічувалося майже 3 мільйони людей з інвалідністю. 23% з них - діти. З початком повномасштабного вторгнення загальна кількість людей з інвалідністю лише зросла. Команда благодійного фонду Катерини Білоруської завжди реагує на виклики сьогодення. Тому наші благодійні проєкти та програми сфокусовані на потреби та запити суспільства, зокрема дітей. Завдяки нашій співпраці із CОУ ще більше дітей з особливими освітніми потребами буде залучено до спорту. Ми пишаємось кожним спортсменом, який представлятиме Україну в Берліні. Їхня участь - це вже перемога», - сказала Анжела Фокіна.
Довідково: Спеціальна Олімпіада (Special Olympics) - міжнародна організація, яка займається питаннями організації спортивних заходів для осіб з розумовими відхиленнями. Спеціальні Олімпійські ігри проводяться раз на чотири роки.
Спеціальний Олімпійський рух виник з ініціативи Юніс Кеннеді Шрайвер, сестри Президента США Джона Кеннеді. 1957 року вона очолила фонд Джозефа Кеннеді. Фонд має дві основні мети: знайти захист від розумової відсталості шляхом визначення її причин і поліпшити способи поводження суспільства з громадянами із обмеженими інтелектуальними можливостями.