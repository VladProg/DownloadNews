Українець в трьох сетах обіграв Едаса Бутвіласа з Литви.

Український тенісист Віталій Сачко пробився до основної сітки турніру серії ATP Challenger у швейцарському Лугано, передає Укрінформ.

Українець у трьох сетах обіграв Едаса Бутвіласа із Литви – 6:4, 3:6, 6:1.

Поєдинок тривав дві години.

У першому колі кваліфікації українець обіграв Тімофєя Степанова зі Швейцарії. Сачко виступить вдруге в основній сітці «челленджера» у цьому році. У січні Віталій зумів пробитися до головних змагань турніру у Кобленці.
Як повідомляв Укрінформ, на турнірі у Лугано виступає ще один українець, Олексій Крутих. У першому колі Олексій зіграє з Єлле Селсом із Нідерландів.
Фото: instagram.com/vitaliy.sachko