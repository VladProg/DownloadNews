Міністр молоді та спорту України, президент НОК Вадим Гутцайт розповів, що на війні з Росією загинули 293 українських спортсменів, тренерів та працівників фізичної культури.

Як зазначив міністр у Facebook, історія нашого народу вистраждана та окроплена кров’ю сміливих, нескорених і відданих Героїв, передає Укрінформ.
«Герої серед нас. І кожен з нас - герой. Бо разом стоїмо за Незалежність і Свободу, Перемогу і Мир, успішне майбутнє і розвиток нашої України Історія українського народу вистраждана та окроплена кров’ю сміливих, нескорених і відданих Героїв. І саме сьогодні ми відзначаємо День Героїв України.
Віддаємо шану тим, хто боровся за волю України, за інтереси та цілісність нашої Держави… Висловлюємо вдячність Захисникам, які нині протистоять російській агресії та окупації! Світла пам’ять і Янголам спорту.
293 спортсменів, тренерів та працівників фізичної культури загинули на цій війні… З вірою в Перемогу та наших Захисників чекаємо повернення майже трьох тисяч наших колег, які зараз захищають інтереси держави у складі ЗСУ та Нацгвардії. Щиро радіємо кожному, хто повернувся з полону», - написав Вадим Гутцайт.
Фото: facebook.com/vgytzait.