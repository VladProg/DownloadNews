Ексчемпіон світу в напівважкій вазі Олександр Гвоздик (19-1, 15 КО) оцінив шанси Деніела Дюбуа (19-1, 18 КО) в потенційному бою з чемпіоном WBA, WBO та IBF Олександром Усиком (20-0, 13 КО).

Про це він розповів в інтерв’ю Two Sides, передає Укрінформ.
«Я вважаю, що Дюбуа – розминочний бій для Олександра. З іншого боку, важка вага, і тут кожен удар може бути останнім, тому я б не розслаблявся з Дюбуа. Я не бачу для Дюбуа багато шансів, якщо тільки він не влучить. Але Саші потрібно зробити все можливе, щоб цього не сталося», – сказав Гвоздик.
Дюбуа – обов'язковий претендент від WBA в суперважкій вазі.
Поєдинок Усик – Дюбуа планують провести 26 серпня в Польщі.
Фото: instagram.com/alex_gvozdyk