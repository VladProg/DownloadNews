Всесвітня боксерська асоціація (WBA) призначила промоутерські торги на бый між чемпіоном світу WBA, WBO, IBO та IBF у суперважкій вазі українцем Олександром Усиком та володарем титулу WBA британцем Даніелем Дюбуа на 25 травня.

Про це повідомляє відомий американський боксерський інсайдер Ден Рафаель, передає Укрінформ.
Торги пройдуть у Г’юстоні (США). Мінімальна ставка становить мільйон доларів. Усик отримає 75% від загального призового фонду, Дюбуа - 25%.
Якщо Дюбуа не зможе взяти участі у поєдинку через травму або з іншої причини, українцю призначать бій з наступним суперником рейтингу WBA. Ним є ексчемпіон світу за версією WBC Деонтей Вайлдер.
Спочатку Усик планував провести бій за титул абсолютного чемпіона світу з володарем титулу WBC британцем Тайсоном Ф’юрі 29 квітня. Проте менеджер Егіс Клімас заявив, що цей поєдинок не відбудеться, оскільки команда Ф'юрі «вимагала дуже багато, незалежно від того, наскільки Усик ішов на компроміс».
Фото: Getty Images.