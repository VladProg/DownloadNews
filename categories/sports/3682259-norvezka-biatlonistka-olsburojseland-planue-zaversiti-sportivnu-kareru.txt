Знаменита норвезька біатлоністка Марте Олсбю-Ройселанд заявила, що може завершити спортивну кар'єру після закінчення нинішнього сезону.

Про це повідомляє видання NRK, передає Укрінформ.
«Це рішення було ухвалено не вчора. Я думала про це давно і відчувала це протягом усього року. Я думаю, що час настав. Я починаю «старіти». Треба вирішити, чим я хочу займатися у майбутньому. Щоправда, я ще не прийняла остаточного рішення щодо продовження кар'єри. Я трохи відклала це, подумаю після Гольменколлена», сказала 32-річна Марте.
Нагадаємо, Ольсбю-Ройселанд на Іграх в Пекіні завоювала три золоті та дві бронзові медалі. На її рахунку 13 золотих нагород чемпіонатів світу - рекорд для жіночого біатлону.
Додамо, що етап Кубка світу з біатлону у Холменколлені (Норвегія) стартує 16 березня.
Фото: nrk.no.