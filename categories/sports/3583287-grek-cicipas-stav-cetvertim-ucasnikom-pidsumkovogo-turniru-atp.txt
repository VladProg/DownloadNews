Стефанос Ціціпас із Греції вчетверте поспіль виступить на змаганнях найсильніших тенісистів сезону.

Як повідомляє BTU, Ціціпас боротиметься за другий трофей ATP Finals, який він завоював у 2019 році у дебютному для себе розіграші турніру. У попередніх двох сезонах Ціціпас завершував виступ на стадії групового етапу, передає Укрінформ.
Цього року Стефанос провів п'ять фіналів, вигравши два титули (ATP 1000 Монте-Карло, ATP 250 Мальорка), дійшов до півфіналу на Australian Open та ще двох турнірів (ATP 500 Акапулько, ATP 1000 Мадрид). Також 26-річний грек посідає друге місце за кількістю перемог у поточному сезоні (49 при 18 поразках), поступаючись 19-річному Карлосу Алькарасу (52-10).
Раніше участь на Підсумковому турнірі сезону, який пройде в італійському Турині 13-20 листопада, гарантували Рафаель Надаль (Іспанія), Карлос Алькарас (Іспанія) та Каспер Рууд (Норвегія).
Фото: Getty Images.