Вони зможуть змагатись у нейтральному статусі.

Представники росії та білорусі у дзюдо зможуть змагатися на міжнародних змаганнях під егідою Міжнародної федерацїі дзюдо, відповідне рішення ухвалив Виконавчий комітет IJF, передає Укрінформ.
Змагатися зможуть лише ті дзюдоїсти з росії та білорусі, що пройдуть перевірку на предмет відсутності «пропаганди війни», зокрема, у їх соцмережах. Цю перевірку здійснюватиме «незалежна, авторитетна» компанія, йдеться у заяві IJF.
«Це рішення дозволяє можливість чесної участі та рівних шансів для усіх дзюдоїстів, які крокують на шляху до олімпійської мрії», – йдеться у заяві IJF.
У заяві безпосередньо не вказано, чи будуть уже допущені атлети з росії до чемпіонату світу (триватиме з 7 до 14 травня). Крайній термін подачі заявок на участь у турнірі закінчується саме сьогодні, 29 квітня.

Як повідомляв Укрінформ, Міжнародна федерація дзюдо уже вдруге повертає росіян та білорусів до змагань, уперше це було зроблено влітку 2022 року, тоді Україна бойкотувала кілька наступних міжнародних турнірів. І, зрештою, у вересні 2022 року атлетів з росії та білорусі знову відсторонили від змагань.
Фото: Getty Image