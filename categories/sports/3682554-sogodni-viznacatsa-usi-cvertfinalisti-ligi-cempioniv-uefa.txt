У Лізі чемпіонів УЄФА у середу, 15 березня, пройдуть заключні поєдинки у відповідь 1/8 фіналу, в яких визначаться останні два учасники чвертьфінальної стадії розіграшу.

Чинний володар титулу іспанський «Реал» на «Сантьяго Бернабеу» у Мадриді о 22.00 прийматиме англійський «Ліверпуль» (перша гра - 5:2), а у паралельному матчі на Стадіо Дієго Армандо Марадона у Неаполі італійський «Наполі» зустрінеться з німецьким «Айнтрахтом» (2:0), передає Укрінформ.
До 1/4 фіналу турніру раніше вийшли португальська «Бенфіка», англійські «Челсі» і «Манчестер Сіті», німецька «Баварія» та італійські «Мілан» та «Інтер».
Жеребкування чвертьфіналів і півфіналів Ліги чемпіонів УЄФА відбудеться 17 березня.