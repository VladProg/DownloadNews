У Парижі відбулося жеребкування другого у сезоні турніру серії Grand Slam Відкритого чемпіонату Франції з тенісу («Ролан Гаррос»).

В основній сітці жіночого турніру Україна буде представлена щонайменше п'ятьма тенісистками, передає Укрінформ.
За рейтингом в основу пройшли Ангеліна Калініна, Марта Костюк, Леся Цуренко і Катерина Байндл. Еліна Світоліна використала захищений рейтинг.
Калініна (№25 світового рейтингу) на старті змагань гратиме проти Діан Паррі з Франції (№77), Костюк (№39) розпочне змагання зустріччю з другою «ракеткою» світу Аріною Соболенко з Білорусі, Леся Цуренко (№63) стартує матчем проти чешки Барбори Крейчикової (№13), Світоліна (№508) зіграє проти Мартіни Тревізан з Італії (№26).
Байндл (№8) у першому раунді зустрінеться з переможницею кваліфікації або лакі-лузером.
Даяна Ястремська у фіналі кваліфікації сьогодні гратиме за путівку до основної сітки з бельгійкою Грет Міннен.
«Ролан Гаррос» у Парижі триватиме до 11 червня.
На фото: Еліна Світоліна (Getty Images).