Новим головним тренером «Челсі» стане Маурісіо Почеттіно.

Про це повідомив футбольний інсайдер Фабріціо Романо в Твіттері, передає Укрінформ.
Сторони дійшли згоди. Почеттіно прийняв всі умови довгострокового контракту. Він буде підписаний найближчими днями.
Спеціаліст очолить команду у червні. Він приведе свій тренерський штаб та одразу обговорить з клубом трансферну стратегію. До кінця сезону з командою працюватиме Френк Лемпард.
Як повідомлялося, останнім місцем роботи 51-річного спеціаліста був «ПСЖ». Також він тренував «Тоттенгем», «Саутгемптон» та «Еспаньйол».
Фото: Getty Images