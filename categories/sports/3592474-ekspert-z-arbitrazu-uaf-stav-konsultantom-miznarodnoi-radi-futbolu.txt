Головний експерт з арбітражу Української асоціації футболу італієць Нікола Ріццолі розпочав роботу в технічній консультативній групі Міжнародної ради футболу (IFAB).

Таким чином, колишній арбітр ФІФА, головний суддя матчів фіналу чемпіонату світу 2014 року та Ліги чемпіонів-2013 працюватиме в міжнародному колективному органі, який регулює і визначає зміни футбольних правил, передає Укрінформ.
Останніми днями Ріццолі, який може похвалитися 235-ма проведеними матчами в Серії А, взяв участь у черговому засіданні технічної та футбольної консультативних груп IFAB.
Додамо,, що італієць обійняв позицію головного експерта з арбітражу Української асоціації футболу у листопаді 2021 року на запрошення президента УАФ, члена виконкому УЄФА Андрія Павелка та голови Комітету арбітрів УАФ Лучано Лучі.
Фото: uaf.ua.