Футбольний клуб «Шериф» із Тирасполя у 21-ше в своїй історії виграв національний чемпіонат Молдови.

Як повідомляє Sport.ua, золоті медалі команда здобула після перемоги над «Мілсамі» із Оргієва (4:0) у черговому матчі другого етапу сезону, передає Укрінформ.
Слідом за «Шерифом» у таблиці фінішував «Петрокуб» з міста Хинчешти, який відстав на 3 очки.
У складі «Шерифа» чемпіоном Молдови став український голкіпер Максим Коваль. Він не був основним воротарем команди під час другого етапу сезону. Загалом, на рахунку ексголкіпера київського «Динамо» 5 матчів у чемпіонаті, з яких три були «сухими».
Фото: ФК «Шериф».