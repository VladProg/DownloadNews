13 нагород і перше загальнокомандне завоювали українські дзюдоїсти на етапі Кубка Європи.

Змагання завершилися у столиці Естонії Таллінні, передає Укрінформ.
Чемпіонами турніру стали Микита Голобородько (вагова категорія до 66 кг), Михайло Свідрак (до 81 кг), Анастасія Чижевська (до 57 кг), Юлія Гребеножко (до 63 кг), Руслана Булавіна (понад 78 кг).
Срібні нагороди вибороли Сергій Кривчач (до 81 кг) і Христина Гоман (понад 78 кг).
«Бронза» в активі Вадима Чернова (до 66 кг), Каро Марандяна (до 66 кг), Олексія Єршова (до 100 кг), Марії Буйок (до 48 кг), Анастасії Антипиної (до 63 кг), Анни Казакової (до 78 кг).
Фото: facebook.com/olympicua.