Футболісти національної збірної України зіграють у гостях з командою Боснії і Герцеговини у півфінальному матчі плей-офф чемпіонату Європи 2024 року.

Так вирішило сьогоднішнє жеребкування у Будинку європейського футболу швейцарського міста Ньйон, передає Укрінформ.
У разі виграшу підопічні Сергія Реброва у фіналі плей-офф на умовно домашній арені прийматимуть переможця пари Ізраїль - Ісландія.
Поєдинки відбудуться відповідно 21 та 26 березня.
Інші півфінальні пари плей-офф відбору Євро:

Польща - Естонія
Вельс - Фінляндія
Грузія - Люксембург
Греція - Казахстан.
Фінальна стадія Євро-2024 пройде з 14 червня по 14 липня на футбольних аренах Німеччини. Формування груп фінального турніру Євро відбудеться під час жеребкування 2 грудня. Загалом на Євро виступлять 24 національні збірні.
Фото: uefa.com.