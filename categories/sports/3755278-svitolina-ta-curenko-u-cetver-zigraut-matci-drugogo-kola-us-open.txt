В одиночній сітці відкритого чемпіонату США з тенісу 31 серпня проведуть поєдинки 2-го кола українські тенісистки Еліна Світоліна та Леся Цуренко.

Світоліна (№26 WTA) зіграє 98-ю «ракеткою» світу Анастасію Павлюченковою (нейтральний статус), передає Укрінформ.
У стартовому раунді українка перемогла Анну-Лену Фрідзам з Німеччини (90) - 6:3, 6:1, а Павлюченкова - американку Фіону Кроулі (729) - 6:2, 6:4.
Лесі Цуренко (46) доведеться зустрітися з іще одною «нейтральною» тенісисткою - Катериною Александровою (20).
У перших матчвх Леся була кращою за Ельзу Жакмо (Франція, 181) - 7:5, 3:6, 6:1, а суперниця виграла у Лейли Фернандес (Канада, 67) - 7:6 (7:4), 5:7, 6:4.
У четвер також відбудуться матчі жіночого парного розряду за участю українок. Дует Надія Кіченок/Даніель Коллінс (Україна/США) зустрінеться з тандемом Сторм Гантер/Елізе Мертенс (Австралія/Бельгія), а пара Людмила Кіченок/Олена Остапенко (Україна/Латвія) - з Андреа Гаміс/Сара Соррібес Тормо (Венесуела/Іспанія).
На юніорському US Open-2023 представники України проведуть поєдинки першого кола. Володимиру Якубенку протистоятиме американець Джаггер Ліч, а Анастасії Фірман - Ліам Овед з Ізраїлю.
Фото: Getty Images.