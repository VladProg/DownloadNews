4 серпня кадетська баскетбольна збірна України U16 (вік гравців - до 16-ти років) зіграє свій перший матч на чемпіонаті Європи у Дивізіон В в румунському місті Пітешть.

Команда Дмитра Коломийченка у першій грі групового раунду протистоятиме збірній Норвегії, передає Укрінформ.
Разом з Україною та Норвегією у групі також грають Велика Британія, Угорщина та Естонія. Для виходу у плей-офф турніру треба посісти перше або друге місце у квінтеті.
За підсумками європейської першості у Дивізіоні В три найкращі збірні турніру - фіналісти та переможець матчу за третє місце - вийдуть до Дивізіону А.
Фото: fbu.ua.