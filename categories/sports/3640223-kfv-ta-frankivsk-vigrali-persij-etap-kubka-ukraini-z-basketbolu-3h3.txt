Етапом в Івано-Франківську стартував Кубок України з баскетболу 3х3.

Змагання присвячені пам'яті загиблих захисників України, передає Укрінформ.
На перший етап заявилися 12 чоловічих та 8 жіночих колективів. У чоловіків переможцем стала команда КФВ (Івано-Франківськ), за яку зіграли Ілля Чугунов, Сергій Старцев, Нікіта Стецюра та Артем Водолазький. В фіналі вони з рахунком 21:18 переграли баскетболістів «Черкаських Мавп».
У жінок «золото» етапу виграли гравчині «Франківська» у складі Кристини Філевич, Вероніки Космач, Оксани Молової та Дарини Завертайло.
«Срібло» в активі команди «Франківськ-U19/18».
Фото: fbu.ua.