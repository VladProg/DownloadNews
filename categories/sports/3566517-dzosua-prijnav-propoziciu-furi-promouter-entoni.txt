Бій може відбутися у грудні.

Промоутер Едді Хірн повідомив для IFL TV, що Ентоні Джошуа (24-3, 22 КО) прийняв пропозицію Тайсона Ф'юрі (32-0-1, 23 КО) щодо розподілу гонорару 60/40 за бій за титул чемпіона світу за версією WBC у суперважкій вазі, передає Укрінформ.
«Ми прийняли пропозицію 60/40. Ми хочемо, щоб було навпаки у разі реваншу. Тому що якщо ти чемпіон, то заслуговуєш на більше. Це чесно.
Ми хочемо провести бій у грудні. Він може відбутися 17 грудня стадіон «Міленіум» у Кардіффі. Це ідеально», – сказав Хірн.
Спочатку команда Ф'юрі пропонувала бій у листопаді, але Джошуа хотів битися у грудні.
Як повідомляв Укрінформ, українець Олександр Усік переміг британця Ентоні Джошуа роздільним рішенням суддів та зберіг свої пояси у надважкій вазі.
Фото: Getty Images