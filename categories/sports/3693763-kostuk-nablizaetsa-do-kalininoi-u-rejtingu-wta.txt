Нинішня перша «ракетка» України Ангеліна Калініна опустилася на 35-те місце (-5 позицій) у рейтингу Жіночої тенісної асоціації (WTA).

Тепер Ангеліна лише на 27 очок випереджає нашу другу «ракетку» України Марту Костюк, яка піднялася на 38-е місце (+1), передає Укрінформ.
Леся Цуренко нинішнього тижня показала найкращий прогрес серед українських тенісисток. Вона піднялася на 72-е місце (+5). Катерина Байндль зберегла 84-ту сходинку.
Перше очко у рейтингу заробила екстретя «ракетка» світу Еліна Світоліна, яка поступилася у стартовому раунді змагань у Чарльстоні, зігравши перший офіційний матч із березня минулого року. Еліна посідає 1344-те місце у світовій класифікації і зіграє на турнірі ITF W60 у Швейцарії.
У парному рейтингу WTA українка Людмила Кіченок опустилася на 8-е місце (-1), Марта Костюк зберегла 32-гу сходинку, а Надія Кіченок піднялася на 56-ту позицію (+3).
На фото: Марта Костюк/j48tennis.net.