Головний тренер збірної України з футболу Олександр Петраков прокоментував гру своїх підопічних у матчі Ліги націй УЄФА проти команди Шотландії (0:3).

Як передає Укрінформ, про це повідомляє офіційний сайт Української асоціації футболу (УАФ).
«У нас не було основних гравців, які отримали травми, тож я дав шанс зіграти іншим футболістам. Не грали Зінченко, Бущан, Забарний отримав зайву… Трубін зіграв непогано. Я дав шанс іншим виконавцям, вони зіграли невдало. У першому таймі команда виглядала ще більш-менш, а у другому ми побачили стільки браку… Наш футбол трохи відрізняється від британського. Я попереджав хлопців, казав їм про це. Напередодні під час тренування побачив, що щось не те. Зупинив заняття, поговорив із ними… Спочатку ми розберемо гру. Ще нічого не втрачено. Попереду важливий поєдинок із Вірменією, лише два матчі. Я з оптимізмом дивлюся в майбутнє, ми зробимо все можливе, щоб посісти перше місце», - наголосив український наставник.
Турнірна таблиця групи 1 Ліги В після 4-х турів: Шотландія - 9 очок, Україна - 7, Ірландія - 4, Вірменія - 3.
Нагадаємо, збірна України завершить груповий турнір Ліги націй матчами 24 вересня з Вірменією у Єревані та 27 вересня з Шотландією у Кракові (Польща).
Фото: SNS Group.