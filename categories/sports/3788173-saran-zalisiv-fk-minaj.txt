«Минай» оголосив про припинення співпраці з головним тренером Володимиром Шараном.

Як передає Укрінформ з посиланням на пресслужбу команди в Інстаграмі.


«Футбольний клуб «Минай» та Володимир Шаран припинили співпрацю за обопільною згодою сторін. На зустрічі керівництва з тренерським штабом було прийняте спільне рішення припинити співпрацю.


«Минай» дякує Володимиру Шарану та його штабу за виконану роботу. Саме під керівництвом 52-річного фахівця минайцям підкорилось найвище досягнення у клубній історії – восьме місце турнірної таблиці за результатами сезону-2022/23 української Прем’єр-ліги. Разом із Володимиром Шараном свої посади залишили тренери Вадим Чернишенко, Сергій Мізін, Ігор Лучкевич та командний лікар Олег Темник.


«Минай» щиро дякує тренерському штабу за співпрацю та бажає успіхів у подальшій кар’єрі! Будемо раді зустрічі на футбольних полях України», – йдеться у заяві клубу.




Як повідомлялося, «Минай» після 14 турів йде останнім у турнірній таблиці УПЛ. Команда ще не перемагала у нинішньому сезоні.


Фото: fcminaj.com