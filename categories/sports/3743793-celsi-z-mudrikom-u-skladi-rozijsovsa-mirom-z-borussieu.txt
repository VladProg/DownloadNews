Англійська футбольна команда «Челсі» півзахисника збірної України Михайла Мудрика у Чикаго (США) провела контрольний матч проти німецької «Боруссії» з Дортмунда.


Український футболіст вийшов на поле на 22-й хвилині замість травмованого Крістофера Нкунку і дограв до фінального свистка, передає Укрінформ.
Зустріч принесла нічийний результат - 1:1.
Це був останній спаринг команди Мудрика у літнє міжсезоння. Вже 13 серпня лондонці у першому турі англійської Прем'єр-ліги-2023/2024 прийматимуть «Ліверпуль».
Фото: uaf.ua.