Національна збірна України з футболу зустрічається на виїзді із командою Шотландії у своємо четвертому поєдинку групи 1 дивізіону B Ліги націй УЄФА.

Шотландія - Україна
3:0

Головні статистичні показники матчу(Шотландія - Україна): володіння м'ячем(47:53), удари(21:3), удари в площину воріт(7:0), кутові(7:0), фоли(6:12), жовті картки(0:5).
Матч завершено!!!
90. Малиновський отримав жовту картку. Арбітр додав три хвилини до основного часу матчу.
89. Команди відверто дограють матч. Негативний досвід - теж досвід.
86. Фініш! Дайкс знову виграв боротьбу у наших захисників після кутового і довів рахунок до розгромного. 3:0!
85. Ще дві заміни у складі Шотландії: Маклін і Тейлор змінили на полі Крісті і Тірні.
84. Не подобається, коли тебе просто возять. Малиновський грубо грає в єдиноборствах і вибухає спічем на арбітра.
82. Подвіна заміна у складі України: Мудрика змінив на полі Зубков, а Пихальонка - Ігнатенко.
79. Гоооол! після подачі з кутового Дайкс виграв повітря і переправив м'яч у нижній кут воріт. 2:0
78. Характер гри ніяк не змінюється. Шотландці атакують, а ми пливем!!!
75. Подвійна заміна у складі шотландців: Адамса і Армстронга змінили Дайкс і Фрейзер.
73. Українці провалюють гру. Нам не вдається навіть вийти з оборони. М'яч стоїть між лініями. Макгінн вчергове спробував пробити, але удар заблокували.
71. На жаль, очікуваний гол. Якщо ви не можете переломити хід гри, то, будьте ласкаві, виймайте м'яч з сітки воріт. Де характер у збірної України, де?
70. Гоооооол! Макгінн спиною закрив м'яч у штрафному майданчику українців і потужно пробив в кут воріт. 1:0.
69. Армстронг правдоподібно завалився у штрафному майданчику України, але, на щастя, арбітр не реагує.
67. Україну буквально возять по полю. Армстронг як у себе вдома бігає по штрафному майданчику України.
66. Дочекалися! Подвійна заміна у складі України: Довбик і Ярмоленко залишають поле, Яремчук і Циганков вийшли підсилити гру.
64. Фактично кожна атака шотландців завершається в штрафному українців. Шотландія дуже якісно комбінує. Трибуни шаленіють, місцями навіть глушать коментатора.
62. Небезпечно!!! Після навісу футболіст шотландії влучив у поперечку, за мить шотландці завдавали ще одного удару по воротах національної команди, але Трубін неперевершено врятував ворота ногою. Пробачають нам шотландці.
61. Шотландці вкотре загрозливо атакують. Захист України просідає і на даний момент ми нічого не можем протиставити суперникам.
58. Армстронг пробив вище воріт з кута штрафного.
57. Небезпечно! Тірні якісно прострілив на Армстронга, а той в один дотик переправив м'яч вбік воріт. Трубін зміг зафіксувати м'яч до рук. У збірної України таких моментів не було.
55. Мудрик вкотре відпрацював в обороні, відібрав м'яч і запустив Довбика вперед. Артему не вистачило швидкості зачепитися за м'яч.
52. Небезпечний розрізний пас на Довбика виконував Сидорчук, але його перехопили.
51. Довбик буквально на секунду не встиг до м'яча. Його випередив Гордон. Мудрик намагався в один дотик відкрити рахунок на табло, але не влучив у площину воріт.
49. Гра затримується в центрі поля. Шотландці намагаються впровадити силовий футбол.
47. Початок другого тайму складається так само, як і перший. Шотландців несамовито підтримують трибуни і вони намагаються активно йти вперед.
45. Заміна у складі збірної України: Сидорчук змінив на полі Степаненка.
Другий тайм розпочався!!!
Основні статистичні показники першого тайму(Шотландія - Україна): володіння м'ячем(49:51), удари(5:2), удари в площину воріт(1:0), кутові(1:0), жовті картки(0:2).
Перерва!!!
45. У форварда шотландців Адамса проблеми. Не пройшов він випробування Бондарем... Арбітр додав дві хвилини до основного часу першого тайму.
44. Бондар жорстко зупинив контратаку шотландців і підставив козацьке плече супернику. Як наслідок, Адамс і Бондар лежать на полі, а Валерій записує на свій рахунок жовту картку.
43. Права нога Ярмоленка для ходьби. Передача Андрія правою знайшла воротаря Шотландії, а не Довбика. Не клеїться в українців комбінаційний футбол.
40. Мактоміней міг вивести Крісті на ворота українців, але пас півзахисника не дійшов до партнера по команді.
39. Шотландці майже повним складом знаходяться на половині поля українців, постійно грузять в штрафний, але Бондар і Матвієнко надійно грають в обороні.
37. Михайличенко не береже нерви українських фанатів. Після обрізки українця Макгінн намагався «парашутом» вразити ворота Трубіна, але не влучив.
35. Малінааа! У яскравому підкаті Руслан висік м'яч у центрі поля. Такі моменти повинні зарядити команду на боротьбу.
33. М'ячем знову заволоділи шотландці. Українцям складно щось протиставити сумбурному шотландському стилю гри.
32. Варто відзначити, що Трубін не цурається грати ногами. Толя у цьому компоненті, відверто кажучи, виглядає вкрай пристойно.
31. Мудрик увімкнув форсаж у штрафному суперників. Михайла поклали на газон, але арбітр просто розводить руками. На пенальті епізод не тягне.
30. Хіккі збив Мудрика на підсупах до штрафної шотландців. Малиновський заряджає свою гармату і влучає прямо в стійку. Думаємо, хлопцям в стінці не заздрить ніхто.
29. Довбик не дає захисникам Шотландії спокійно дихати і намагається тиснути на суперників. Поки без зиску.
27. Хіккі почав розпускати руки і в боротьбі поцілив Караваєву у щелепу. Занадто вже гарячим вийшов на поле шотландець. Довбика в студію...
26. Михайличенко зміг знайти подачею Довбика, але Артем вирішив не пробивати, а скидати. Невдало.
25. Заміна у складі Шотландії: Хіккі змінив на полі травмованого Паттерсона.
24. Збірна України тимчасово грає у більшості. Футболіст Шотландії Паттерсон отримав травму.
21. Небезпечно! Армстронг з лінії штрафного майданчика завдав удар по воротах, але Трубін зіграв надійно. Крісті після відскоку не зміг підлаштуватися під м'яч для добивання.
19. Трубін самонадіяно вийшов на перехоплення і ледь не «наварив». Крісті пробив головою вище воріт.
18. Мудрик у своєму стилі накрутив двох захисників Шотландії, але його простріл на Ярмоленка заблокували. Шотландці намагалися вийти в контратаку, але її «перекусив» Степаненко. За це Тарас отримав жовту картку.
17. Після подачі в штрафну Паттерсон зміг пробити поряд зі стійкою. Нам пощастило.
16. Шотландія насіла на ворота українців. Національна збірна грає низьким блоком.
14. Матвієнко підчищає після кутового шотландців. Трубін вводитиме м'яч від воріт.
13. Шотландці якісно розіграли м'яч біля воріт Трубіна і ледь не довели епізод до удару: Мудрик встиг підстрахувати захисників.
12. Крісті небезпечно покотив у штрафний майданчик Трубіна, але Матвієнко встиг перший за м'ячем і розрядив ситуацію.
11. Команди дещо заспокоїлися і намагаються будувати позиційні атаки. Жоден з колективів не застосовує активний пресинг.
10. Помилка Караваєва у позиційній грі дозволила Адамсу вийти на ударну позицію. Форвард шотландців пробив прямо в руки Трубіна.
8. Українці більше хвилини контролюють м'яч. Команда намагається широко вибудовувати гру: до комбінацій постійно підключаються Караваєв і Михайличенко, Ярмоленко грає по всій лінії нападу, схоже на хибну «дев'ятку».
6. Михайло Мудрик знову був один на фланзі і непогано навісив на форвардів збірної. Шотландці поки відбиваються. Не все рівно в захисті «синьо-жовтих»: у шотландців відверто складно виграти силову боротьбу.
5. Мудрик перспективно покотив в штрафну шотландців, але Довбик не зміг зорієнтуватися в ситуації.
4. Артем Довбик, вочевидь, заточений на пошук вільних зон. Форвард знову відірвався від захисника, але не зміг притримати м'яч.
3. Довбик вибігав віч-на-віч з Гордоном, але потрапив у офсайд.
2. Красивооо! Ярмоленко на класі зайшов в елегантний підкат на фланзі. «Бізон» показує, хто лідер національної збірної України.
1. Шотландці імітували агресувний атакувальний стиль і відійшли. Фанати у Шотландії - це найвищий рівень. Тиск трибун на «синьо-жовтих» шалений.
Матч розпочався!!!
21 вересня 2022 року. Глазго (Шотландія). «Гемпден Парк». Температура +15С.
Стартові склади:
Шотландія - Гордон, Паттерсон, Мактоміней, Хендрі, Маккенна, Тірні, Армстронг, Макгінн, Макгрегор, Крісті, Адамс.
Головний тренер - Стів Кларк.
Україна - Трубін, Михайличенко, Матвієнко, Бондар, Караваєв, Степаненко, Мудрик, Маліновський, Пихальонок, Ярмоленко, Довбик.
Головний тренер - Олександр Петраков.
Арбітр - Мауріціо Маріані (Італія).
Збірна України проведе свої заключні матчі групового етапу Ліги націй УЄФА 24 і 27 вересня проти відповідно Вірменії - у Єревані та Шотландії - у Кракові (Польща).
Фото: Getty Images.