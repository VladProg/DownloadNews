Всесвітнє антидопінгове агентство (ВАДА) не скасовуватиме санкції проти рф за найбільші антидопінгові порушення в історії спорту і підтримує рекомендації МОК та Міжнародного паралімпійського комітету щодо відсторонення російських атлетів.

У зв’язку із завершенням 17 грудня 2022 року санкцій Спортивного арбітражного суду (CAS) щодо російської антидопінгової організації ВАДА розпочне процес перевірки відповідності, висновки якої будуть надані на розгляд виконавчого комітету ВАДА у 2023 році, передає Укрінформ.
У цьому зв’язку президент ВАДА Вітольд Банька підкреслив: «Довіра до російської антидопінгової системи все ще дуже низька. РУСАДА залишається організацією, діяльність якої не відповідає кодексу. Процес відновлення не закінчиється 17 грудня - фактично він лише починається. Нам потрібно буде перевірити кожну умову відновлення. Перевірити означає перевірити, а не просто повірити на слово».
«Ми також продовжуємо підтримувати рекомендацію Міжнародного олімпійського комітету та Міжнародного паралімпійського комітету щодо недопущення участі представників росії на міжнародній спортивній арені» - наголосив у Вітольд Банька, якого було переобрано президентом ВАДА на новий трирічний термін.
Фото: facebook.com/minmolodsport.