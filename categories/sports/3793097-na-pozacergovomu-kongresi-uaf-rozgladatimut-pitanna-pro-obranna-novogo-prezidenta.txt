Конгрес відбудеться 25 січня 2024 року.

Виконавчий комітет Української асоціації футболу (УАФ) офіційно затвердив провести Позачерговий конгрес УАФ 25 січня 2024 року, засідання відбудеться у київському Будинку футболу, передає Укрінформ.

На Конгресі відбудуться вибори нового президента та керівних органів УАФ, аудиту та футбольного правосуддя. При цьому попередній XXV плановий конгрес буде визнаний недійсним.
Виконком УАФ також відсторонив Юрія Запісоцького від посади генерального секретаря «до прийняття іншого рішення з цього питання». Виконувачем обов’язків генерального секретаря призначено Ігоря Грищенка.
Раніше більшість колективних членів УАФ — регіональних футбольних асоціацій — виступили з вимогами про відставку Анатолія Демяненка з посади першого віце-президента (УАФ), призначення тимчасового виконувача обов’язків генерального секретаря організації, а також проведення незалежної аудиторської перевірки.
Фото: dynamo.kiev.ua