У фіналі команда обіграла празьку «Спарту»

«Славія» Прага стала володарем Кубка Чехії в сезоні 2022/23, у фіналі обігравши празьку «Спарту» - 2:0, передає Укрінформ.
Обидва голи забили у другому таймі, відзначилися Доудера та автогол Панака.
Український захисник «Славії» Тарас Качараба на поле не виходив. Це його другий виграний Кубок Чехії у складі команди, також він став чемпіоном країни у сезоні 2020/21.
Качараба цього сезону забив 1 гол у 29 матчах.
Тепер у «Славії» 7 титулів Кубка Чехії, стільки ж у «Спарти» - ці два клуби є рекордсменами.
Як повідомляв Укрінформ, в УПЛ триває 24-й тур, останній матч ігрового дня «Ворскла» - «Динамо» призупинили через повітряну тривогу. На 81-ій хвилині матчу рахунок 1:2.
Фото: Getty Image