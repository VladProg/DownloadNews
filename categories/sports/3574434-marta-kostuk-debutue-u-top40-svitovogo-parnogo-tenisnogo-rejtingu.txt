Українська теніситка Марта Костюк після перемоги на змаганнях у Порторожі (Словенія) увійшла до топ-40 парного рейтингу Жіночої тенісної асоціації (WTA).

Марта тепер посідає 39 місце (+9 позицій), передає Укрінформ.
Людмила Кіченок залишається 9-ю парною «ракеткою» світу, Надежда Кіченок йде 105-ю.
В одиночному рейтингу WTA перша «ракетка» України Ангеліна Калініна зберегла місце у топ-50 (47-а позиція). Костюк опустилася на 56-те місце (-2).
На третій рядок національного рейтингу піднялася Леся Цуренко, яка після виходу до чвертьфіналу змагань у Порторожі посідає 86-те місце серед найкращих тенісисток світу (+6). Даяна Ястремська залишається на 89-ю.
Фото: btu.org.