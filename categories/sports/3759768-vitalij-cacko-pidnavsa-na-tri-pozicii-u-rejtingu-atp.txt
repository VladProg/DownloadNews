Перша «ракетка» України Віталій Сачко нинішнього тижня піднявся на три позиції в оновленому рейтингу Асоціації тенісистів-професіоналів (ATP) і посідає 162-е місце.

Також поліпшив своє становище у списку найкращих тенісистів світу Олексій Крутих - 253-тє місце (+5 сходинок), передає Укрінформ.
Ілля Марченко опустився на 273-ю сходинку (-5).
До ТОП-500 входять ще двоє українців: Владислав Орлов - 408-е місце (+4), Ерік Ваншельбойм - 419-те (+1).
Двоє наших тенісистів гравців оновили особисті рекорди у світовому рейтингу. В'ячеслав Белінський піднявся на 549-те місце (+73), а Олександр Брайнін - на 742-е (+16).
У національному парному рейтингу лідерство утримує Денис Молчанов, який посідає 76-те місце (-1). Владислав Манафов опустився на 109-ту позицію (-3), а Олег Приходько посідає 161-е місце (-2).
Фото: btu.org.ua.