Головний тренер національної збірної України з футболу Сергій Ребров вирішив перевести з резервного списку до основного захисника «Дніпра-1» Олександра Сватка.

Таким чином, нині до складу команди викликані 26 виконавців, передає Укрінформ.
Нагадаємо, раніше наставник «синьо-жовтих» перевів із резерву до основної когорти збірників Олександра Піхальонка та довикликав Назарія Русина замість травмованих Віктора Циганкова та Андрія Ярмоленка.
«Синьо-жовті» розпочнуть збір 8 жовтня в Празі, де 14-го числа зіграють номінально домашній матч відбору Євро-2024 з Північною Македонією. 17-го на наших хлопців чекає виїзний поєдинок проти Мальти.
Склад національної збірної України з футболу:
воротарі - Георгій Бущан («Динамо», Київ), Анатолій Трубін («Бенфіка», Лісабон, Португалія), Андрій Лунін («Реал», Мадрид, Іспанія);
захисники - Микола Матвієнко, Юхим Конопля (обидва - «Шахтар», Донецьк), Денис Попов, Олександр Караваєв (обидва - «Динамо», Київ), Олександр Сваток («Дніпро-1»), Віталій Миколенко («Евертон», Ліверпуль, Англія), Ілля Забарний («Борнмут», Англія), Сергій Кривцов («Інтер», Маямі, США), Богдан Михайліченко («Динамо», Загреб, Хорватія);
півзахисники - Віталій Буяльський («Динамо», Київ), Тарас Степаненко, Олександр Зубков, Георгій Судаков, Єгор Назарина (усі - «Шахтар», Донецьк), Олександр Піхальонок («Дніпро-1»), Олександр Зінченко («Арсенал», Лондон, Англія), Михайло Мудрик («Челсі», Лондон, Англія), Сергій Сидорчук («Вестерло», Бельгія), Руслан Малиновський («Дженоа», Генуя, Італія);
нападники - Роман Яремчук («Валенсія», Іспанія), Артем Довбик («Жирона», Іспанія), Владислав Ванат («Динамо», Київ), Назарій Русин («Сандерленд», Англія).
Резерв: Олександр Тимчик («Динамо», Київ).
Фото: uaf.ua.