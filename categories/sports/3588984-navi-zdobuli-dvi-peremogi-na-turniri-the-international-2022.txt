Українська команда очолює групу.

У Сінгапурі стартувала кваліфікація останнього шансу на головний турнір року з Dota 2 – The International 2022, передає Укрінформ.
Українська команда «Natus Vincere» у перший ігровий день провела три поєдинки.
NAVI обіграли «Nouns» (2:0) і «Tempest» (2:0), а також зіграли внічию з «Polaris Esports» (1:1).
За підсумками дня «Народжені перемагати» очолили групу Last Chance Qualifier.
9 жовтня українська команда зіграє з «Vici Gaming» та «Team Secret».
Чотири найкращі команди із кожної групи вийдуть у верхню сітку плей-оф Last Chance Qualifier.


Як повідомляв Укрінформ, The International 2022 пройде у Сінгапурі 15-30 жовтня. Матчі турніру відбудуться на двох аренах: Indoor Stadium та Suntec Arena.
Фото: Getty Images