В угорському Дебрецені визначилися фіналісти третього в історії чемпіонату Європи з футзалу серед жінок.

Вперше у вирішальному поєдинку континентальної першості виступить збірна України, яка на «Фенікс Арені» здобула вольову перемогу над командою Угорщини - 2:1, передає Укрінформ.
На гол угорки Хорват на 12-й хвилині «синьо-жовті» відповіли дублем Анни Шульги (15, 32).
Як повідомляв Укрінформ, іншу путівку у фінал здобули іспанки, які взяли гору над суперницями з Португалії (3:2).
Матч за 3-тє місце Португалія - Угорщина та фінал Євро-2023 Іспанія - Україна відбудуться 19 березня.
Нагадаємо, жіноча збірна України з футзалу стала бронзовим призером фінального турніру Євро-2022 у Португалії.
Фото: FAU.