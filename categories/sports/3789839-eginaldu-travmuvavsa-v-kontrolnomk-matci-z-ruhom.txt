Свій наступний матч чемпіонату України «Шахтар» проведе 24 листопада.

19-річний бразильський вінгер «Шахтаря» Егіналду, який став наймолодшим бразильцем, що зіграв за «гірників» у Лізі чемпіонів, отримав травму в товариському матчі з львівським «Рухом» (1:3), про це повідомив головний тренер «гірників» Маріно Пушич, передає Укрінформ.

«Це був дуже неприємний фол – ззаду, без наміру зіграти у м'яч. Це дуже небезпечно. На мою думку, тут мала бути червона картка. Цей випадок не був першим, було багато таких.
Мені це не сподобалося, через цей удар ззаду ми втратили одного гравця. Я хотів сказати судді, що так не можна вести гру. Егіналду травмований та вибув. Ми не знаємо, чи надовго», сказав Пушич.

Як повідомляв Укрінформ, свій наступний календарний матч чемпіонату України «Шахтар» проведе 24 листопада, коли зіграє у Львові із житомирським «Поліссям».
Фото: shakhtar.com