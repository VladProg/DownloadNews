У Катарі в четвер, 1 грудня, визначаться ще дві пари плей-офф XXII чемпіонату світу з футболу.

Програму заключного, третього туру групової стадії Мундіалю продовжать представники квартетів E та F, передає Укрінформ.
О 17.00 за київським часом на стадіоні «Ахмед бін Алі» в Ер-Райяні зійдуться збірні Хорватії та Бельгії, а на «Ель-Тумама» у Досі зустрінуться футболісти Канади та Марокко.
О 21.00 на арені «Халіфа» в Досі зіграють збірні Японії та Іспанії, а у паралельному матчі на «Ель-Байт» в Ель-Хаурі Коста-Рика протистоятиме Німеччині.
Турнірна таблиця групи Е: Іспанія - 4 очки, Японія - 3, Коста-Рика - 3, Німеччина - 1.
Турнірна таблиця групи F: Хорватія - 4 очки, Марокко - 4, Бельгія - 3, Канада - 0.
У заключний ігровий день групового турніру світової першості у п'ятницю, 2 грудня, пройдуть поєдинки у квартетах G і H: Сербія - Швейцарія, Камерун - Бразилія, Гана - Уругвай, Республіка Корея - Португалія.

Як повідомляв Укрінформ, перші пари 1/8 фіналу світової першості склали Нідерланди та США, Англія та Сенегал, Аргентина та Австралія, Франція та Польща.
ЧС-2022 завершиться 18 грудня.
Фото: edition.cnn.com.