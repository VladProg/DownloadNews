Збірна України з фехтування на візках посіла друге загальнокомандне місце на етапі Кубка світу.

Змагання завершилися у столиці Польщі Варшаві, передає Укрінформ.
Наші парафехтувальники вибороли 10 медалей: 3 золоті, 2 срібні та 5 бронзових.
«Золото» в нашій команді виграли Сергій Шептіцький (шпага категорії С), Дмитро Серьоженко (шабля категорії В) та Сергій Шавкун (рапіра категорії С).
«Срібло» у Сергія Шавкуна (шпага категорії С) і Євгенії Бреус (шабля категорії А).
«Бронзу» здобули Антон Дацко (шпага категорії В), Артем Манько (шабля категорії А), Сергій Шептицький (рапіра категорії С), Євгенія Бреус, Ольга Єсіна, Тетяна Позняк, Наталія Мандрик (жіноча команда, шпага); Артем Манько, Надія Дьолог, Дмитро Серьоженко та Євгенія Бреус (змішана команда, шабля).
Фото: facebook.com/minmolodsport.