Футбольний клуб «Аль-Айн» капітана збірної України Андрія Ярмоленка, який тренує український фахівець Сергій Ребров, у фіналі Кубка президента Об'єднаних Арабських Еміратів (ОАЕ) програв у серії післяматчевих пенальті команді «Аль-Шаржа».

Як повідомляє Українська асоціація футболу (УАФ), Ярмоленко вийшов на поле у стартовому складі й дограв до самого кінця двобою, який завершився перемогою суперника команди українців у дуже тривалій серії післяматчевих пенальті - 13:12 після того, як в ігровий час було зафіксовано нічию - 1:1, передає Укрінформ.
Зауважимо, що Ярмоленко двічі реалізовував свої удари з 11-ї позначки у серії пенальті.
Фото: ФК «Аль-Айн».