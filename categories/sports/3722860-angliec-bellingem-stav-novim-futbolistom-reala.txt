«Реал» офіційно оголосив про трансфер вже колишнього півзахисника дортмундської «Боруссії» Джуда Беллінґема.

Про це повідомила пресслужба "вершкових" у Твіттері, передає Укрінформ.
19-річний англієць підписав з мадридським клубом контракт до 2029 року.
Презентація та пресконференція гравця з цього приводу відбудуться завтра, 15 червня.
Раніше «Боруссія» Дортмунд оголосила, що узгодила з «Реалом» трансфер Беллінґема за 103 мільйони євро + бонуси.
Фото: Getty Images