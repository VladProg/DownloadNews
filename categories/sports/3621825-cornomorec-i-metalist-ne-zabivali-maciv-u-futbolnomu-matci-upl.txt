У п'ятницю продовжився 15-й тур чемпіонату України з футболу серед клубів Прем'єр-ліги.

Одеський «Чорноморець» та харківський «Металіст» зіграли унічию - 0:0 , передає Укрінформ.
Після цієї гри у одеситів стало 10 очок (15-те місце), у футболістів «Металіста» - 16 (10-те).
У суботу, 26 листопада, у поєдинках чемпіонату зійдуться «Інгулець» із Петрового та рівненський «Верес» (початок о 13.00), київське «Динамо»та харківський «Металіст 1925» (14.00).
На неділю, 27 листопада, заплановані матчі «Львова» з ковалівським «Колосом» (13.00), луганської «Зорі» із закарпатським «Минаєм» (14.00).
Завершать програму 15-го туру у понеділок, 28 листопада, зустрічі «Олександрії» та львівського «Руха» (13.00), криворізького «Кривбаса» та «Дніпра-1» (14.00).
Стартував тур у середу поєдинком «Шахтар» (Донецьк) - «Ворскла» (Полтава). Перемогу вирвали донеччани - 3:2.
Становище лідерів: У турнірній таблиці УПЛ лідирує «Дніпро-1» - 35 очок (після 13-ти ігор), «Шахтар» - 30 (13), «Зоря» - 26 (13), «Динамо» - 26 (13), «Олександрія» - 23 (12).
Фото: upl.ua.