Неаполітанські футболісти залишаються єдиною непереможною командою сезону в італійській Серії А.

У стартовому матчі 14-го туру «Наполі» вдома обіграв «Емполі» з рахунком 2:0, передає Укрінформ.
На 69-й хвилині поєдинку пенальті реалізував Ірвінг Лосано, подвоїв перевагу господарів Пьотр Зелінський (88).
Гості догравали зустріч у меншості - на 74-й хвилині матчу за друге попередження червону картку отримав Себастьяно Луперто.

Команда Лучано Спаллетті здобула свою десяту перемогу поспіль у чемпіонаті.
«Наполі» продовжує лідирувати з 38-ма очками в активі. Далі йдуть «Мілан» (29), «Лаціо» - 27, «Аталанта» - 27, «Ювентус» - 25, «Рома» - 25, «Інтер» - 24, «Удінезе» - 24...
Фото: Getty Images.