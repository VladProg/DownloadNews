2-3 березня збірна України з електронного футболу в дисципліні FIFA братиме участь у матчах третього ігрового тижня кваліфікації чемпіонату світу - FIFAe Nations Cup 2023.

Це заключний для «синьо-жовтих» ігровий тиждень раунду плей-ін, ігрові серії в якому тривають з грудня 2022 року і проходять у форматі 2vs2 у симуляторі FIFA 23 на платформі PS5, передає Укрінформ.
Українську команду під час протистоянь представлятиме основна пара збірників - Олександр CIG Grishay Гришай та Андрій CIG ST92 Шакалов.
У дивізіоні 2 конференції 3 збірна України зіграє поєдинки з командами Швейцарії, Польщі, Греції та Грузії.
Зустрічі пройдуть за коловою системою у форматі BO1.
Нагадаємо, після завершення плей-ін у квітні стартує основний раунд кваліфікації FIFAe Nations Cup 2023, в якому наша команда позмагається за вихід до плей-офф світової першості.
Фото: liquipedia.net/fifa.