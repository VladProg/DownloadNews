Українські тенісистки Даяна Ястремська та Дар'я Снігур боротимуться за місця в основній сітці турніру WTA у місті Ноттінгем (Велика Британія).

Загальний призовий фонд змагань Rothesay Open, що триватимуть до 18 червня, становить $259,303, передає Укрінформ.
Ястремська (№144 WTA) у півфіналі кваліфікації сьогодні зустрінеться з колумбійкою Еміліаною Аранхо (208).
Опоненткою Снігур (164) буде британка Нейкта Бейнс (304).
Українські тенісистки з цими суперницями на корті раніше не зустрічалися.
Фото: btu.org.