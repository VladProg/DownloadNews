Перша «ракетка» України Олексій Крутих нінішнього тижня зберіг за собою 188-е місце рейтингу Асоціації тенісистів-професіоналів (АТР).

Одразу на 40 позицій опустився Віталій Сачко, який тепер посідає 335-те місце, передає Укрінформ.
Олександр Овчаренко другий тиждень поспіль оновлює особистий рекорд у рейтингу АТР - тепер він розташовується на 379-й позиції (+6 місць).
Лідирує у світовому рейтингу іспанець Карлос Алькарас. На другому місці йде його співвітчизник Рафаель Надаль, на третьому - норвежець Каспер Рууд.
У парному рейтингу найсильнішим представником України залишається Денис Молчанов - 101-е місце (+1). Владислав Манафов та Олег Приходько також піднялися на один рядок і посідають у списку найкращих відповідно 134-те та 139-те місця.
Фото: ftu.org.ua.