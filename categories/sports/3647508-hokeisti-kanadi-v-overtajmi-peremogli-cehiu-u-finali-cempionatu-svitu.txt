Молодіжна хокейна збірна Канади обіграла команду Чехії у фіналі домашнього чемпіонату світу.

Для визначення переможця довелося призначати овертайм - 3:2 (1:0, 1:0, 0:2, 1:0), передає Укрінформ.
Канадці виграли молодіжну першість утретє за останні чотири роки. Загалом у збірної Канади 20 чемпіонських титулів. Це - найкращий показник в історії молодіжних чемпіонатів.
Дуже результативним видався поєдинок ЧС-2023 за третє місце. Хокеїсти США також в овертаймі перемогли Швецію - 8:7 (1:0, 4:5, 2:2, 1:0).
Фото: twitter.com/iihfhockey.