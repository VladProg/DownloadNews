У Катарі продовжується фінальний турнір XXII чемпіонату світу з футболу.

У третій ігровий день Мундіалю у вівторок, 22 листопада, відбудуться чотири матчі, передає Укрінформ.
О 12.00 за київським часом на Національному стадіоні «Халіфа» в Лусаїлі зійдуться збірні Аргентини та Саудівської Аравії, о 15.00 на «Ед'юкейшн сіті» в Ер-Райяні зустрінуться Данія і Туніс, о 18.00 на арені «Стадіон 974» у Досі зіграють Мексика та Польща, а о 21.00 на «Ель-Джануб» у місті Ель-Вакра - Франція та Австралія.
Нагадаємо, Кубок світу розігрують 32 національні команди. Усього відбудуться 64 матчі. Титул захищає Франція.
ЧС-2022 триватиме до 18 грудня.
Фото: edition.cnn.com.