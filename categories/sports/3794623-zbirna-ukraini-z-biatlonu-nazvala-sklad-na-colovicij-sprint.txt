На етапі Кубка світу з біатлону в Естерсунді (Швеція) у суботу, 2 грудня, відбудеться перша в сезоні чоловіча спринтерська гонка.

Як інформує Суспільне Спорт, на дистанції 10 км із двома вогневими рубежами Україну представлятимуть Антон Дудченко, Богдан Цимбал, Денис Насико, Тарас Лесюк та Артем Прима, передає Укрінформ.
Початок гонки - о 15.45 за київським часом.
Завершать програму шведського етапу Кубка світу з біатлону гонки переслідування (3 грудня).
На фото: Артем Прима (Суспільне Спорт).