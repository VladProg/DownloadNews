Українка здобула першу медаль для збірної на цьогорічному ЧС.


Українська дзюдоїстка Єлизавета Литвиненко стала бронзовою призеркою чемпіонату світу, який проходить в Ташкенті, повідомляє Укрінформ.
18-річна українка виступає у ваговій категорії до 78 кг.
У поєдинку за «бронзу» вона перемогла олімпійську чемпіонку Токіо-2020 Шорі Хамаду з Японії.
Це перша нагорода збірної України на цьогорічному ЧС. Також це перша медаль у ваговій категорії до 78 кг серед жінок з 2009 року, коли «срібло» завоювала Марина Прищепа.
Як повідомляв Укрінформ, у вересні Литвиненко здобула «золото» юніорського чемпіонату Європи з дзюдо.
Фото: Getty Images