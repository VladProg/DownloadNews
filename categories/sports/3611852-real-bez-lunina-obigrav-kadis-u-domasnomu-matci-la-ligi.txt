У заключному поєдинку 14-го туру чемпіонату Іспанії у Ла Лізі футболісти мадридського «Реала» вдома завдали поразки «Кадісу».

Матч пройшов на стадіоні «Сантьяго Бернабеу» та завершився на користь «вершкових» з рахунком 2:1, передає Укрінформ.
На 40-й хвилині відзначився бразильський захисник господарів Едер Мілітан, подвоїв перевагу на 70-й хвилині німецький півзахисник «Реала» Тоні Кроос. У складі «Кадіса» мяч забив Лукас Перес (82).
Український голкіпер мадридців Андрій Лунін провів матч у запасі.
«Реал» йде другим у чемпіонаті, набравши 35 очок. Лідирує «Барселона», в активі якої 37 очок.
Наступний тур пройде 31 грудня - Ла Ліга бере паузу у зв'язку з чемпіонатом світу, який прийматиме Катар із 20 листопада до 18 грудня.
Нагадаємо, збірна Іспанії на ЧС-2022 зіграє у групі Е разом з командами Коста-Ріки, Німеччини та Японії.
Фото: AFP.