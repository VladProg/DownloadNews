У футбольній Бундеслізі Німеччини розпочався 12-й тур національної першості.

Мюнхенська «Баварія» з рахунком 1:0 здобула виїзну перемогу над «Кельном» і повернула собі перше місце у турнірній таблиці, передає Укрінформ.
Успіх гостям арени «Рейн Енергі Штадіон» приніс гол Гаррі Кейна на 20-й хвилині зустрічі.
Лідерство у Бундеслізі 25 листопада може знову поновити леверкузенський «Баєр», який у Бремені гратиме з «Вердером».
Турнірне становище першої п'ятірки: «Баварія» - 32 очки (після 12-ти ігор), «Баєр» - 31 (11), «Штутгарт» - 24 (11), РБ «Лейпциг» - 23 (11), «Боруссія» (Дортмунд) - 21 (11).
Фото: Getty Images/Global Images Ukraine