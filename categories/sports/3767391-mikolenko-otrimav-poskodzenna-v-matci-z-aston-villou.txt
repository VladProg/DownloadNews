Українець ризикує не зіграти проти «Лутона».

Захисник «Евертона» Віталій Миколенко отримав невелике пошкодження в матчі 1/16 фіналу Кубка англійської ліги проти Астон Вілли (2:1), повідомляє пресслужба клубу, передає Укрінформ.

Українець вийшов у старті «Ірисок», але після перерви його замінив Ешлі Янг.

За словами тренера «Евертона» Шона Дайча, Миколенко пройде додаткове медобстеження у п’ятницю, 29 вересня. Після цього буде ухвалене рішення щодо участі українця у наступному матчі з «Лутоном».
У поточному сезоні Миколенко провів 4 матчі за «Евертон», не відзначившись результативними діями.

Як повідомляв Укрінформ, «Евертон» посідає 15-те місце в АПЛ, набравши 4 очки після 6 турів.
Фото: Getty Images