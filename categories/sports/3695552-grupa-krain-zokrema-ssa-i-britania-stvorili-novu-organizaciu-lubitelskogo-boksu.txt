Сьогодні було оголошено про створення World Boxing - організації любительського боксу, метою якої є збереження цього виду спорту на Олімпійських іграх.

Як передає Укрінформ, з посиланням на Inside the Games.
Це сталося на тлі конфлікту між Міжнародним олімпійським комітетом (МОК) і Міжнародною асоціацією боксу (IBA).
Орган очолює Тимчасовий виконавчий комітет, до складу якого входять представники національних федерацій США, Німеччини, Великої Британії, Нідерландів, Філіппін, Швеції.
У World Boxing заявили, що вони надають пріоритет збереженню боксу в центрі олімпійського руху, ставленню інтересів спортсменів на перше місце та забезпеченню проведення чесних змагань.
Основне занепокоєння МОК пов’язане з фінансуванням IBA, оскільки більшу його частину забезпечує «Газпром».
Як повідомлялося, США, Британія та ще 8 країн бойкотували ЧС з боксу під егідою IBA через допуск росіян і білорусів до змагань під своїми прапорами.
IBA оприлюднила свою систему кваліфікації на Олімпіаду-2024, а МОК заявив, що IBA не братиме участі в олімпійській кваліфікації з боксу.
Фото: Freepik