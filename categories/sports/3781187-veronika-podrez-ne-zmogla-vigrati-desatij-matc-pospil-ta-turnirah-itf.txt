16-річна українська тенісистка Вероніка Подрез не змогла подолати стпртове коло турніру ITF у французькому місті Нант із призовим фондом $60,000.

Вероніка дала бій посіяній під першим номером француженці Осеан Додан - 6:7 (5:7), 3:6, передає Укрінформ.
Подрез дебютувала в основній сітці 60-тисячника ITF. Матч став для українки першим проти суперниці з ТОП-150. Вероніка нині посідає у світовому рейтингу 914-те місце, а Додан - 110-те.
До турніру в Нанті Подрез стала чемпіонкою змагань ITF W25 у Шербур-ан-Котантен (Франція), де вона стартувала з кваліфікації.
Фото: btu.org.ua.