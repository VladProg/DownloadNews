Футболісти «Барселони» здобули 21-у перемогу в елітному дивізіоні чемпіонату Іспанії.

У 25-му турі каталонці на «Естадіо Сан-Мамес» у Більбао переграли місцевий «Атлетік» - 1:0, передає Укрінформ.
Автором вирішального голу став бразильський форвард гостей Рафінья після результативного пасу Серхіо Бускетса на 45-й хвилині.
«Барселона» набрала 65 очок і продовжує лідирувати у турнірній таблиці Ла Ліги. Другим йде мадридський «Реал» (56), який «Барселона» прийматиме 19 березня.
Фото: AFP.