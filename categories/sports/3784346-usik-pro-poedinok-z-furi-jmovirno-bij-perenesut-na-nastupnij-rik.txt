Чемпіон WBA, WBO, IBO та IBF у надважкій вазі Олександр Усик розповів про можливу дату бою з володарем титулу WBC Тайсоном Ф’юрі.

Як передає Укрінформ, про це повідомив Reuters.


«Це може бути лютий, і мені дуже хотілося б, щоб це був лютий. Я був готовий до бою 23 грудня, але оскільки Ф’юрі в останньому поєдинку травмувався, був нокдаун, то, ймовірно, його перенесуть на наступний рік. Я просто робитиму більше технічної роботи. Технічно нічого не змінюється. У мене просто з’являється трохи більше часу на якісь додаткові завдання і все», - сказав Усик.


Він також наголосив на тому, що не думає про бій з Тайсоном Ф’юрі, а зосереджується на своїй сім’ї.


Як повідомлялося, Усик і Ф’юрі підписали контракт на проведення поєдинку за звання абсолютного чемпіона світу з боксу в надважкій вазі на 23 грудня 2023 року.


Фото: Getty Images