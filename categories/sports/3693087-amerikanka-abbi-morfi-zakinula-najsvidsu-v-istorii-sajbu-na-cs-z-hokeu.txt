Попереднє досягнення було перевершено майже вдвічі.

На жіночому чемпіонаті світу з хокею було побито історичний рекорд за найшвидшою шайбою, сталося це в матчі елітного дивізіону між США та Швейцарією, передає Укрінформ.

Хокеїстка Аббі Мьорфі відкрила рахунок у матчі вже на сьомій секунді гри. Закинути швидкий гол Мьорфі змогла завдяки виграному вкидуванню від своєї партнерки Еббі Рок.
Мьорфі змогла перевершити попередній рекорд чемпіонатів світу, встановлений у 1994 році - 13 секунд - майже вдвічі.
США розгромили Швейцарію на груповій стадії чемпіонату світу з хокею з рахунком 9:1. Це друга перемога США на чемпіонаті світу-2023 з хокею. Після двох матчів американки - проміжні лідерки група А - шість очок та 16:2 різниця шайб.

Як повідомляв Укрінформ, національна жіноча збірна України з хокею упевнено обіграла команду Болгарії у своєму четвертому матчі на чемпіонаті світу-2023 у дивізіоні IIIA.
Фото: Getty Image