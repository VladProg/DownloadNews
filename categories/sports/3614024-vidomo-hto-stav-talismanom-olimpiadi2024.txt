Маскотів Олімпіади та Паралімпіади назвали Фріги

Талісманами літніх Олімпійських та Паралімпійських ігор у Парижі у 2024 році стали фригійські ковпаки, яких назвали Фрігі, повідомляє Paris 2024 у Твіттері, передає Укрінформ.
Фригійський ковпак послужив зразком для шапочки якобінців під час Великої французької революції і з того часу він є міжнародним символом свободи.
Олімпійські ігри-2024 відбудуться у Парижі з 26 липня по 11 серпня. Наступну Олімпіаду в 2028 році прийматиме Лос-Анджелес.
Як повідомляв Укрінформ, на минулих літніх Олімпійських Іграх, що проходили у Токіо збірна України здобула 19 нагород: одне «золото», шість «срібла» та 12 «бронз».
Фото: Paris 2024