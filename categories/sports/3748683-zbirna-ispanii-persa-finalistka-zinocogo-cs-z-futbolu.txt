У півфіналі іспанки здолали Швецію на останніх хвилинах.

На чемпіонаті світу-2023 з футболу серед жінок визначилася перша збірна-фіналістка – Іспанія мінімально переграла Швецію — 2:1, передає Укрінформ.
Іспанія відкрила рахунок у матчі зусиллями Сальми Паральюело. Швеція відповіла за дві хвилини до кінця основного часу прицільним ударом Ребеки Блумквіст, вже третім для футболістки «Вольфсбурга» на турнірі. Паритет не протримався й кількох хвилин – Ольга Кармона з «Реала» ударом з-за меж штрафного принесла драматичну перемогу Іспанії: м'яч пройшов над руками воротарки Зечіри Мушович і залетів у сітку від поперечини — 2:1.
Іспанія вперше зіграє у фіналі ЧС. На ЧС-2019 рекордом збірної став перший раунд плей-оф, що його підопічні Хорхе Вільди вже перевершили в Австралії та Новій Зеландії.
Як повідомляв Укрінформ, суперницею іспанок у фіналі стане сильніша команда в парі Австралія — Англія, що зіграють між собою в середу, 16 серпня.
Фото: Getty Images