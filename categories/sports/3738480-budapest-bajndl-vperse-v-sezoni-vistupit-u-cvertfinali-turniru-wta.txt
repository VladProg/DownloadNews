Українка Катерина Байндл (Козлова) пробилася до 1/4 фіналу турніру Жіночої тенісної асоціації (WTA) - Hungarian Grand Prix - у Будапешті (Угорщина) із призовим фондом $259,3 тис.

Українка Катерина Байндл (Козлова) пробилася до 1/4 фіналу урніру Жіночої тенісної асоціації (WTA) - Hungarian Grand Prix - у Будапешті (Угорщина) із призовим фондом $259,3 тис.
У другому колі змагань Байндл (№100 рейтингу WTA) здобула перемогу над угоркою Амаріссою К'ярою Тот (№548) - 6:3, 6:1, передає Укрінформ.
Тенісистки провели на корті майже 1,5 години.
Путівку до півфіналу Hungarian Grand Prix Байндл розіграє з іншою представницею Угорщини Фанні Штоллар (№441), яка у свою чергу взяла гору над посіяною під 5-м номером німкенею Тетяною Марією - 6:3, 2:6, 7:6 (8:6).
Як інформує BTU, Байндл вперше цього сезону вийшла до чвертьфіналу турніру WTA. Востаннє Катерина грала на цій стадії в рамках Туру минулого сезону, коли дійшла до півфіналу у Варшаві (Польща).
Турнір у Будапешті триватиме до 23 липня.
Фото: btu.org.ua.