18-річний український тенісист Володимир Якубенко завершив виступ на юніорському турнірі Відкритого чемпіонату США.

В одиночній сітці Володимир не зміг подолати кваліфікаційний етап: у першому раунді він обіграв місцевого американця Джаггера Ліча (6:3, 6:4), а у фіналі поступився Атакану Карахану з Туреччини (4:6, 0:6), передає Укрінформ.
У парному розряді Якубенко виступив разом зі шведом Кевіном Еденгреном. У першому колі Володимир і Кевін програли дуету Хаято Мацуока (Японія)/Даниїл Панарін (нейтральний статус) - 6:3, 3:6, 7:10.
Володимир Якубенко нинішнього зіграв на всіх чотирьох турнірах Grand Slam: поступився у першому колі Australian Open та Вімблдона, а також невдало зіграв у кваліфікації «Ролан Гаррос». У парному розряді українець показав найкращий результат у Мельбурні, де дійшов до 1/4 фіналу.
У кваліфікації турніру серед дівчат на US Open Україну представляла Анастасія Фірман. У стартовому раунді відбору 16-річна українка поступилася Ліам Овед з Ізраїлю - 6:7 (4:7), 0:6.
Фото: btu.org.ua.