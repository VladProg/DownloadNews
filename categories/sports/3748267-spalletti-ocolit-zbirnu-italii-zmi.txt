Італійська федерація футболу планує оголосити про призначення 16 серпня.

Колишній наставник «Наполі» Лучано Спаллетті стане головним тренером збірної Італії, італійська федерація футболу планує оголосити про призначення 16 серпня, повідомляє Алессандро Альчато, передає Укрінформ.

Раніше пост головного тренера «Скуадри Адзурри» залишив Роберто Манчіні. Фахівець близький до того, щоб очолити національну команду Саудівської Аравії.

Спаллетті залишив «Наполі» після закінчення сезону-2022/23. «Партенопеї» під його керівництвом стали чемпіонами Італії, вигравши перше Скудетто за 33 роки.
Збірна Італії – суперник України у відборі на чемпіонат Європи-2024.

Як повідомляв Укрінформ, найближчі поєдинки кваліфікації Євро «Скуадра Адзурра» проведе 9 вересня з Північною Македонією та 12 вересня – з командою Сергія Реброва.

Фото: Getty Images