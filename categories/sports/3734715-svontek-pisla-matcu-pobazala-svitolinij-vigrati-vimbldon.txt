Польська тенісистка Іга Швьонтек (№1 WTA) побажала українці Еліні Світоліній (76) перемотли на нинішньому Вімблдоні.

Свої сподівання на перемогу Еліни у вирішальних матчах Іга висловила після поразки від українки у чвертьфіналі лондонського «мейджора», передає Укрінформ.
«Біля сітки я сказала Еліні, що сподіваюся на її перемогу на цьому турнірі. Ви знаєте, як важко в тенісі виграти турнір Grand Slam. Я знаю, що вона дуже цього хоче. Тож буду за неї вболівати, тим більше, що ми ставимося одна до одної з великою повагою», - сказала Швьонтек.
Як повідомляв Укрінформ, Світоліна перемогла найкращу тенісистку світу з рахунком 7:5, 6:7 (5:7), 6:2. У півфіналі українка зіграє проти Маркети Вондроушової з Чехії, яка в 1/4 фіналу обіграла американку Джессіку Пегулу - 6:4, 2:6, 6:4.
Фото: twitter.com/TheTennisLetter.