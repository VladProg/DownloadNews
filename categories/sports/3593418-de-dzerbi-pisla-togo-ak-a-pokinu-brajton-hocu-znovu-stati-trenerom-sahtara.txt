Тренер заявив, що після війни має намір повернутися до України.

Новоспечений головний тренер «Брайтона» Роберто Де Дзербі, який через війну був змушений залишити Україну, заявив про те, що сподівається у майбутньому повернутися працювати у донецькій команді, повідомляє Sky Sports, передає Укрінформ.
«Для мене це все ще відкрита рана. Було дуже важко покинути «Шахтар». Після того, як я покину «Брайтон», хочу знову стати тренером «Шахтаря» – одного разу я хочу повернутися. Боляче, що тривають обстріли, бомби падають недалеко від того місця, де я проживав. Мені не подобається, що гравці «Шахтаря» не можуть повернутися до себе додому, а я вже в АПЛ», - сказав Де Дзербі.
Де Дзербі очолював «Шахтар» у сезоні-2021/22. Італієць виграв Суперкубок України, а також йшов на першому місці з командою, коли чемпіонат зупинили через повномасштабне вторгнення.
Як повідомляв Укрінформ, у середині вересня Де Дзербі очолив «Брайтон».
Фото: Getty Image