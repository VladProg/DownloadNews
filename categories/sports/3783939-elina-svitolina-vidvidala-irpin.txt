Амбасадор UNITED 24 перевірила процес відбудови міста.

Перша ракетка України Еліна Світоліна побувала на реконструкції житлового комплексу «Мюнхаузен», який постраждав від дій російської армії, повідомляє перший заступник міського голови Андрій Кравчук, передає Укрінформ.

«Коли я приїздила сюди у лютому, моє серце було розбите. Будинок стояв згорілим та був сильно зруйнований російськими снарядами. Сьогодні я рада бачити, як змінюється його фасад, і чути, що деякі сім’ї вже повернулися у свої домівки», – сказала тенісистка.

Спортсменка разом з донорами платформи UNITED24 допомогла зібрати кошти на відновлення житлового комплексу. Повідомляється, що на реконструкцію вдалося зібрати 127 тисяч доларів, частину з яких пожертвувала Еліна та інші учасники платформи.


Як повідомляв Укрінформ, в рамках своєї роботи українська тенісистка та кінорежисер Мішель Азанавічус взяли під свій патронат будівництво двох будинків в Ірпені.

Фото: Андрій Кравчук/Telegram