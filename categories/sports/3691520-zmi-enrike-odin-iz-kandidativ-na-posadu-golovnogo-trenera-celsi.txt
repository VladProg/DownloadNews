Лондонський клуб нещодавно звільнив Грема Поттера.

Колишній головний тренер збірної Іспанії Луїс Енріке веде переговори з «Челсі», повідомляє AS, передає Укрінформ.

Сторони вже перейшли до обговорення договору.
Раніше повідомлялося, що Луїс Енріке хоче очолити клуб АПЛ і готовий розглянути довгостроковий проєкт із чіткими цілями та планом розвитку. Його також називають серед претендентів на посаду головного тренера «Тоттенгема».
Луїс Енріке залишив збірну Іспанії в грудні після поразки від Марокко в 1/8 фіналу чемпіонату світу-2022 у Катарі. Фахівець очолював «Фурію Роху» з 2018 року. Раніше Енріке тренував «Рому», «Сельту» та «Барселону».
Серед інших кандидатів на посаду головного тренера «Челсі» кандидатури Маурісіо Почеттіно та Роберто Де Дзербі.

Як повідомляв Укрінформ, «Челсі» звільнив з посади головного тренера Грема Поттера. Тимчасово виконувачем обов’язків головного тренера «Синіх» буде помічник Поттера Бруно Сальтор.

Фото: Getty Image