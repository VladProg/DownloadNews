Французький тенісист продовжує відновлюватися після травми зап'ястя.

Чоловік Еліни Світоліної Гаель Монфіс не зможе повернутися на корт на першому ґрунтовому «Мастерсі» сезону, повідомляє Entry List Updates, передає Укрінформ.
36-річний француз продовжує відновлюватися після травми зап'ястя, якої він зазнав у поєдинку з Уго Умбером на турнірі в Маямі.

Замість Монфіса до списку учасників основної сітки турніру в Монте-Карло потрапив британець Джек Дрейпер.

Монфіс не виступав у Турі з серпня минулого року через травму стопи. У цьому сезоні француз зумів провести два повних поєдинки: поступився Джордану Томпсону в Індіан-Веллс і Олександру Шевченку на «челленджері» у Фініксі.

Як повідомляв Укрінформ, раніше з «Мастерса» в Монте-Карло знялися Рафаель Надаль, Карлос Алькарас, Фелікс Оже-Альяссім і Пабло Карреньо-Буста.
Фото: Getty Image