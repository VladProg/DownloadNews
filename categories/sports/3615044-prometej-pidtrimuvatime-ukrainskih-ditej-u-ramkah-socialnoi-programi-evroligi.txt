За роки існування до цієї програми залучено вже 24 тисячі людей.

«Прометей» долучився до соціальної програми Євроліги 7DAYS EuroCup ONE TEAM, повідомляє прес-служба клубу в Телеграмі, передає Укрінформ.

У рамках програми клуб підтримуватиме українських дітей, які постраждали від війни.

Першими учасниками стали 8-річна Настя і 7-річний Андрій. На майданчику «Арени-Рига» тренер «Прометея» Сергій Альфьоров провів для брата і сестри спеціальне тренування.


Програма Євроліги One Team від БК «Прометей» для українських дітей, які переїхали до Латвії, буде проводитися двічі на місяць. Тренування будуть проходити за участю як тренерів, так і гравців клубу.
Фото: t.me/bc_prometey