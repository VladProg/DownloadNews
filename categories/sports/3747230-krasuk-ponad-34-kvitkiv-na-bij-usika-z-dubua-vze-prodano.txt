Бій Усика та Дюбуа відбудеться 26 серпня у польському Вроцлаві.

Олександр Красюк, промоутер чемпіона світу за версіями WBO/WBA/IBF/IBO у суперважкій вазі Олександра Усика, в інтерв’ю You-Tube каналу «Тайк Майсон» розповів про те, як триває реалізація квитків на найближчий поєдинок українця проти британського боксера Даніеля Дюбуа, передає Укрінформ.

«Понад три чверті квитків вже реалізовано. У нас залишається найактивніший період реалізації, коли до поєдинку лишається мало часу. Коли розпочнеться тиждень бою, де буде більше медіаактивностей, відкрите тренування, прес-конференція, яка відбудеться на День незалежності, зважування – усі ці речі розраховані на те, аби реалізовувати квитки.
Думаю, це буде повна арена, 40-тисячна», – сказав промоутер.
Бій Усика та Дюбуа відбудеться 26 серпня у польському Вроцлаві на «Тарчинські Арені».

Як повідомляв Укрінформ, В андеркарді бою Усик – Дюбуа на ринг вийде чемпіон WBO International у легкій вазі Денис Берінчик, а також українські боксери Дмитро Митрофанов, Ярослав Харциз, Василь Чеботар, Федір Черкашин та Даніель Лапін.
Фото: K2 Promotions