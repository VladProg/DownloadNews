Українські тенісистки Ангеліна Калініна та Марта Костюк виступлять в одиночному розряді турніру WTA 500 у Токіо із призовим фондом $780,637.

Калініна (№28 WTA) у першому колі зустрінеться з Ешлін Крюгер (США, 73), передає Укрінформ.
Тиждень тому американка виграла свій дебютний титул WTA на турнірі в Осаці (Японія), де не віддала жодного сету. У другому раунді на переможницю матчу чекатиме Каролін Гарсія (Франція, 11).
Костюк (№42 WTA) на старті турніру зіграє проти шостої сіяної Дар'ї Касаткіної (нейтральний статус, 13). Українка перемогла у двох із трьох матчів проти цієї суперниці: 2020 року - на US Open, а 2021-го - у Стамбулі.
Змагання Toray Pan Pacific Open Tennis триватимуть з 25 вересня по 1 жовтня.
На фото: Марта Костюк/Getty Images.