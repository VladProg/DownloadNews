Чинний очільник НОК Сергій Бубка своєї кандидатури не подав.

Стали відомі усі кандидати на пост президента Національного олімпійського комітету України, повідомляє прес-служба НОК України, передає Укрінформ.

На посаду балотуються чотири кандидати: Жан Беленюк, Олена Білосюк, Вадим Гутцайт та Ігор Малинський.

Вибори президента НОК України відбудуться 17 листопада під час XXXVII звітно-виборної Генеральної асамблеї НОК України.

Термін висунення кандидатів закінчився 1 листопада.


Як повідомляв Укрінформ, чинний очільник НОК Сергій Бубка, який обіймав посаду з 2005 року, своєї кандидатури не подав.

Фото: noc-ukr.org