У Катарі продовжується фінальний турнір XXII чемпіонату світу з футболу.

У заключному поєдинку дев'ятого ігрового дня збірна Португалії здобула перемогу над командою Уругваю та достроково вийшла до 1/8 фіналу Мундіалю, передає Укрінформ.
Долю матчу на «Національному стадіоні» у Лусаїлі вирішив дубль Бруну Фернандеша (54-а хвилина; 90+3, з пенальті)
В іншому поєдинку квартету Н Республіка Корея програла Гані (2:3).
Турнірне становище: Португалія - 6 очок, Гана - 3, Республіка Корея - 1, Уругвай - 1.
У третьому колі цієї групи 2 грудня зіграють: Гана - Уругвай, Республіка Корея - Португалія.
ЧС-2022 триватиме до 18 грудня.
Фото: AFP.