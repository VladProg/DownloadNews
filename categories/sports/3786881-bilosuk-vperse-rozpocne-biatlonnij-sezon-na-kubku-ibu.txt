Попередній сезон українка провела на рівні Кубка світу.

Олімпійська чемпіонка Олена Білосюк розпочинатиме біатлонний сезон 2023/24 на Кубку IBU, повідомляє Суспільне Спорт, передає Укрінформ.
Після оновлення тренерського штабу жіночої збірної України Білосюк не пройшла до заявки на літній ЧС-2023. У команді за підсумками відбіркових змагань у Сянках рішення пояснили «вектором на омолодження складу».
Перший етап Кубка IBU стартує 30 листопада й налічуватиме шість стартів: спринти й індивідуальні гонки серед чоловіків та жінок, одиночну й класичну змішані естафети.

Востаннє Білосюк змагалася на рівні Кубка IBU на початку сезону 2019/20. Тоді на етапі в норвезькому Шушені лідерка збірної провела три гонки, незмінно проходила до топ-8 і здобула «срібло» в спринті.
Фото: biathlon.com.ua