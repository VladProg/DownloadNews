Українсько-чеський дует Марта Костюк - Барбора Крейчикова пробився до півфіналу турніру Жіночої тенісної асоціації (WTA) - Rothesay Classic - у Бірмінгемі (Велика Британія) із призовим фондом $259,303 тис.

У чвертьфіналі парного розряду посіяні під 2-м номером Костюк та Крейчикова перемогли британок Фрею Крісті та Алі Коллінз - 6:3, 5:7, 10:5, передає Укрінформ.
Поєдинок тривав 1 годину 35 хвилин.

Путівку у фінал змагань Костюк і Крейчикова розіграють із польсько-американським тандемом Магда Лінетт - Бернарда Пера, який у свою чергу упевнено обіграв білоруску Лідію Морозову та Інгрід Гамарру Мартінс з Бразилії - 6:4, 6:2.

Турнір у Бірмінгемі триватиме до 25 червня.
Фото: Getty Images.