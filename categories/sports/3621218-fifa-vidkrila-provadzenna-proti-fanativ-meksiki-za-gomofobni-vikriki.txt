Раніше організація заборонила носити капітанські пов'язки OneLove на підтримку ЛГБТ.

У середу ФІФА почала розслідування щодо потенційно дискримінаційних вигуків, які викрикували мексиканські вболівальники під час стартового матчу чемпіонату світу з Польщею (0:0), повідомляє ESPN, передає Укрінформ.
Провадження було відкрито на підставі статті 13 Дисциплінарного кодексу ФІФА.
Зазначається, що раніше мексиканська федерація футболу підпадала під санкції ФІФА через викрики фанатів проти гомосексуалів.
З публікації ФІФА неможливо визначити, чи пов’язано чинне провадження з вигуками проти представників ЛГБТ+, однак As повідомляє, що так - фанати Мексики використовували гомофобні викрики на стадіоні.
Як повідомлялося, ФІФА заборонив командам вдягати капітанські пов'язки OneLove на підтримку ЛГБТ. Збірна Німеччини через це організувала акцію протесту перед матчем з Японією.
Як повідомляв Укрінформ, чемпіонат світу в Катарі триватиме до 18-го грудня.
Фото: Chicago Tribune