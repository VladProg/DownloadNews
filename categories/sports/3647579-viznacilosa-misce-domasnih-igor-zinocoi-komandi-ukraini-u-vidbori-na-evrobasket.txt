Жіноча національна збірна України наступні домашні матчі відбору на Євробаскет-2023 зіграє у Ризі (Латвія), де після початку повномасштабної війни в Україні грає наша чоловіча команда.

Але якщо чоловіки свої матчі проводять на «Рига-Арені», то жінки гратимуть в Олімпійському центрі, передає Укрінформ.
Команді Срджана Радуловича залишилось провести два поєдинки. 9 лютого українки прийматимуть Фінляндію (початок гри - о 19.00), а 12 лютого відбудеться зустріч з Литвою (16.00).
На чемпіонат Європи вийдуть переможці груп, а також чотири кращі команди серед тих, хто посяде друге місце.
Становище у відбірковій групі В: Франція - 7 очок, Литва - 7, Україна - 6, Фінляндія - 4.
Фото: fbu.ua.