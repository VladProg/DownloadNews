Футболісти київського «Динамо» зазнали третьої поразки поспіль на груповій стадії Ліги Європи УЄФА.

«Біло-сині» у гостях на стадіоні «Роажон Парк» поступилися французькому «Ренну» - 1:2, передає Укрінформ.
Мартен Террьє на 23-й хвилині поцілив у праву «дев'ятку» воріт Дениса Бойка, на що відповів ударом під поперечину Віктор Циганков (33). Перемогу господарям приніс Дезіре Дуе на 89-й хвилині.
В іншому матчі квартету В турецький «Фенербахче» переміг кіпрський АЕК - 2:0.
Турнірна таблиця: «Фенербахче» - 7 очок, «Ренн» - 7, АЕК - 3, «Динамо» - 0.
У наступному турі 13 жовтня зіграють: «Динамо» - «Ренн», АЕК - «Фенербахче».

Нагадаємо, «Динамо» розпочало виступ у Лізі Європи поразками у Стамбулі від «Фенербахче» (1:2) та у польському Кракові від АЕКа (0:1).
Фото: Getty Images/Global Images Ukraine.