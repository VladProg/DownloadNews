Організацію та проведення змагань повністю взяв на себе Польський ковзанярський союз.

Чемпіонат України-2023 з шорт-треку пройде 21-22 березня на льодовій арені «ТорОпол» в Ополє, повідомляє Tribuna.com, передає Укрінформ.

Організацію та проведення змагань повністю взяв на себе Польський ковзанярський союз, який також забезпечить суддівство та надасть технічне забезпечення.

Вперше в історії чемпіонат України з шорт-треку пройде з використанням електронної системи хронометражу, фотофінішу та транслюватиметься наживо.

Як повідомляв Укрінформ, у Сеулі пройшов чемпіонат світу з шорт-треку, українську збірну на світовому форумі представляло семеро спортсменів.
Фото: noc-ukr.org