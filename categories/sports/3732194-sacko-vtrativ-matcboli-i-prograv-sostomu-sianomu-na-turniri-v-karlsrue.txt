Український тенісист Віталій Сачко зачохлив ракетку у другому колі турніру ATP Challenger Tour 100 у німецькому місті Карлсруе з призовим фондом €73,000.

Віталій (№190 ATP) поступився шостому сіяному Тимофію Скатову з Казахстану - 6:3, 6:7 (8:10), 6:7 (7:9), передає Укрінформ.
Суперники провели на корті 3 години 39 хвилин.
У другому сеті український тенісист вів за геймами з рахунком 5:3 і не реалізував два матчболи, а на тайбрейку вирішального Сачко був попереду 5:1, проте знову не зміг скористатися перевагою, втративши ще один матчбол.
Фото: Bratislava Open.