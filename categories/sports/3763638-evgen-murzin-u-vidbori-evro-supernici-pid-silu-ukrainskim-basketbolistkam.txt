За підсумками жеребкування чемпіонату Європи 2025 року жіноча збірна України потрапила до групи G разом з командами Сербії, Португалії та Північної Македонії.

Після завершення жеребкування наставник національної команди Євген Мурзін зробив короткий коментар, передає Укрінформ.
"Слабких суперників у відборі немає, кожна команда може піднести сюрприз, але загалом нормальна група. З першого кошикунам могли попастися чемпіонки Європи Бельгія, Іспанія та Франція, які представлення не потребують. Випала Сербія, значить будемо грати з Сербією. На минулому чемпіонаті Європи вони програли майбутнім чемпіонкам Бельгії у чвертьфіналі, а до цього постійно були у призах. Очікувати від них розслаблення не варто. Думаю, сербки будуть фаворитом нашої групи, а ось за друге місце боротимемося ми, Португалія. Та й Північну Македонію не варто списувати. Португалія має гарну молодь, але у нас більш досвідчена команда. Вважаю, що суперники нам під силу, готуватимемося, вивчатимемо. Часу до перших ігор залишилося не так багато», - сказав Мурзін.
Кваліфікація чемпіонату Європи проходитиме під час трьох «вікон»: 9-12 листопада 2023 року, 7-10 листопада 2024-го, а також 6-9 лютого 2025 року. Кожна збірна проведе по дві гри під час кожного «вікна».
На Євробаскет-2025 вийдуть 8 переможців груп, а також 4 кращі другі місця кваліфікації, для визначення яких будуть враховані всі матчі у групі.
Фото: fbu.ua.