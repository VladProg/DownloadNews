Марта зустрінеться з другою ракеткою світу у першому колі «Ролан Гаррос».

Друга ракетка світу Аріна Соболенко поділилася думками про майбутній матч проти українки Марти Костюк у першому раунді «Ролан Гаррос-2023», повідомляє BTU, передає Укрінформ.

«Якби я могла її [війну] зупинити, я б зупинила. А щодо рукостискань, то я в принципі розумію їх [українок]. Я уявляю собі, що якщо вони потиснуть руки росіянкам і білорускам, то вони отримають дуже багато повідомлень зі своїх країн. Тож я ніби розумію, чому вони цього не роблять. Водночас, за моїми відчуттями, спорт не повинен бути в політиці. Тобто ми ж просто спортсмени. Якщо вони почуваються добре, що рукостискання немає, я цим задоволена. Якщо вона [Костюк] мене ненавидить, добре, я нічого не можу з цим зробити. Будуть люди, які мене люблять, будуть люди, які мене ненавидять. Якщо вона мене ненавидить, я до неї нічого подібного не відчуваю», – сказала Соболенко.

Матч Костюк із Соболенком у першому колі «Ролан Гаррос» запланований на неділю, 28 травня.
Як повідомляв Укрінформ, окрім Марти, в основній сітці Відкритого чемпіонату Франції виступлять ще п’ять українок – Еліна Світоліна, Ангеліна Калініна, Леся Цуренко, Катерина Байндль та Даяна Ястремська, яка подолала кваліфікацію.
Фото: btu.org.ua