Українка здолала титуловану редставницю Румунії на старті заключного, четвертого у сезоні тенісного турніру серії Grand Slam Відкритого чемпіонату США (US Open) у Нью-Йорку.

У першому колі змагань українська тенісистка Дар'я Снігур (№124 світового рейтингу) сенсаційно обіграла експершу «ракетку» світу румунку Сімону Халеп (№7 WTA) - 6:2, 0:6, 6:4, передає Укрінформ.
Це був перший очний матч українки із суперницею, яка входить до топ-20 світового рейтингу.
Як повідомляв Укрінформ, Снігур уперше вийшла в основу Grand Slam. У фіналі кваліфікації Дар'я перемогла японку Нао Хібіно (№200 WTA).
Фото: Getty Images