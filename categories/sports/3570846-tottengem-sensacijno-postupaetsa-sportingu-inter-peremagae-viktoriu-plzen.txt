Результати перших матчів другого туру Ліги чемпіонів УЄФА.

«Тоттенгем» у Лісабоні програв місцевому «Спортінгу» (0:2) у матчі другого туру групи D Ліги чемпіонів, передає Укрінформ.

Перед перервою Рішарлісон вивів Шпор уперед, проте гол форварда було скасовано через офсайд. Наприкінці зустрічі Паулінью, який замкнув подачу Педро Порро з кутового, та Артур Гомеш принесли «Спортінгу» перемогу.
«Тоттенгем» посідає друге місце у групі D, програючи три очки «Спортінгу.
В іншому матчі ігрового дня «Інтер» обіграв «Вікторію Пльзень» - 2:0.
«Нерадзуррі» забили по голу у кожному із таймів. На 20-й хвилині відзначився Джеко, а на 71-й хвилині остаточний рахунок встановив Дюмфріс. Зазначимо, що господарі з середини другого тайму грали у меншості після вилучення Бухи.
«Інтер» посідає третє місце у квартеті С. «Вікторія» після двох поразок опустилася на останнє місце.
Як повідомляв Укрінформ, сьогодні на нас чекають ще п’ять матчів у Лізі чемпіонів: «Баварія» прийме «Барселону», «Баєр» зустрінеться з «Атлетіко», «Порту» проведе матч проти «Брюгге», «Аякс» на виїзді зіграє з «Ліверпулем», а «Айнтрахт» із «Марселем».
Фото: Getty Images