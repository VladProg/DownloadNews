Головний тренер довикликав лише воротаря «Тоттенгема» Фрейзера Форстера.

Футбольна асоціація Англії офіційно оголосила про зміни у заявці збірної на стартові матчі кваліфікації Євро-2024 проти Італії та України, передає Укрінформ.

Через пошкодження команді не допоможуть голкіпер «Ньюкасла» Нік Поуп, півзахисник «Челсі» Мейсон Маунт та нападник «Манчестер Юнайтед» Маркус Решфорд.

Головний тренер Ґарет Саутґейт довикликав лише воротаря «Тоттенгема» Фрейзера Форстера.

Зустріч зі збірною України пройде у неділю, 26 березня. Старт гри – о 19.00.



Як повідомляв Укрінформ, збірна України вже вирушила до Англії.
Фото: Getty Image