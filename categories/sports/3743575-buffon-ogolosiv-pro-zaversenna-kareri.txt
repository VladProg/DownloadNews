Італійський голкіпер Джанлуїджі Буффон оголосив про завершення професійної кар’єри у 45-річному віці.

Він повідомив про це в Інстаграмі, передає Укрінформ.
«Це все, друзі. Ви дали мені все. Я дав вам все. Ми зробили це разом», - сказав він.
Впродовж кар’єри Буффон виступав за «Парму», «Ювентус» та «ПСЖ». Останнім клубом була «Парма», куди він повернувся після 20 років перерви.
Джанлуїджі – чемпіон світу зі збірною Італії, за яку провів 176 матчів. Також він 10 разів вигравав Серію А з «Ювентусом», а ще 6 Кубків Італії та 7 Суперкубків. З «ПСЖ» - по одному разу лігу та Суперкубок.
З «Пармою» – Кубок УЄФА у сезоні 1998/99.
У Лізі чемпіонів на рахунку Буффона 124 матчі, у чемпіонаті Італії – 657.
Фото: Get football news Italy