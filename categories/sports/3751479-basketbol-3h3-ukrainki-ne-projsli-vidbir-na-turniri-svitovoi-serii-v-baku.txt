Жіноча збірна України 3х3 поступилась Ізраїлю з рахунком 12:13 у вирішальному матчі кваліфікації етапі Світової серії у столиці Азербайджану.

Обидві команди в перших своїх матчах обіграли Румунію, тому в очному поєдинку визначали переможця кваліфікаційної групи і учасника основного раунду, передає Укрінформ.
В першій половині гри українки були в ролі наздоганяючих, але три поспіль очки від Анжеліки Ляшко за 4 хвилини до кінця матчу вивели нашу команду вперед. Решту матчу вже Україна була попереду. Усе вирішилось на фініші гри - Ізраїль переможне очко набрав за 14 секунд до кінця, а дальній кидок на перемогу Філевич не досяг цілі.
Найрезультативнішими в складі збірної України стали Анжеліка Ляшко та Кристина Філевич, які набрали по 4 очки.
У стартовій грі турніру наша команда обіграла в Баку румунок з рахунком 17:12.
Фото: fbu.ua.