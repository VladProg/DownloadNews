Його клаусула становитиме 1 мільярд євро.

«Реал» домовився про особисті умови контракту із форвардом «ПСЖ» Кіліаном Мбаппе, повідомляє Cadena SER, передає Укрінформ.
Мадридський клуб і гравець погодили п’ятирічний контракт із річним окладом у 50 мільйонів євро. Клаусула нападника становитиме один мільярд євро. Ключовими датами у прийнятті рішення про перехід можуть стати 10 та 26 липня.
При цьому умови контракту залишаться однаковими як у разі переходу Мбаппе цього літа, так і за варіанта підписання гравця вільним агентом через рік – після закінчення його трудового договору з парижанами.

Як повідомляв Укрінформ, Мбаппе виступає за «ПСЖ» із сезону-2017/2018. Разом із командою футболіст ставав шість разів переможцем чемпіонату Франції, тричі володарем Кубка Франції, двічі чемпіоном Кубка французької ліги, а також тричі володарем Суперкубку Франції.
Фото: Getty Images