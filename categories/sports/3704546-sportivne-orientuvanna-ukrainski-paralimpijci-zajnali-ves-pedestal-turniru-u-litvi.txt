Українські паралімпійці окупували увесь п’єдестал на міжнародному рейтинговому турнірі зі спортивного орієнтування у литовському місті Йонава.

Українська збірна спортсменів з ураженнями опорно-рухового апарату виборола «золото», «срібло» та «бронзу» за сумою трьох дисциплін - ПреО, ТемпО та Спринт, передає Укрінформ.
«Золото» виграв Сергій Кириченко, «срібло» - Владислав Вовк, «бронзу» -Валерій Литвинов.
У паралімпійському класі змагань виступали представники п'яти країн. Україну представляли шестеро спортсменів.
Фото: facebook.com/minmolodsport.