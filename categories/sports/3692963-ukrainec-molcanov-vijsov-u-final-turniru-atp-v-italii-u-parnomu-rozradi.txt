Українсько-чеський дует Денис Молчанов - Зденек Коларж пробилися у фінал турніру Асоціації тенісистів професіоналів (ATP) серії Challenger у Барлетті (Італія) із призовим фондом €73 тис.

У півфіналі посіяні під 2-м номером Молчанов та Коларж обіграли канадсько-румунський тандем Стівен Діез - Ніколас Давід Йонел - 6:3, 6:4, передає Укрінформ.
Поєдинок тривав 1 годину 10 хвилин.
У вирішальному матчі 8 квітня Молчанов та Коларж зустрінуться з італійцями Якопо Берреттіні та Флавіо Коболлі.
Фото: sport.pl.