У Міністерстві молоді та спорту України обговорили розробку програми підвищення кваліфікації, яка допоможе фахівцям у сфері фізкультури та спорту краще проводити реабілітацію ветеранів.

Про це повідомляє Укрінформ із посилання на сайт відомства.
«Ми рухаємось до створення України без бар'єрів, де кожен, хто захищав країну, зможе відновити повноцінне життя. Розробка цієї освітньої програми — це наш вклад, щоб ветерани отримали всю необхідну підтримку та можливості для реабілітації», — сказав т.в.о. міністра молоді та спорту на заступника міністра Матвій Бідний.
За його словами, нова освітня програма допоможе зробити Україну насправді безбарʼєрною. Її готують за новітніми методиками фізкультурно-спортивної реабілітації. Тут використовують цифрові інструменти, аби полегшити доступ до навчання. Відомство також залучає психологів з досвідом для роботи з ветеранами.
У міністерській нараді також брали участь представники Мінветеранів, профільні експерти та представники вищих навчальних закладів.
Як повідомлялося, проєкт Міністерства молоді та спорту України втілюється у життя у межах Національної стратегії зі створення безбар’єрного простору в Україні, яка реалізується за ініціативи першої леді України Олени Зеленської.
Фото: Андрій Садовий