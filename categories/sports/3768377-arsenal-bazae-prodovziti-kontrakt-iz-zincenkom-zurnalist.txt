Поточний контракт українця з «канонірами» діє до 2026 року.

«Арсенал» готовий розпочати перемовини про продовження контракту з Зінченком, повідомив журналіст Ніколо Скіра у своєму твіттері, передає Укрінформ.
За даними джерела, лондонський клуб готовий розпочати перемовини про пролонгування угоди до 2028 року. Поточний контракт діє до 2026 року.
26-річний українець у поточному сезоні провів 8 матчів за «Арсенал». Він перейшов з «Манчестер Сіті» влітку 2022 року.
Всього в його активі 41 матч за команду (1 гол, 2 асисти). Transfermarkt оцінює гравця у 42 мільйони євро.

Як повідомляв Укрінформ, у вівторок, 3 жовтня «Арсенал» протистоятиме «Лансу» у груповому етапі ЛЧ.

Фото: Getty Images