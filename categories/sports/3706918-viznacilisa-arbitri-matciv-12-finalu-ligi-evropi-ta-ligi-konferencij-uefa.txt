У четвер, 11 травня, відбудуться перші поєдинки півфінальної стадії футбольних єврокубків.

Матчі Ліги Європи «Севілья» (Іспанія) - «Ювентус» (Італія) та «Баєр» (Німеччина) - «Рома» (Італія) обслуговуватимуть відповідно німець Даніель Зіберт та Майкл Олівер з Англії, передає Укрінформ.
У Лізі конференцій УЄФА поєдинок «Базель» (Швейцарія) - «Фіорентина» (Італія) довірили французькому рефері Франсуа Летесье, а на матчі «Вест Гем» (Англія) - АЗ «Алкмаар» (Нідерланди) працюватиме Халіл Мелер з Туреччини.
Як повідомляв Укрінформ, арбітраж першої зустрічі 1/2 фіналу Ліги чемпіонів «Реал» (Іспанія) - «Манчестер Сіті» (Англія) на «Сантьяго Бернабеу» у Мадриді сьогодні очолить португальський арбітр Артур Діаш, а протистояння італійських «Мілана» та «Інтера»10 травня розсудить іспанець Хесус Хіль Мансано.
Нагадаємо, фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі (Туреччина), вирішальний матч Ліги Європи прийматиме 31 травня «Пушкаш Арена» у Будапешті (Угорщина), а фінал Ліги конференцій пройде 7 червня на «Сінобо Стедіум» у Празі (Чехія).