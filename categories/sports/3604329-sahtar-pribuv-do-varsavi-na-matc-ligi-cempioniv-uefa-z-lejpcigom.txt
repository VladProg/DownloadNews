Футболісти донецького «Шахтаря» прибули до Варшави, де готуватимуться до вирішального поєдинку з німецьким «Лейпцигом у заключному шостому турі групового етапу Ліги чемпіонів УЄФА.

Як повідомляє пресслужба «Шахтаря», «гірники» вранці в неділю провели тренування у Львові. Потім команда автобусами приїхала до польського Жешува, звідки літаком прилетіла до Варшави, передає Укрінформ.
Головний тренер «Шахтаря» Ігор Йовичевич взяв на поєдинок із «Лейпцигом» 27 гравців:
воротарі - Олексій Шевченко, Тимур Пузанков, Андрій Пятов, Анатолій Трубін;
захисники - Сергій Кривцов, Валерій Бондар, Богдан Михайличенко, Микола Матвієнко, Лукас Тейлор, Юхим Конопля, Мар'ян Фаріна, Едуард Козик;
півзахисники - Тарас Степаненко, Андрій Тотовицький, Георгій Судаков, Михайло Мудрик, Олександр Зубков, Дмитро Криськів, Невен Джурасек, Артем Бондаренко, Олег Очеретько, Іван Петряк, Дмитро Топалов, Єгор Назаріна;
нападаючі - Лассіна Траоре, Данило Сікан, Андрій Кулаков.
Матч «Шахтар» - «Лейпциг» пройде у середу, 2 листопада, на стадіоні Війська Польського у Варшаві, початок о 19.45 за київським часом.
В іншому поєдинку квартету F володар титулу іспанський «Реал» на «Сантьяго Бернабеу» в Мадриді прийматиме шотландський «Селтік».
Турнірна таблиця: «Реал» - 10 очок, «Лейпциг» - 9, «Шахтар» - 6, «Селтік» - 2.
«Реал» достроково вийшов до 1/8 фіналу Ліги чемпіонів. «Шахтар» вийде з групи, якщо обіграє «Лейпциг». Інший результат відправить донеччан до плей-офф Ліги Європи УЄФА.
Фото: shakhtar.com.