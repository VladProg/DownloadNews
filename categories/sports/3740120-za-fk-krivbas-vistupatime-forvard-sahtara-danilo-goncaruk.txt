Футбольний клуб української Прем'єр-ліги «Кривбас» (Кривий Ріг) презентував чергового нового гравця у літнє міжсезоння.

Клуб орендував у длнецького «Шахтаря» на 1 рік з правом викупу 21-річного атакувального хавбека Данила Гончарука, передає Укрінформ.
Данило Гончарук народився 13 липня 2002 року у Кропивницькому. Він є вихованцем лімпійського коледжу імені Івана Піддубного Київ (2015-2016 роки) та «Шахтаря» (2017-2019). В сезоні-2019/2020 дебютував у молодіжній команді донеччан. За головну команду «Шахтаря» не дебютував, хоча був у заявці «гірників» на переможний матч ЛЧ проти «Реала» (3:2).
Грав за «Шахтар» U21 у молодіжній Лізі УЄФА - 6 матчів, 2 голи. Виступав за іспанські клуби «Льєйда» та «Ель-Ехідо», грав за збірні України різних вікових категорій - U16, U17 та U21.
Фото: fckryvbas.com.