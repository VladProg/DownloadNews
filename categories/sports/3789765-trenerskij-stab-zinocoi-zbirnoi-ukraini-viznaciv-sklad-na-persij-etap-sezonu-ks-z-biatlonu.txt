Перший етап Кубка світу пройде в шведському Естерсунді.

Заявку збірної в коментарі Суспільне Спорт повідомив тренер жіночої команди Микола Зоц, передає Укрінформ.

Склад команди на перший етап сезону сформувався за підсумками контрольних стартів у шведському Ідре. Внутрішні змагання у Швеції визначили основу збірної на початок Кубка світу.
Склад жіночої збірної України з біатлону на перший етап Кубка світу:
Ірина Петренко, Христина Дмитренко, Анастасія Меркушина, Анна Кривонос, Дар'я Блашко, Любов Кип'яченкова.
Стартовий етап пропустить лідерка збірної України Юлія Джима. Причиною стала хвороба біатлоністки та небажання тренерського штабу форсувати її повернення — очікується, що вона потрапить до складу на другий етап у Гохфільцені.
Старт сезону Кубка світу у складі збірної України вперше за чотири роки пропускатиме Олена Білосюк. Олімпійська чемпіонка Ігор у Сочі розпочне змагальний рік на Кубку IBU.

Перший етап Кубка світу розпочнеться в суботу, 25 листопада.
Фото: biathlonlive.com