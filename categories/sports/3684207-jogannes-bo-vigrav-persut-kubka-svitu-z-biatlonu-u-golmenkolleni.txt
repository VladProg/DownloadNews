У Голменколлені (Норвегія) у суботу завершилася чоловіча гонка переслідування на 12,5 км заключного, дев'ятого етапу Кубка світу з біатлону сезону-2022/2023.

Переміг п'ятиразовий олімпійський чемпіон з Норвегії Йоганнес Бьо (1 промах), передає Укрінформ.
Бьо на секунди 32,7 секунди випередив володаря «срібла» француза Кентена Фійна-Має (0 промахів), третім був норвежець Стурла Гольм Легрейд (+49,1; 1).
Результати українців: Артем Прима (37-е місце) Антон Дудченко (39-те), Богдан Цимбал (53-є).
Сьогодні на Кубку світу також пройде жіночий спринт на 7,5 км, який напередодні не відбувся через густий туман на стадіоні, що заважало стрільбі.
О 16.00 на дистанцію вийдуть українки Олена Білосюк (12-й стартовий номер), Юлія Джима (38), Анастасія Меркушина (48), Дар'я Блашко (75) та Любов Кип'яченкова (103).
Фото: AP Photos.