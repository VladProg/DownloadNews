У Чернівцях завершився поєдинок за Суперкубок України з волейболу серед чоловічих команд.


Володарем титулу став переможець Кубка ліги «Епіцентр-Подоляни», передає Укрінформ.
У вирішальному матчі протистояння за трофей команда із міста Городок (Хмельниччина) перемогла чинного чемпіона країни ВК «Прометей» (Дніпро) - 3:1 (25:23, 22:25, 25:22, 25:20).

Як повідомлялося, у жінок володарем Суперкубка України стали волейболістки «Прометея», обігравши суперниць з дніпровської «Аланти».
Фото: ПВЛУ.