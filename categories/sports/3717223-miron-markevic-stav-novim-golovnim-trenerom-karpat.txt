Новим головним тренером «Карпат» став Мирон Маркевич.

Про це повідомила пресслужба львів'ян, передає Укрінформ.
Спеціаліст вже працював з командою. Він вивів «Карпати» до фіналу Кубка України та виграв бронзові нагороди чемпіонату України 1998 року. З «Карпатами» він працював у 1992-1995, 1996-1998 та 2001–2004 роках.
Також він тренував «Волинь», «Поділля», «Кривбас», запорізький «Металург», «Анжі», «Металіст», «Дніпро» та збірну України.
«Дніпро» був останньою командою 72-річного Мирона Маркевича. Він працював з нею до 2016 року. Після цього тренерської практики він не мав.
Як повідомлялося, у сезоні-2022/23 з «Карпатами» працював Андрій Тлумак. Під його керівництвом команда зайняла 5-те місце у чемпіонській групі першої ліги та не змогла вийти в УПЛ.
Фото: Getty Images