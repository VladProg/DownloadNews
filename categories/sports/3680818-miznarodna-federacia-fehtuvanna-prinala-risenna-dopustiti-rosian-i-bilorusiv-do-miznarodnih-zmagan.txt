За допуск віддали 89 голосів.

На позачерговому конгресі Міжнародної федерації фехтування (FIE) було ухвалено рішення про допуск російських та білоруських спортсменів до міжнародних змагань, повідомляє Inside the games, передає Укрінформ.
За – 89 голосів, 46 – проти.

Після вторгнення рф в Україну росіянин Алішер Усманов залишив посаду президента організації.

Раніше Україна закликала Міжнародну федерацію фехтування продовжити заборону виступів росіян та білорусів. У своєму зверненні НФФУ звертає увагу на те, що більшість російських спортсменів продовжують мовчки спостерігати за військовим тероризмом з боку росії і закликає FIE продовжити бан для представників росії та білорусі.


Як повідомляв Укрінформ, новим очільником Національної федерації фехтування став Михайло Ілляшев, який змінив на цьому посту Міністра молоді і спорту України та президента Національного олімпійського комітету Вадима Гутцайта.
Фото: Getty Image