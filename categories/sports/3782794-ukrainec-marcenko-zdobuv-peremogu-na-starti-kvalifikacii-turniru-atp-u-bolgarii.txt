Український тенісист Ілля Марченко (№210 ATP) здобув перемогу у кваліфікації турніру ATP 250 у Софії, Болгарія.

На старті кваліфікації Марченко переміг Лоренцо Джустіно з Італії – 7:6(0), 6:7(5), 6:3, повідомляє Укрінформ.


Матч тривав 2 години 59 хвилин. Це була третя очна зустріч тенісистів, рахунок у серії – 3:0 на користь українця.


Марченко виконав 15 подач навиліт, припустився 4 подвійних помилок.


У фіналі кваліфікації суперником Іллі стане Теренс Атман з Франції.


Як повідомляє Укрінформ, ще один українець Віталій Сачко переміг у кваліфікації турка Алтуга Джелікбілєка.


Фото: btu.org.ua