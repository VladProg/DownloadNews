Срібна призерка Олімпійських ігор у Токіо з карате Анжеліка Терлюга поділилась планами на сезон.

Про це вона розповіла у коментарі кореспонденту Укрінформу.
«Дуже хочу потрапити на чемпіонат світу. Сподіваюсь, так і станеться. Відчуваю в собі сили виграти цей чемпіонат світу», - сказала вона.
Українська каратистка також оцінила свій виступ на етапі Премʼєр-ліги, де спортсменці вдалося посісти першу сходинку.
«Було дуже цікаво цього разу змагатись, тому що були нові суперниці, з якими раніше я не перетиналась. Всі - нові, окрім американки в фіналі, але з нею ми дуже рідко зустрічались. Цей фінал був другим боєм між нами. Я очікувала від неї більше агресії та ударів , бо минулий раз наш поєдинок закінчився 8-1. Я перемогла на Всесвітніх Іграх. Думала цього разу вона буде злішою. В цілому я дуже задоволена змаганнями. Я круто відпрацювала всі поєдинки і пропустила тільки один бал на останній секунді фіналу. Але не треба розслаблятись! Буду старанно працювати заради подальшого результату», - підсумувала Терлюга.
Як повідомляв Укрінформ, ще одну медаль для України в Марокко зовоювала Еліна Селємєнєва – у вазі до 68 кг вона здобула «бронзу».
Фото: Getty Images