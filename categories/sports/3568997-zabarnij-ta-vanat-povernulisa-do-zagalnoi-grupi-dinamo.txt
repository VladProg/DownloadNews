Двоє футболістів київського «Динамо» відновилися після травм.

Як повідомляє пресслужба «біло-синіх» захисник Ілля Забарний та форвард Владислав Ванат повернулися до загальної групи команди, передає Укрінформ.
Забарний пропустив матч «Динамо» у Лізі Європи з турецьким «Фенербахче» (1:2) через шлункову інфекцію, Ванат - через запалення м'яких тканин гомілки.
Таким чином, обидва гравці матимуть змогу взяти участь у матчі 4-го туру Української Прем'єр-ліги (УПЛ) проти «Львова», який відбудеться сьогодні. Початок матчу - о 17.00.
На фото: Ілля Забарний (ФК «Динамо»).