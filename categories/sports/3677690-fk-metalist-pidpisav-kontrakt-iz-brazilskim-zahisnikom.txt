Бразильський захисник Самуел Мішелс підписав довгостроковий контракт з українським футбольним клубом Прем'єр-ліги «Металіст» (Харків).

Про це повідомляє пресслужба харківської команди, передає Укрінформ.
23-річний футболіст народився у місті Граватаі поблизу Порту-Алегрі. Протягом усієї професіональної кар’єри виступав у клубі з рідного міста «Сан-Жозе».
Самуел Мішелс здатен зіграти як на позиції правого захисника, так і опорного хавбека.
У «Металісті» бразилець гратиме під 28-м номером.
Після першої частини чемпіонату АПЛ «Металіст» з 16-ма очками посідає 11-те місце у турнірній таблиці першості.
Фото: fcmetalist.com.ua.