Українці обіграли Сербію.

Чоловіча збірна України вийшла до 1/8 фіналу командного ЧЄ-2023 з настільного тенісу, передає Укрінформ.
Українська команда у матчі за друге місце у групі обіграла команду Сербії з рахунком 3:0. Таким чином, «синьо-жовті» посіли друге місце у групі С, де також виступали команди Франції та Сербії.Раніше французи виграли обидва матчі – у Сербії (3:0) та України (3:1) – і посіли перше місце.
Свої матчі виграли українці Ярослав Жмуденко, Євген Прищепа та Віктор Єфімов.
Суперник України в 1/8 фіналу визначиться пізніше, після закінчення матчів в інших групах.
На чемпіонаті Європи визначаться команди, які у лютому 2024 року зіграють на чемпіонаті світу у південнокорейському Пусані.
Фото: Getty Images