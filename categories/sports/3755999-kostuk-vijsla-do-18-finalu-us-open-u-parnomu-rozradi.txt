У Нью-Йорку проходить заключний, четвертий у сезоні турнір серії Grand Slam - Відкритий чемпіонат США з тенісу (US Open).

У другому колі змагань парного розряду посіяний під 14-м номером українсько-румунський дует Марта Костюк - Єлена-Габрієла Русе за 1 годину 15 хвилин завдав поразки російсько-австралійській парі Ірина Хромачова - Дарія Севілл - 6:2, 6:2, передає Укрінформ.
У матчі за путівку до чвертьфіналу US Open Костюк та Русе зустрінуться з 3-ю парою турніру американками Корі Гауфф та Джессікою Пегулою.
Відкритий чемпіонат США з тенісу триватиме до 10 вересня.
Фото: btu.org.ua.