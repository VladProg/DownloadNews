Контракт із італійським спеціалістом розрахований на чотири роки.

«Брайтон» офіційно презентував Роберто Де Дзербі головним тренером, повідомляє прес-служба клубу, передає Укрінформ.

З італійським фахівцем укладено чотирирічний контракт.
Де Дзербі залишався без роботи з липня, коли він залишив донецький «Шахтар». Влітку італійця пов’язували з кількома європейськими клубами, проте сторони не дійшли згоди.
Колишній тренер «Шахтаря» повинен отримати дозвіл на роботу в Англії. Це ж стосується і його асистентів.

На знак поваги до королеви Єлизавети II клуб відклав офіційне представлення Роберто ЗМІ до 20 вересня.

«Брайтон» посідає четверте місце в англійській Прем’єр-лізі. Наступний матч «чайки» проведуть 1 жовтня проти «Ліверпуля».
Як повідомляв Укрінформ, екс головний тренер «Брайтона» Грем Поттер очолив «Челсі».

Фото: Getty Image