Молодіжна збірна України з баскетболу (гравці до 20-ти років) пробилася до 1/2 фіналу Дивізіону В чемпіонату Європи.

У чвертьфінальному поєдинку Євро U20 «синьо-жовті» переграли команду Нідерландів з рахунком 67:49 (21:14, 10:15, 17:13, 19:7), передає Укрінформ.
Путівку у фінал змагань команда Дмитра Забірченка розіграє з баскетболістами Північної Македонії, які обіграли однолітків із Великої Британії - 66:49 (17:11, 15:10, 13:15, 21:13).
В іншому матчі 1/2 фіналу зустрінуться команди Чехії та Швеції, яка здолала збірну Швейцарії - 84:72 (10:16, 22:20, 29:11, 23:25).
Фіналісти та переможець матчу за третє місце - отримають підвищення в класі та підіймуться в Дивізіон А молодіжного чемпіонату Європи.
Фото: ФБУ.