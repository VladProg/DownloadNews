Жіноча збірна України з баскетболу 3х3 виграла четвертий етап Ліги націй U23 у Бухаресті (Румунія).

У фінальному поєдинку українки здолали комнаду Польщі - 22:19, передає Укрінформ.
Після рівного початку у середині матчу Польща заробила собі перевагу у 5 очок, але наші дівчата повернулись у гру і за три хвилини до кінця зрівняли рахунок - 14:14. Далі обидві команди йшли рівно, але у кінцівці точні дальні кидки принесли збірній України перемогу.
Найрезультативнішою в складі збірної України стала Анжеліка Ляшко, яка набрала 7 очок.
12 серпня у Бухаресті відбудеться наступний етап. Жінки зіграють в одній групі з Польщею та Ірландією, а чоловіки, які на 4-у етапі були третіми, - з Латвією та Хорватією.
Фото: fbu.ua.