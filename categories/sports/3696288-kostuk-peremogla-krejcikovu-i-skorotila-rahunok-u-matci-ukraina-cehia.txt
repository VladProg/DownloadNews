Рахунок тенісного матчу Україна - Чехія у кваліфікації Світового фіналу Кубка Біллі Джин Кінг став 1:2.

Перше очко нашій команді принесла у суботу на корті турецького міста Анталія Марта Костюк (№38 WTA), яка перемогла 12-ту «ракетку» світу Барбора Крейчикову - 3:6, 6:1, 6:4, передає Укрінформ.
Зустріч тривала 2 години 6 хвилин.
Першого ігрового дня Костюк програла Маркеті Вондроушовій (82) - 2:6, 1:6, а Катаріна Завацька (261) - Крейчиковій - 4:6, 3:6.
На сьогодні заплановані поєдинки Завацька - Вондроушова та Людмила Кіченок/Даяна Ястремська - Кароліна Мухова/Лінда Носкова.
Команда-переможниця на початку листопада зіграє у Світовому фіналі Кубка Біллі Джин Кінг, збірна, що програє, вирушить до плей-офф турніру.
На фото: Марта Костюк/facebook.com/UkrainianTennisFederation.