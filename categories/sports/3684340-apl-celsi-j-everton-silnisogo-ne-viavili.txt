Миколенко вийшов на поле з лави для запасних, а Мудрик не брав участі в поєдинку.

«Челсі» на своєму полі зіграв внічию з «Евертоном» 2:2 в 28-му турі Англійської Прем'єр-ліги, передає Укрінформ.
У складі «аристократів» відзначилися Фелікс і Гаверц. «Іриски» відповіли точними ударами Дукуре і Сіммс.
Український захисник «Евертона» Віталій Миколенко з'явився на полі на 84-й хвилині. Михайло Мудрик залишився на лаві для запасних.
«Челсі» посідає 10 сходинку в АПЛ, маючи в активі 38 пунктів після 27 матчів. «Евертон» знаходиться на 15 місці з 26 очками в активі.
Як повідомлялося, «Арсенал» очолює АПЛ, маючи в активі 66 очок після 27 матчів.
Фото: twitter.com/Everton