Це досягнення йому підкорилось вдруге поспіль.

Центровий «Філадельфії» Джоел Ембіід достроково став найкращим бомбардиром сезону-2022/23, повідомляє ESPN Stats & Info, передає Укрінформ.
Це сталося завдяки тому, що Лука Дончич завершить сезон з середнім показником 32,4 очка. Показник результативності Ембііда не опуститься нижче 32,6 очка.
Наразі його результативність становить 33,1 очка.
Ембіід стане першим центровим, який двічі поспіль вигравав звання найкращого бомбардира з тих пір, як Боб Макаду зробив це тричі поспіль (1974-76).
Як повідомляв Укрінформ, Святослав Михайлюк став найрезультативнішим гравцем свого клубу у матчі з «Г’юстоном»
Фото: Getty Image