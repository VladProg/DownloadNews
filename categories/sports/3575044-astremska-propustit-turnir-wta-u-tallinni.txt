Українська тенісистка Даяна Ястремська знялася з турніру Жіночої тенісної асоціації (WTA) у Таллінні, який проходитиме в естонській столиці з 26 вересня по 2 жовтня.

Як повідомила Ястремська у своєму Instagram, також під питанням її участь на турнірі в Остраві (Чехія) з 3 по 9 жовтня, передає Укрінформ.
«Привіт усім, просто короткий апдейт. Я планувала грати в Естонії та Остраві, але, зробивши кілька аналізів мого зап'ястя, з яким у мене були проблеми останні 10 днів, я вирішила повернутися до Одеси і пройти кілька днів лікування у свого лікаря і подивитися, як воно поводитиметься далі. Я сподіваюся, що буду готова до Острави, але не впевнена... Дякую, я триматиму вас в курсі!», - написала Ястремська.
Як повідомляв Укрінформ, тижнем раніше на турнірі у Бухаресті Даяна наприкінці матчу проти румунки Емми Радукану отримала травму зап'ястя і знялася, не догравши останній гейм.
Зазначимо, що на турнірі в Таллінні не зіграє і перша «ракетка» України Ангеліна Калініна, яка минулого тижня через хворобу достроково завершила виступ на US Open у Нью-Йорку (США).
Фото: Getty Images/Global Images Ukraine.