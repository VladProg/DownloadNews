Дві медалі вибороли українські фристайлісти у дисципліні біг-ейр на заключному етапі Кубка Європи в австрійському Штубай.

Як повідомляє НОК України, Орест Коваленко став переможцем змагань, які зібрали 75 учасників з 15-ти країн, передає Укрінформ.
Це друга у цьому сезоні і третя загалом перемога для 21-річного спортсмена з Рівного на етапах Кубка Європи.
Серед жінок срібною медалісткою, здобувши свій четвертий в кар'єрі подіум на змаганнях такого рівня, стала 22-річна киянка Катерина Коцар.
Фото: НОК України.