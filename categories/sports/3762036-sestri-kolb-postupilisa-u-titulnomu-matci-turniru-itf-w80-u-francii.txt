Сестри Надя і Марина Колб стали призерками змагань Міжнародної тенісної федерації W80 у місті Ле-Небур (Франція) в парному розряді.

У вирішальному матчі турніру українки поступилися дуету Фіона Ферро (Франція)/Аліна Корнєєва (нейтральний статус) - 6:7 (7:9), 5:7, передає Укрінформ.
Це був 26-й спільний фінал для сестер і найбільш престижний у їхній професіональній кар'єрі - W80.
Надя і Марина боролися за свій дев'ятий титул. Нинішнього сезону сестри виграли турнір ITF W15 у Гданську (Польща) і стали призерками змагань ITF W25 у Фрідек-Містеку (Чехія).
Фото: btu.org.ua.