20-річний нападник національної збірної України з хокею Денис Бородай переходить з херсонського «Дніпра» до складу київського «Сокіла».

Про це повідомляє пресслужба Федерації хокею України, передає Укрінформ.
Денис народився 10 липня 2002 року в Києві, хокеєм почав займатися в спецкласі школи «Сокола» під керівництвом Владислава Зозовського. В 2021-му Бородай допоміг молодіжній команді «Сокола» виграти чемпіонат України U20. Вже виступаючи на професійному рівні за «Білий Барс» з Білої Цкркви. За головну команду рідного клубу Денис досі не грав.
Попередній чемпіонат Бородай відіграв у складі херсонського «Дніпра» (26 матчів, 17 голів + 17 передач). У першому півфінальної серії проти «Сокола» Денис відзначився закинутою шайбою і передачею. За підсумками сезону-2022/2023 «Дніпро» здобув бронзові нагороди.
Загалом у чемпіонатах України Бородай провів 185 матчів, закинув 53 шайби і зробив 52 передачі.
З 2018 року Денис викликався до лав молодіжної збірної України. За його плечима два чемпіонати світу U20. З 2021 року Бородай - гравець національної збірної України. З головною командою країни він відіграв уже на двох чемпіонатах світу в дивізіоні 1В (загалом - 9 матчів, 1 гол + 1 пас).
Фото: fhu.com.ua.