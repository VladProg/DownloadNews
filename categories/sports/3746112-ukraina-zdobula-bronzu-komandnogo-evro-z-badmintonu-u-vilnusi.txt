На третю сходинку п’єдесталу зійшли українські бадмінтоністи на командному чемпіонаті Європи.

Змагання проходили у столиці Литви, передає Укрінформ. https://www.facebook.com/olympicua
Упевнено вигравши усі три зустрічі у групі, підопічні Олександра Куніна та Анни Крючкової у чвертьфіналі здолали Польщу - 3:0.
Вже гарантувавши собі медаль, наша команда у наднапруженому півфіналі поступилася Туреччині (2:3).
Бронзовими призерами ЧЄ-2023 стали Данило Седов, Владислав Кунін, Федір Тюрін, Єгор Романюк, Сергій Марущак, Іван Царегородцев, Олександра Боцман, Раія Альмалалха, Дар’я Кошечкіна, Ярослава Ванцаровська, Анастасія Алимова, Марія Корягіна та Олександр Чирун.
Фото: facebook.com/olympicua.