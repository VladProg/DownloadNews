Український клуб зіграє із АЗ «Алкмаар» (Нідерланди), «Аполлоном» (Кіпр) та «Вадуцем» (Ліхтенштейн).

У Стамбулі (Туреччина) пройшла церемонія жеребкування групового етапу футбольної Ліги конференцій, передає Укрінформ.
Україну в турнірі представить «Дніпро-1».
Команда Олександра Кучера потрапила до квартету Е, де протистоятиме нідерландському АЗ «Алкмаару», кіпрському «Аполлону» та «Вадуцу» із Ліхтенштейну.
Переможці груп вийдуть до 1/8 фіналу, команди, що посядуть другі місця, зіграють стикові матчі з командами, які посядуть треті місця в групах Ліги Європи.
Перший тур групового етапу Ліги Конференцій відбудеться 8 вересня, базові дати наступних турів: 15 вересня, 6 жовтня, 13 жовтня, 27 жовтня та 3 листопада.
Результати жеребкування Ліги конференцій.
Група А: «Істанбул Башакшехір» (Туреччина), «Фіорентина» (Італія), «Хартс» (Шотландія), РФШ (Латвія).

Група В: «Вест Гем» (Англія), ФКСБ (Румунія), «Андерлехт» (Бельгія), «Сількеборг» (Данія).
Група С: «Вильярреал» (Іспанія), «Хапоель» (Бєер-Шева, Ізраїль), «Аустрія» (Австрія), «Лех» (Польща).
Група D: «Партизан» (Сербія), «Кельн» (Німеччина), «Ніцца» (Франція), «Словацко» (Чехія).
Група Е: «Алкмаар» (Нідерланди), «Аполлон» (Кіпр), «Вадуц» (Ліхтенштейн), «Дніпро-1» (Україна).
Група F: «Гент» (Бельгія), «Мольде» (Норвегія), «Шемрок Роверс» (Ірландія), «Юргорден» (Швеція).
Група: G: «Славія» (Чехія), ЧФР (Румунія), «Сівасспор» (Туреччина), «Балкані» (Косово).
Група Н: «Базель» (Швейцарія), «Слован» (Словаччина), «Жальгірис» (Литва), «Пюнік» (Вірменія).
Як повідомляв Укрінформ, відома група, в якій зіграє київське «Динамо» у Лізі Європи УЄФА.
Фото: uefa.com/uefaeuropaconferenceleague