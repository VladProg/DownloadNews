262 спортсмени виступатимуть за українську команду на III Європейських іграх, що відбудуться з 21 червня по 2 липня 2023 року у Кракові-Малопольська (Польща).


Це на 64 учасники більше, ніж на попередніх, II Європейських іграх, що відбулися і Мінську 2019 року, передає Укрінформ.
Поіменний склад учасників нашої офіційної делегаці затвердив виконавчий комітет Національного олімпійського комітету України. Список сформований за поданням національних федерацій з олімпійських та неолімпійських видів спорту згідно з міжнародною та національною системою відбору.
Українська команда буде представлена в 27-ми з 30-ти дисциплінах. Це - легка атлетика, артистичне плавання, веслування на байдарках і каное та веслувальний слалом, стрибки у воду, фехтування, бокс, кульова та стендова стрільба, скелелазіння, бадмінтон, тхеквондо, брейкинг, дзюдо, велоспорт (ВМХ-фристайл, маунтенбайк), триатлон, сучасне п’ятиборство, стрільба з лука, настілький теніс, баскетбол 3х3, таїландський бокс Муей-Тай, стрибки на лижах з трампліна, пляжний футбол, кікбоксинг, карате і текбол.
Примітно, що нинішнього року у складі національної збірної команди України спостерігається абсолютна гендерна рівність - 131 жінка та 131 чоловік.
Фото: noc-ukr.org.