На нагороду претендують 10 спортсменок.


Українську стрибунку у висоту Ярослава Магучіх номіновано на звання найкращої легкоатлетки світу 2022 року, повідомили World Athletics, передає Укрінформ.


Who is your Female Athlete of the Year?#AthleticsAwards pic.twitter.com/kxDVDCADcq
— World Athletics (@WorldAthletics) October 12, 2022

Атлети та чиновники голосуватимуть електронною поштою, а вболівальники можуть голосувати онлайн через соціальні мережі. Фото для кожного номінанта будуть розміщені на Facebook, Twitter, Instagram та YouTube цього тижня. Відмітка «подобається» або ретвіт вважатиметься одним голосом.
Голоси Всесвітньої легкоатлетичної ради враховуватимуться у 50% результатів, тоді як голоси спортсменів та вболівальників враховуватимуться у 25% підсумкових результатів.
Голосування за звання найкращого спортсмена року завершиться 31 жовтня. Після закінчення процесу організатори повідомлять імена п’яти фіналістів фіналістів серед жінок та ще п’ятьох – серед чоловіків. Переможців оголосять на початку грудня.
Як повідомлялося, Магучіх претендує на звання найкращої європейської легкоатлетки.
Як повідомляв Укрінформ, Ярослава Магучіх 4 рази перемагала на етапах Діамантової ліги, тріумфувала на Мультиспортивному чемпіонаті Європи і здобула «срібло» чемпіонату світу у 2022 році.
Фото: Getty Images