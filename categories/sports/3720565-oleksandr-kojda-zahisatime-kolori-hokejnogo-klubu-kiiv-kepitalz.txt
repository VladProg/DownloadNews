Амбітний новачок на хокейній мапі України «Київ Кепіталз» продовжує комплектувати склад для участі у XXXII чемпіонаті країни.

За команду гратиме молодий і перспективний новобранець Олександр Койда, передає Укрінформ.
19-річний нападник минулий сезон провів у складі херсонського «Дніпра» і допоміг клубу здобути бронзові нагороди. У 29 матчах Койда набрав 17 (7+10) очок.
Раніше вихованець київських шкіл хокею «Сокола» та «Крижинки» у чемпіонатах України захищав кольори білоцерківського «Білого Барса» (2017-2021 роки) та броварського БСФК (2021-2022).
«Київ Кепіталз» восени готується дебютувати у чемпіонаті України.
Фото: fhu.com.ua.