Стартував 8-й тур чемпіонату України з футболу серед команд Прем'єр-ліги (УПЛ).

Київська «Оболонь» на власному полі розійшлася миром із рівненським «Вересом» - 0:0, передає Укрінформ.
У перший ігровий день туру також грають «Олександрія» та одеський «Чорноморець».
У суботу, 23 вересня, черкаський «ЛНЗ» зіграє з київським «Динамо» (13.00), житомирське «Полісся» протистоятиме закарпатському «Минаю» (15.00), полтавська «Ворскла» зустрінеться з криворізьким «Кривбасом» (17.00), а львівський «Рух» проведе поєдинок з донецьким «Шахтарем» (19.00).
Програму туру у неділю, 24 вересня, завершать матчі луганської «Зорі» з «Дніпром-1» (15.00) та харківського «Маталіста 1925» з ковалівським «Колосом» (17.00).
У турнірній таблиці УПЛ лідирує «Шахтар», який після 7-ми турів набрав 17 очок. 14 очок в активі «Кривбаса», по 12 - у «Чорноморця» та «Полісся».
Фото: ФК «Оболонь».