Дворазовий олімпійський чемпіон Еліуд Кіпчоге з Кенії став автором нового світового рекорду в чоловічому марафоні.

37-річний стаєр у неділю, 25 вересня, подолав марафонську дистанцію у Берліні за рекордні 2 години, 1 хвилину та 9 секунд, передає Укрінформ.
Попередній світовий рекорд також належав Кіпчоге (2:01.39), який Еліуд встановив теж на Берлінському марафоні у 2018 році.
Додамо, Кіпчоге планує виступити на Олімпіаді-2024 у Парижі та стати першим триразовим олімпійським чемпіоном в історії.
Фото: Getty Images.