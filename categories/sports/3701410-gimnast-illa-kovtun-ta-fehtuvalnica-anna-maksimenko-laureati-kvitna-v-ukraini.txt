Експертна комісії НОК України розглянула досягнення українських спортсменів на провідних міжнародних змаганнях в олімпійських видах програми у квітні і визначила головних героїв другого місяця весни.

Номінацію «Найкращий спортсмен квітня 2023 року» виграв представник спортивної гімнастики Ілля Ковтун, передає Укрінформ.
Він - дворазовий бронзовий призер (у вправах на поперечині та паралельних брусах) та чемпіон Європи у багатоборстві в Анталії (Туреччина).
«Найкращим тренером квітня» визнали Ірину Надюк - особисту наставницю Іллі Ковтуна.
«Найкращою юною спортсменкою квітня» стала Анна Максименко - бронзова призерка чемпіонату світу з фехтування серед юніорів в особистих змаганнях шпажисток (Пловдив, Болгарія).
«Найкращим тренером квітня» став Андрій Орліковський - особистий наставник Анни Максименко.
Лауреати спортивного місяця будуть нагороджені грошовими преміями, ексклюзивними статуетками та пам’ятними плакетками.
Фото: facebook.com/olympicua.