За ініціативи головного тренера національної футбольної команди Сергія Реброва в Ужгороді проходить семінар для наставників збірних України.

Мета заходу - опираючись на скаутинг та різні технічні моменти, налагодити взаємодію між тренерами національної, молодіжної та юнацьких команд, передає Укрінформ.
У заході бере участь один з асистентів Сергія Реброва Гліб Платов, а також головний тренер молодіжної збірної Унаї Мельгоса, який виконуватиме функції модератора, співробітники відповідних підрозділів УАФ, представники юнацьких збірних, зокрема керманичі команд U18/19 Олег Кузнецов, U-17/18 - Юрій Мороз, U16/17 - Володимир Єзерський.
Фото: uaf.ua.