Перший поєдинок проти «Аріса» відбудеться 10 серпня.

«Динамо» вирушило до Греції на матч з «Арісом» у третьому кваліфікаційному раунді Ліги конференцій, повідомляє пресслужба київського клубу, передає Укрінформ.

Кияни виїхали через Чернівці до румунського міста Сучави. Звідти чартерним рейсом команда вилетить до міста Салоніки.



Тренерський штаб киян взяв на поєдинок із «Арісом» наступних гравців:

Воротарі: Бущан, Нещерет, Моргун;
Захисники: Вівчаренко, Попов, Малиш, Тимчик, Дячук, Сирота, Біловар, Дубінчак;
Півзахисники: Сидорчук, Бражко, Ярмоленко, Шепелєв, Перріс, Шапаренко, Лєднєв, Андрієвський, Караваєв, Кабаєв, Буяльський, Діалло, Царенко, Волошин, Рамадані;
Нападники: Ванат, Беніто.


Як повідомляв Укрінформ, перший матч між «Арісом» та «Динамо» пройде у Салоніках 10 серпня. Обслужить зустріч міжнародна бригада суддів на чолі з австралійцем Джарредом Джиллетом.
Фото: fcdynamo.com