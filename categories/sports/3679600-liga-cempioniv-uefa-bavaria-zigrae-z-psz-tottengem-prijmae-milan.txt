У Лізі чемпіонів УЄФА у середу, 8 березня, пройдуть чергові матчі у відповідь 1/8 фіналу.

Футболісти німецької «Баварії» у Мюнхені прийматимуть французький «Парі Сен-Жермен» (перша гра - 1:0), а у паралельному поєдинку о 22.00 англійський «Тоттенгем» у Лондоні зіграє з італійським «Міланом» (0:1), передає Укрінформ.
Ще чотири повторні матчі 1/8 фіналу Ліги чемпіонів пройдуть наступного тижня. 14 березня: «Манчестер Сіті» (Англія) - «Лейпциг» (Німеччина), «Порту» (Португалія) - «Інтер» (Італія); 15 березня: «Реал» (Іспанія) - «Ліверпуль» (Англія), «Наполі» (Італія) - «Айнтрахт» (Німеччина).
Як повідомлялося, першими чвертьфіналістами турніру стали португальська «Бенфіка» - після двох перемог над бельгійським «Брюгге» (2:0, 5:1), та англійський «Челсі», який за сумою двох матчів здолав німецьку «Боруссією» з Дортмунда (0:1, 2:0).
Жеребкування 1/4 та 1/2 фіналу Ліги чемпіонів УЄФА відбудеться 17 березня.