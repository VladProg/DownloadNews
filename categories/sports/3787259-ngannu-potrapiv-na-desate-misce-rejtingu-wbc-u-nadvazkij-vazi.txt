До рейтингу WBC Нганну потрапив після єдиного бою на професійному рівні.

Ексчемпіон UFC Франсіс Нганну потрапив до топ-10 рейтингу надважкої ваги за версією Всесвітньої боксерської ради (WBC), повідомила пресслужба організації, передає Укрінформ.
До рейтингу WBC Нганну потрапив після єдиного бою на професійному рівні. Наприкінці жовтня камерунець роздільним рішенням поступився британцю Тайсону Ф'юрі.
Як зазначили в організації, це рішення Ради директорів стало результатом «видатної роботи камерунця» проти чинного чемпіона у надважкій вазі за версією Всесвітньої боксерської ради.

У чинному рейтингу претендентів на титул WBC у надважкій вазі перше місце наразі посідає американець Деонтей Вайлдер.
Фото: Getty Images