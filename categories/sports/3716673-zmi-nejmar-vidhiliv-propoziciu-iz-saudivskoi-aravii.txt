Бразильцю давали 400 мільйонів євро.

Один із клубів із Саудівської Аравії зробив форварду «ПСЖ» Неймару пропозицію на суму 400 мільйонів євро, однак 31-річний бразилець цю пропозицію відхилив, повідомляє Footmercato, передає Укрінформ.
На даному етапі Неймара цікавлять тільки два варіанти продовження кар'єри: залишитися в «ПСЖ», або перейти в «Манчестер Юнайтед». Трансфер у МЮ залежить від того, чи зуміє катарський шейх Джасім Аль Тані придбати клуб.
Що стосується «ПСЖ», то чемпіони Франції готові продати Неймара, щоб розвантажити зарплатну відомість і позбутися гравця, чиєю поведінкою вони незадоволені.
Як повідомляв Укрінформ, «ПСЖ» достроково виграв чемпіонат Франції.
Фото: Getty Images