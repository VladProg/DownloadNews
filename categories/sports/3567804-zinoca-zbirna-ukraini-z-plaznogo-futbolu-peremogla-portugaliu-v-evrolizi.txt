В італійському місті Кальярі тривають матчі Євроліги-2022 з пляжного футболу.

Жіноча збірна України у п'ятницю обіграла команду Португалії - 3:2, передає Укрінформ.
Голи: Мирослава Випасняк (13-та і 32-а хвилини), Анастасія Кліпаченко (27) - Джоана Мейра (1), Джаміла (18).
Турнірна таблиця: Іспанія - 9 очок, Італія - 9, Португалія - 9, Україна - 6, Англія - 5, Чехія - 0.
Тепер українські футболістки очікують на результат поєдинку між Англією та Іспанією. У разі перемоги іспанок українки вийдуть до півфіналу Євроліги, а в разі успіху англійок зіграють у стиковому матчі за перепустку на Європейські ігри у Кракові з Чехією.
Фото: beachsoccer.com.