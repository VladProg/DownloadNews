У Лізі чемпіонів УЄФА тривають перші поєдинки другого відбіркового раунду сезону-2023/24.

Гра у словацькому місті Кошице між футболістами віце-чемпіонів України та Греції «Дніпра-1» та «Панатінаїкоса» завершилася з рахунком 1:3, передає Укрінформ.
У дніпрян наприкінці зустрічі м'яч забив Олександр Каплієнко (90-та хвилиина). Авторами голів у складі «Панатінаїкоса» стали словацький форвард Андраж Шпорар, який відзначився на 10-й хвилині матчу, сербський хавбек Філіп Джурічич (74) та грецький нападник Фотіс Йоаннідіс (83, з пенальті).
Зустріч у відповідь пройде 1 серпня на арені «Апостолос Ніколаїдіс» в Афінах (початок о 20.30).
Переможець за сумою двох матчів вийде до третього відбіркового раунду Ліги чемпіонів УЄФА, де зійдеться з французьким «Марселем».
Невдаха протистояння «Дніпро-1» - «Панатінаїкос» продовжить виступ у третьому відбірковому раунді Ліги Європи УЄФА, де зіграє з чеською «Славією» з Праги.
Фото: СК «Дніпро-1».