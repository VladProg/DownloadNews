У суботу, 30 вересня українець проведе бій проти Ісака Родрігеса.

Український боксер Олександр Гвоздик сподівається повернутись до чемпіонських боїв, про це він заявив у коментарі ES News, передає Укрінформ.
«Я зосереджений на наступному бої проти Родрігеса. Далі я хочу битися з найкращими. Готовий до боїв з Біволом та Бетербієвим. Є Азіз, Буатсі та інші. Я зараз повернувся до рейтингів, я готовий», – сказав Гвоздик.
Вище за всіх Гвоздик стоїть у рейтингу WBC - 5-е місце.
Як повідомляв Укрінформ, у суботу, 30 вересня в андеркарді бою Канело Альварес – Джермелл Чарло українець проведе бій проти Ісака Родрігеса.

Фото: Getty Images