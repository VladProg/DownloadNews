У Катарі триває фінальний турнір XXII чемпіонату світу з футболу.

Збірні Сербії та Камеруну завершили зустріч унічию - 3:3, передає Укрінформ.
М'ячі на арені «Ель-Джануб» міста Ель-Вакрі забили: Страхиня Павлович (45+1 хвилина), Сергій Милинкович-Савич (45+3), Александар Митрович (53) - у складі сербів; Шарль Кастеллетто (29-та хвилина), Венсан Абубакар (63) та Максим Чупо-Мотінг (66) - у африканців,
Сьогодні у квартеті G о 18.00 на арені «Стадіон 974» у Досі також відбудеться матч Бразилія - Швейцарія.
Турнірна таблиця групи G на цю годину: Бразилія - 3 очки (після 1-ї гри), Швейцарія - 3 (1), Камерун - 1 (2), Сербія - 1 (2).
28 листопада пройдуть два поєдинки групи H. О 15.00 на стадіоні «Ед'юкейшн сіті» в Ер-Райяні зустрінуться команди Республіки Корея та Гани, о 21.00 на поле Національного стадіону «Халіфа» у Лусаїлі вийдуть збірнв Португалії та Уругваю.
ЧС-2022 триватиме до 18 грудня.
Фото: AFP.