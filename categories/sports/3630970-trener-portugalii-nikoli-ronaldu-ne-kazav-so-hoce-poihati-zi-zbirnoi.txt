Тренер збірної Португалії спростував чутки про конфлікт з Роналду.

Тренер збірної Португалії Фернанду Сантуш розповів про те, що Кріштіану Роналду нормально сприйняв ситуацію, коли він не вийшов в основному складі на матч 1/8 фіналу ЧС-2022 проти Швейцарії, повідомляє BBC, передає Укрінформ.
«Я думаю, настав час дати Кріштіану спокій. Ніколи він не казав, що хоче поїхати зі збірної, тож треба закінчувати обговорення цієї теми. Перед матчем проти Швейцарії я викликав Роналду на розмову. Звичайно, він не був радий тому, що його не випустять у основі, адже він звик бути гравцем стартового складу. Він запитав: «Ви впевнені, що це хороша ідея?». Ми нормально поговорили, я йому пояснив, чому так вирішив. Була чесна розмова», — сказав Сантуш.
Без Роналду у стартовому складі команда розгромила Швейцарію 6:1.
Як повідомляв Укрінформ, у чвертьфіналі Португалія зіграє проти Марокко.
Фото: Getty Image