У Бельгії, Німеччині, Італії та Естонії за участю 24-х команд триває жіночий чемпіонат Європи з волейболу.

Збірна України у першому турі зазнала поразки від команди Сербії - 0:3 (14:25, 19:25, 16:25), передає Укрінформ.
Суперницями «синьо-жовтих» у групі В також будуть волейболістки Угорщини (19 серпня), Бельгії (21 серпня), Словенії (23 серпня) та Польщі (24 серпня).
Матчі 1/8 фіналу, куди потраплять по чотири команди шести груп, пройдуть 27 та 28 серпня.
Чвертьфінали заплановані на 29 та 30 серпня.
Півфінали відбудуться 1 вересня, а матч за бронзові медалі та фінал - 3 вересня.
Зазначимо, титул чинних чемпіонок Європи захищає збірна Італії.
Нагадаємо, чоловічий чемпіонат Європи (також за участю збірної України) пройде з 28 серпня по 16 вересня в Болгарії, Італії, Північній Македонії та Ізраїлі. «Синьо-жовті» розпочнуть континельтальну першість у групі В разом з командами Болгарії, Фінляндії, Словенії, Хорватії та Іспанії.
Фото: cev.eu.