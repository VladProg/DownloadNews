Українки Катерина Монзуль та Марина Стрілецька ввійшли до списку арбітрів, які влітку працюватимуть на матчах фінальної стадії жіночого чемпіонату світу-2023.

Мундіаль розпочнеться 20 липня в Австралії та Новій Зеландії, передає Укрінформ.
Загалом у списку 53 рефері. Монзуль, для якої цей світовий чемпіонат стане вже третім у кар’єрі (2015-й та 2019 роки), працюватиме в ролі головного арбітра, а Стрілецька виконуватиме обов’язки лайнсмена.
Варто зауважити, що Катерині 2015 року довірили судити фінальний матч чемпіонату світу, в якому команда США переграла Японію - 5:2.
Додамо, що жіноча збірна України не змогла пробитися на ЧС-2023, посівши у своїй відбірковій групі третє місце.
Фото: uaf.ua.