Поєдинками у Києві та Житомирі в п'ятницю, 28 липня, розпочинається черговий чемпіонат України з футболу серед команд Прем'єр-ліги (УПЛ).

О 17.00 київська «Оболонь» прийматиме ковалівський «Колос», а дебютант УПЛ житомирське «Полісся» о 19.00 зустрінеться з рівненським «Вересом», передає Укрінформ.
У другий ігровий день, 29 липня, «Рух» на стадіоні «Україна» у Львові зійдеться з луганською «Зорею» (15.00), а харківський «Маталіст 1925» протистоятиме чинному чемпіону країни донецькому «Шахтарю» (17.00).
Заключний день туру у неділю, 30 липня, заповнять матчі черкаського «ЛНЗ» з одеським «Чорноморцем» (15.00), київського «Динамо» із закарпатським «Минаєм» (17.00), «Олександрії» з криворізьким «Кривбасом» (19.00).
Поєдинок першого туру «Ворскла» (Полтава) - «Дніпро-1» перенесено через участь команд у єврокубках.
Фото: УПЛ.