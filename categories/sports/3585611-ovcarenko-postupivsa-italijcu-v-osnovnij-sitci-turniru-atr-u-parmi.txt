Українець Олександр Овчаренко програв у вівторок стартовий матч основної сітки турніру Асоціації тенісистів професіоналів (АТР) серії Challenger - Parma Challenger presentd by Iren - у Пармі (Італія) із призовим фондом €134,92 тис.

20-річний гравець (№436 АТР) у трьох сетах поступився італійцю Стефано Травальї (292) - 6:1, 1:6, 3:6, передає Укрінформ.
Тенісисти провели на корті 1 годину 53 хвилини.
У другому раунді Травалья зустрінеться зі своїм співвітчизником Андреа Вавассорі (202)
Як повідомляв Укрінформ, Овчаренко потрапив до «основи» турніру у Пармі через вдалі матчі кваліфікації.
Фото: ftu.org.ua.