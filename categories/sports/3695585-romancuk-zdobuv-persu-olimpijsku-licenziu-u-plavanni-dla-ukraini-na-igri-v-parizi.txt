Українець на фініші показав четвертий результат.

Україна здобула першу олімпійську ліцензію на Ігри у Парижі у плаванні, повідомляє Суспільне Спорт, передає Укрінформ.
На турнірі Stockholm Open українець Михайло Романчук зумів виконати норматив (3:46.78 хв) на дистанції 400 метрів вільним стилем, подолавши її за 3:46.68 хв.
Це перша ліцензія України у плаванні у відборі на Париж-2024. Також це перша успішна олімпійська кваліфікація Романчука саме на дистанції 400 метрів вільним стилем. На Іграх у 2016 та 2020 роках він у ній не змагався.
Як повідомляв Укрінформ, на Олімпійських іграх у Токіо Михайло Романчук здобув «срібло» на дистанції 1500 метрів, а також «бронзу» на 800-метрівці.
Фото: Getty Image