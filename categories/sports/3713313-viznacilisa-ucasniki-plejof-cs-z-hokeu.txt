В останньому турі групового етапу визначилися два учасники плей-оф.

На чемпіонаті світу з хокею в елітному дивізіоні завершились усі матчі групового етапу. За підсумками цього відрізку турніру визначилися учасники плей-оф, передає Укрінформ.
Цьогорічна світова першість з хокею в елітному дивізіоні проходить у Латвії та Фінляндії. Учасниками змагань на цьому рівні є 16 збірних, які поділені на дві групи по вісім учасників. Після групового етапу останні команди у кожній групі покидали елітний дивізіон, а по чотири найкращі виходили до плей-оф.
За підсумками шести турів групового етапу чемпіонату світу-2023 визначилися дві збірні, які вибувають у нижчий дивізіон та шість учасників плей-оф. До дивізіону I достроково вибули Угорщина та Словенія, натомість США, Швеція та Фінляндія гарантували собі перші три позиції у групі А, а також Швейцарія, Чехія та Канада – у групі В.
В останньому турі групового етапу визначалися ще два учасники плей-оф: Німеччина розгромила Францію - 5:0 та гарантувала собі плей-оф. Натомість Латвія обходила Словаччину, набравши очки у матчі проти Швейцарії. У підсумку, матч цих збірних завершився нічиєю 3:3 в основний час та дозволив Латвії вийти до плей-оф, а у овертаймі латвійці виграли матч та посіли третє підсумкове місці у групі.
Чвертьфінальні пари (матчі відбудуться 25 травня):
США - Чехія
Швейцарія – Німеччина
Швеція - Латвія
Канада - Фінляндія

Як повідомляв Укрінформ, у класі підвищилися Великобританія та Польща, які посіли перше й друге місця в групі IA відповідно.

Фото: Getty Images