Тренер футболістів «Дніпра-1» Валерій Городов прокоментував підсумки матчу Ліги конференцій УЄФА проти кіпрського «Аполлона» - 1:0.

Він підкреслив, що це перемга для всієї України, передає Укрінформ.
« Ми дуже раді цій перемозі. Вона - для всіх громадян України. Вважаю, що ми переграли суперника. Лише в останні 20 хвилин команді було важкувато, а до цього вона мала моменти, які треба було реалізувати. Головне, у захисті зіграли дуже щільно. Ми прагнули такого результату. Для нас це досвід в єврокубках. Вихід у весняну стадію турніру - це здорово. Також хочу подякувати місту Кошице, робітникам стадіону за прийом та допомогу», - заявив Городов.
Як повідомляв Укрінформ, перемога над кіпріотами дозволила українському клубу залишитися на другій сходинці у групі ЛК і забезпечити собі місце у стадії плей-офф турніру.
Фото: scdnipro1.com.ua.