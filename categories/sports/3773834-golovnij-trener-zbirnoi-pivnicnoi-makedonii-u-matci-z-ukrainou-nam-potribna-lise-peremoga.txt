Сьогодні збірна України проведе матч відбору на Євро-2024 проти Північної Македонії.

Головний тренер збірної Північної Македонії Благоя Милевський поділився очікуваннями від матчу відбору Євро-2024 проти України, передає Укрінформ.
«Цей матч не буде схожим на нашу зустріч у Скоп’є. Обидві команди перебувають у ситуації, коли потрібна лише перемога. Я очікую на відкритий поєдинок з обох сторін. Ми маємо бути зосередженими протягом усіх 90 хвилин, а не так, як це було в домашній грі.
Про Україну не варто багато говорити. Це команда із чудовими виконавцями. Але Північна Македонія вже показала, як грати проти сильних суперників. У двох попередніх матчах ми продемонстрували хороші дії, і сподіваюся, що так буде й завтра», — сказав Милевський.

Як повідомлялося, збірна України з футболу зіграє проти Північної Македонії сьогодні, 14 жовтня в рамках кваліфікації до чемпіонату Європи-2024. Початок матчу - о 16:00 за Києвом.
Фото: Getty Images