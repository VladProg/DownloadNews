Колишня перша «ракетка» України Еліна Світоліна прокоментувала свою участь у турнірі ITF у К’яссо (Швейцарія), матчі якого триватимуть до 16 квітня.

Спортсменка зазначила, що ці змаганнях допоможуть їй якомога швидше повернуть стабільність у грі, передає Укрінформ.
«Чому я вирішила зіграти в К'яссо? Мені завжди подобалося в Тічино (швейцарський кантон, де розташоване місто К'яссо. - Ред.). Мій чоловік живе у Швейцарії, і я чула багато хорошого про цей турнір. Я вдячна організаторам за wild card.
Відчуття від повернення на корт у Чарльстоні були чудовими, я сумувала за цими почуттями. К'яссо - ідеальний турнір, щоб зіграти хороші матчі і повернути стабільність у грі, але я буду сприймати кожен турнір просто матч за матчем. Із січня я відновила тренування з метою повернутися якомога швидше, працювала на ґрунті протягом двох місяців, знаючи, що, найімовірніше, мої перші матчі збігатимуться з цим часом сезону.
Які в мене цілі в рейтингу? Віддаю пріоритет своєму тенісу, бо рейтинг стане наслідком того рівня, який я зможу показати», - сказала Світоліна.
Свій перший поєдинок на турнірі в К'яссо проти румунської тенісистки Єлени-Габріели Русе Еліна Світоліна проведе у середу 12 квітня.
livetennis.it.