Відбулися стартові матчі 41-го чемпіонату Європи з баскетболу.

Чемпіон світу-2019 збірна Іспанії у Тбілісі (Грузія) упевнено обіграла команду Болгарії - 114:87 (28:17, 29:18, 32:31, 25:21), а баскетболісти Боснії та Герцеговини у Кельні (Німеччина) здобули вольову перемогу над угорцями - 95:85 (17:23, 28:23, 28:17, 22:22), передає Укрінформ.
У перший ігровий день змагань також зіграють Туреччина - Чорногорія, Словенія - Литва, Бельгія - Грузія, Франція - Німеччина.
Збірна України свій перший поєдинок проведе 2 вересня у Мілані (Італія) проти команди Великої Британії.
Євробаскет-2022 триватиме до 18 вересня.
Фото: Getty Images/Global Images Ukraine.