Футболісти криворізького «Кривбаса» обіграли полтавську «Ворсклу» у матчі 12-го туру чемпіонату України з футболу серед команд Прем'єр-ліги (УПЛ).

Зустріч на стадіоні «Україна» у Львові завершилася на користь «Кривбаса» з рахунком 1:0, передає Укрінформ.
Успіх криворіжцям приніс боснійський форвард Ріфет Капич, який забив з пенальті на 50-й хвилині.
На 7-й хвилині 11-метровий не реалізував нападник «Кривбаса» Дмитро Хомченовський.
Команди догравали поєдинок у неповних складах: хавбек криворіжців Андрій Понєдєльник отримав червону картку на 29-й хвилині, після чого арбітр Віталій Романов з Дніпра вилучив по черзі форвардів «Ворскли» албанця Тауланта Сефері (39) та бразильця Марлісона (54).
Сьогодні також грають ковалівський «Колос» та «Дніпро-1», рівненський «Верес» та донецький «Шахтар», передає Укрінформ.
У четвер, 10 листопада, зустрінутьсяіграють закарпатський «Минай» та одеський «Чорноморець» (13.00), львівський «Рух» та «Львів» (13.00), київське «Динамо» та «Олександрія» (15.00).
Як повідомляв Укрінформ, у перший ігровий день туру «Інгулець» із Петрового взяв гору над луганською «Зорею» (1:0), а харківське дербі «Металіст» - «Металіст 1925» завершилося внічию - 0:0.
У турнірній таблиці УПЛ лідирує «Дніпро-1» - 28 очок (після 10-ти ігор). Другим йде «Шахтар» - 23 (9), далі - «Зоря» - 22 (11) та «Олександрія» - 20 (9).