У четвер, 15 вересня, футболісти київського Динамо проведуть свій другий матч на груповому етапі Ліги Європи сезону-2022/2023 проти кіпрської команди АЕК (Ларнака).


Головним арбітром поєдинку УЄФА призначив данця Якоба Келета, передає Укрінформ.
Асистенти на лініях - Ларс Гуммельгаард та Віктор Скютте. Чортвертий рефері - Санді Путрос (усі - Данія).
У першому турі групи В ЛЄ «Динамо» на виїзді поступилося турецькому клубу «Фенербахче» (1:2), АЕК на власному полі також програв французькому «Ренну» (1:2).
Поєдинок «Динамо» - АЕК пройде у Кракові (Польща) на стадіоні імені Юзефа Пілсудського. Стартовий свисток пролунає о 22.00 за київським часом.
Фото: tv2ostjylland.dk.