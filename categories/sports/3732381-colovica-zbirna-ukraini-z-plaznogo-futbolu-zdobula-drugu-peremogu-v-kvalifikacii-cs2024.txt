Українці очолюють квартет перед заключним туром.

У другому турі європейського відбору на ЧС-2024 з пляжного футболу збірна України мінімально переграла Польщу (3:2), передає Укрінформ.
Ігор Левченко забив єдиний гол обох команд у першому періоді — 1:0 на користь України. На гол Лукаша Лося в другій 12-хвилинці Україна відповіла м'ячем Андрія Борсука, вдруге вийшовши вперед. Команди обмінялися голами й у другому періоді. Польща відновила паритет голом Філіпа Баса, але крапку в матчі встановив вирішальний м'яч Олега Зборовського — 3:2.
Україна перебуває за крок від виходу до чвертьфіналу відбіркового турніру. Перше місце збірна може гарантувати собі після матчу з Литвою у п'ятницю, 7 липня (початок — о 13:45 за київським часом).

Як повідомляв Укрінформ, Україна стартувала у кваліфікації з перемоги над Іспанією в екстратаймі (4:3).
Фото: beachsoccer.org.ua