У київській гімназії «Потенціал» для учнів 5-х класів відбувся Олімпійський урок.


Вихованці навчального закладу зустрілися з директором Олімпійської академії України, заслуженим працівником фізичної культури і спорту України, професором кафедри історії і теорії олімпійського спорту Навчально-наукового олімпійського інституту НУФВСУ Валентиною Єрмоловою, передає Укрінформ.
Вона розповіла п'ятикласникам про олімпійський рух, цінності олімпізму, про видатних спортсменів, про діяльність Олімпійської академії України та її президента - доктора педагогічних наук, професора Марії Булатової.
Після Олімпійського уроку гімназисти презентували підсумки своєї роботи за проєктом «Янголи спорту» на знак вшанування пам'яті українських спортсменів, які загинули під час війни.
Фото: facebook.com/olympicua.