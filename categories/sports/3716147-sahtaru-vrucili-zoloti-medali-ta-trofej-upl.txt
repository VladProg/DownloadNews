«Гірники» виграли чемпіонат України в 14-й раз в історії.

Гравцям, тренерському штабу та менеджменту донецького «Шахтаря» вручили золоті медалі та трофей переможця Української Прем’єр-ліги, передає Укрінформ.

На церемонії були присутні президент УАФ Андрій Павелко та голова УПЛ Євген Дикий.

«Шахтар» достроково виграв чемпіонат України сезону-2022/23 за один тур до завершення першості. «Гірники» стали недосяжними для конкурентів після перемоги над «Дніпро-1» (3:0).
«Шахтар» став чемпіоном України в 14-те в історії. Частіше національну першість вигравало лише Динамо – 16 титулів.

Як повідомляв Укрінформ, у заключному турі сезону «Шахтар» 4 червня зіграє з «Ворсклою», початок – о 15:00.

Фото: twitter.com/FCShakhtar