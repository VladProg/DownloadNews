Українкам не було рівних в акробатичній групі.

Збірна України виграла золото у Суперфіналі Кубка світу з артистичного плавання, який проходив в іспанському Ов’єдо, передає Укрінформ.
Чемпіонками в акробатичній групі стали Марина та Владислава Алексіїви, Марта Фєдіна, Вероніка Гришко, Софія Мацієвська, Дар’я Мошинська, Ангеліна Овчиннікова та Валерія Тищенко.
Українська збірна отримала оцінку 216.6701, випередивши на 0.5801 збірну Китаю. Для української команди ця нагорода стала четвертою у Суперфіналі Кубка світу з артистичного плавання.
Як повідомляв Укрінформ, сестри Алексіїви посіли друге місце у змаганнях дуетів у довільній програмі. Також Владислава та Марина стали бронзовими призерками у технічній програмі дуетів. Сестри Алексіїви у складі національної команди виграли «срібло» у технічній програмі у групових змаганнях.


Фото: Getty Images