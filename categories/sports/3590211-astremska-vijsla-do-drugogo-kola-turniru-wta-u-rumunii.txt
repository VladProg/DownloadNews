У румунському місті Клуж-Напока розпочався турнір Жіночої тенісної асоціації (WTA) - Transylvania Open - із призовим фондом $251,75 тис.

Українка Даяна Ястремська у першому колі змагань у трьох сетах за 2 години 20 хвилин переграла Тетяну Корпач з Німеччини - 6:3, 4:6, 7:5, передає Укрінформ.
У вирішальній партії українка поступалася 2:5, після чого виграла 5 геймів поспіль, відігравши два матчболи.
За путівку до чвертьфіналу Ястремська зійдеться з переможницею протистояння між шостим номером «посіву» співвітчизницею Мартою Костюк з італійкою Жасмін Паолині.
Як повідомляв Укрінформ, посіяна під другим номером перша «ракетка» України Ангеліна Калініна у першому колі змагань зустрінеться з Ежені Бушар з Канади.
Турнір Transylvania Open триватиме до 16 жовтня.
Фото: btu.org.ua.