Українки їдуть до Токіо у бойовому складі.

Став відомий склад збірної України на матч Кубка Біллі Джин Кінг проти збірної Японії, повідомляє прес-служба Федерації тенісу України, передає Укрінформ.
До нього увійшли Марта Костюк, Даяна Ястремська, Катаріна Завацька та Людмила Кіченок. Капітан команди – Михайло Філіма.
Матч Японія – Україна відбудеться 11-12 листопада у Токіо.
У цьому протистоянні українська команда боротиметься за право зіграти на етапі Qualifiers-2023. Збірна, що програла, наступного року візьме участь у зональному турнірі Першої групи.

Як повідомляв Укрінформ, Костюк свою участь у матчі з Японією підтвердила ще 12 жовтня.
Фото: btu.org.ua