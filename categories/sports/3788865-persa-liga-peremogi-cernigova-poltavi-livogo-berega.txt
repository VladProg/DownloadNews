У чемпіонаті України з футболу серед команд Першої ліги завершився 17-й тур.

«Гірник-Спорт» (Горішні Плавні) програв «Чернігову» - 0:2, «Полтава» вдома переграла «Діназ» (Вишгород) - 2:1, «Кремінь» у Кременчуці поступився київському «Лівому берегу» - 0:1, а «Металург» (Запоріжжя) та «Маріуполь» зіграли внічию - 0:0, передає Укрінформ.
У центральному матчі туру «Вікторія» у Сумах зазнала поразки від «Інгульця» з Петрового - 0:1.

Результати попередніх поєдинків туру:
«Нива» (Тернопіль) - «Хуст» - 4:1
«Поділля» (Хмельницький) - «Карпати» (Львів) - 0:1
«Агробізнес» (Волочиськ) - «Буковина» (Чернівці) - 3:0
«Епіцентр» (Кам’янець-Подільський) - «Прикарпаття» (Івано-Франківськ) - 1:1
«Металіст» (Харків) - «Нива» (Бузова) - 1:1.
Після 17-ти турів у лідерах групи А «Карпати» - 42 очки, «Агробізнес» - 29, «Епіцентр» - 28 та «Нива» (Бузова) - 27.
Групу В очолює «Інгулець» - 41 очко, далі йдуть «Лівий Берег» - 33 та «Вікторія» - 30.
Фото: ФК «Інгулець».