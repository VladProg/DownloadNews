Українсько-латвійський дует Людмира Кіченок - Олена Остапенко подолав стартове коло сітки парного розряду заключного, четвертого у сезоні турніру серії Grand Slam - Відкритого чемпіонату США з тенісу (US Open) у Нью-Йорку.

Посіяні під 10-м номером Кіченок та Остапенко у першому колі завдали поразки Андреа Гаміс із Венесуели та іспанці Сарі Соррібес Тормо - 7:5, 4:6, 6:3, передає Укрінформ.
Путівку до 1/8 фіналу Кіченок та Остапенко розіграють із переможницями матчу росіянок Еліни Аванесян та Камілли Рахімової з француженками Кларою Бюрель та Діан Паррі.
Відкритий чемпіонат США з тенісу триватиме до 10 вересня.
Фото: AP Images.