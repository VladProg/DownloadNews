До протистояння у чемпіонаті України із донецьким «Шахтарем» закарпатський «Минай» збирається зміцнити лави 23-річним захисником Олександром Мельником.

Про це повідомляє Sport.ua, передає Укрінформ.
Минулого сезону гравець вже виступав за «Минай» на правах оренди, потім повернувся до «Олександрії», з якою мав діючий контракт. 24 серпня Мельник припинив співпрацю з «Олександрією» і вже два дні тренується під керівництвом Володимира Шарана.
Найближчими днями «містяни» планують дозаявити вихованця київського «Динамо» і тоді вже в поєдинку з «Шахтарем» він зможе вийти на поле.
Поєдинок 6-го туру УПЛ «Минай» - «Шахтар» запланований на суботу, 2 вересня.
Фото: fco.com.ua.