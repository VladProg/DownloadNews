Акцію з подякою Польщі, її народу та уряду під час футбольного матчу у польському місті Вроцлав Україна-Англія проведуть українські волонтери.

Гуманітарний штаб «Рестовратор. Картопляне військо» та фонд «Дизель Шоу» приготували банеии, які розтягнуть під час гри, з текстами українською та польською мовами «Дякуємо Польщі за врятовані українські життя та допомогу нашим захисникам!» передає Укрінформ.
Наприкінці поєдинку український банер спустять на поле. На ньому мають розписатися футболісти. Цей банер експонуватиметься у посольстві Укоаїни в Польщі у Варшаві.
Крім того, на 24 хвилині кожного з таймів зустрічі Україна - Англія уболівальники піднімуть над головою українські картонні прапорці, а потім поміняють їх на польські. Цим вони віддадуть шану країні, в якій наші співвітчизники можуть спокійно грати у футбол під час війни.
У день гри у Вроцлаві пройдуть акції зі збору коштів. До України вирушить гуманітарний обоза із шести машин для ЗСУ та гумдопомога для ВПО.
Як повідомляв Укрінформ, відбірковий поєдинок Євро-2024 Україна - Англія розпочнеться у Вроцлаві 9 вересня на стадіоні «Тарчинський-Арена» о 19.00 за київським часом).
Фото: ukrayina.pl.