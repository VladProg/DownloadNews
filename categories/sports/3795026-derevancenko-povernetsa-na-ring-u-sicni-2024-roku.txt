Українець проведе бій у Лас-Вегасі.

Український боксер середньої ваги Сергій Дерев’янченко (14-5, 10 КО) незабаром повернеться на ринг, про це повідомив менеджер українця Кіт Коннолі, передає Укрінформ.

Поєдинок пройде в Лас-Вегасі, ім’я суперника буде відоме пізніше.
У своєму останньому бою Дерев’янченко програв мексиканцю Хайме Мунгії рішенням суддів. За підсумками 12 раундів всі троє рефері віддали перемогу мексиканському боксеру — 115:112, 114:113, 114:113.

Поразка від Хайме стала для українця п’ятою на профі-рівні та четвертою – за останні п’ять поєдинків.
Фото: Getty Images