Українці зіграють із Португалією.

Організатори турніру визначили, що поєдинок України та Португалії відбудеться у суботу, 9 вересня о 20:30 за київським часом, передає Укрінформ.
На момент початку зустрічі українських та португальських волейболістів уже визначиться суперник у чвертьфіналі. Адже того ж дня о 17:30 відбудеться матч Словенія - Туреччина.
Україна вийшла у плей-оф з групи В, де суперниками підопічних Угіса Крастіньша стали Словенія, Хорватія, Болгарія, Фінляндія та Іспанія. За підсумками групового етапу "синьо-жовті" посіли третє місце. Суперником українських волейболістів у 1/8 фіналу стала збірна Португалії – друга команда групи D.


Як повідомляв Укрінформ, Україна втретє поспіль пройшла до фінальної частини Євро з волейболу, дотепер найкращим результатом команди є чвертьфінал 2019 року.
Фото: cev.eu