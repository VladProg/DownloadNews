Стартував розіграш Кубка України з хокею.

У перших поєдинках київський «Сокіл» у серії булітів здолав херсонський «Дніпро» - 4:3 (основний час завершився внічию - 3:3), а «Кременчук» розгромив команду «Харківські Берсерки» - 12:3, передає Укрінформ.
14 вересня відбудеться другий ігровий день змагань. Розпочне виступи новачок сезону клуб «Київ Кепіталз», який зіграє з «Харківськими Берсерками».
Ще один новачок, який також представляє столицю, - «Тризуб», побореться з «Дніпром».
Додамо, що це третій розіграш хокейного Кубка України. Попередні рази - в 2007-у і 2022-у роках - трофеєм володів «Сокіл».
Фото: facebook.com/fhu.com.ua.