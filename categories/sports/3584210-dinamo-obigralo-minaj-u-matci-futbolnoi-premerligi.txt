Київське «Динамо» здобуло другу перемогу у чемпіонаті України з футболу серед команд Прем'єр-ліги (УПЛ).

У поєдинку 5-го туру національної першості «біло-сині» на виїзді обіграли закарпатський «Минай» з рахунком 1:0, передає Укрінформ.
Успіх динамівцям приніс гол Віктора Циганкова на 51-й хвилині.
Тур завершиться матчами між одеським «Чорноморцем» та «Олександрією» (15.00), луганською «Зорею» та криворізьким «Кривбасом» (17.00).
Результати попередніх матчів 5-го туру:
«Металіст 1925» (Харків) - «Колос» (Ковалівка) - 2:0
«Інгулець» (Петрове) - «Ворскла» (Полтава) - 0:1
«Львів» - «Дніпро-1» - 0:3
«Металіст» (Харків) - «Шахтар» (Донецьк) - 1:6.
У турнірній таблиці УПЛ лідирує «Шахтар», в активі якого 13 очок після 5-ти ігор. У «Динамо» - 6 очок після 4-х матчів і 9-та сходинка.
Фото: ФК «Динамо».