Відбірковий цикл чемпіонату Європи з футболу 26 березня продовжили вісім матчів кваліфікації континентальної першості.

У групі С, де виступає збірна України, чинний володар титулу команда Італії на виїзді обіграла збірну Мальти - 2:0, передає Укрінформ.
Успіх апеннінцям принесли голи Матео Ретегі (15-а хвилина) та Маттео Пессіни (27).
Як повідомляв Укрінформ, збірна України у Лондоні поступилася команді Англії (0:2).
Турнірне становище: Англія - 6 очок (після 2-х ігор), Північна Македонія - 3 (1), Італія - 3 (2), Україна - 0 (1), Мальта - 0 (2).
Результати решти поєдинків ігрового дня відбору Євро-2024:
група H: Казахстан - Данія - 3:2, Словенія - Сан-Марино - 2:0, Північна Ірландія - Фінляндія - 0:1
група J: Словаччина - Боснія та Герцеговина - 2:0, Люксембург - Португалія - 0:6, Ліхтенштейн - Ісландія - 0:7.
Нагадаємо, найближчі поєдинки українці проведуть у Північній Македонії (16 червня) та з Мальтою (19 червня).
Фото: AFP.