Український гравець «Бостона» Святослав Михайлюк провів другий передсезонний матч НБА.


Він зіграв 19 хвилин проти «Філадельфії» (112:101), повідомляє Укрінформ.
Українець набрав 15 очок, реалізував 5 з 6 з гри, у тому числі 3 з 4 триочкових. Також в його активі 6 підбирань та 2 передачі.
За набраними очками в матчі Михайлюк ділить друге місце з Семом Гаузером, більше має лише Пейтон Прітчард - 17 очок.
У першому передсезонному матчі Свят теж набрав 15 очок - у грі з «Нью-Йорком».
Як повідомлялося, минулий сезон 26-річний Михайлюк завершив у складі «Шарлотт». У середньому він набирав 6,6 очка, 1,5 передачі, 1,5 підбирання, 0,4 перехоплення, 0,1 блок-шота та 0,7 втрати за матч.
Фото: henryherald.com