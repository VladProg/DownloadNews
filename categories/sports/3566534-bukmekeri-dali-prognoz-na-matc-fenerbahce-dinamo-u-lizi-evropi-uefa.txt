У Лізі Європи УЄФА у четвер, 8 вересня, відбудуться поєдинки першого туру групового етапу основної сітки сезону-2022/23.

Як повідомляв Укрінформ, футболісти київського «Динамо» розпочнуть виступ виїзним матчем проти турецького «Фенербахче».
У стартовій зустрічі букмекери Parimatch віддають перевагу суперникам киян.
Успіх команди Мірчі Луческу оцінюється коефіцієнтом 4,90, нічия - 4,10, перемога «Фенербахче» - 1,70.
Гра «Фенербахче» - «Динамо» пройде 8 вересня на «Шюкрю Сараджоглу» у Стамбулі. Початок о 19.45 за київським часом.
В іншому матчі групи В кіпрський АЕК у місті Ларнака зійдеться із французьким «Ренном».