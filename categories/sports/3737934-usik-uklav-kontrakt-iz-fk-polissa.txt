Чемпіон світу з боксу в суперважкій вазі за версіями WBA-Super, WBO, IBF та IBO Олександр Усик повертається в український футбол.

Як повідомляє офіцйний сайт ФК «Полісся», 36-річний боксер підписав однорічну «офіційну угоду щодо футбольної співпраці» із житомирським колективом, передає Укрінформ.
Що саме мається на увазі під «футбольною співпрацею», не повідомляється. Але клуб пообіцяв незабаром розкрити подробиці цієї угоди.
За інформацією джерела, Усик вибрав для себе 17-й ігровий номер.
Нагадаємо, що Усик уже грав за «Полісся»: у лютому 2022 року в рамках Winter Cup 2022 боксер виходив на заміну, після чого Олександр заявив про бажання спробувати свої сили в Українській Прем'єр-лізі (УПЛ) у складі житомирського клубу.
Фото: polissyafc.com.