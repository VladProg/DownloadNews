Другій «ракетці» України Марті Костюк не вдалося подолати друге коло одиночного розряду на престижному турнірі Жіночої тенісної асоціації (WTA) - Mutua Madrid Open - у Мадриді (Іспанія) із призовим фондом $7,652 млн.

За вихід до 1/16 фіналу грунтових змагань посіяна під 32-м номером Костюк у трьох сетах поступилася першій «ракетці» Колумбії Камілі Осоріо (№115 рейтингу WTA) - 6:3, 4:6, 3:6, передає Укрінформ.
Тенісистки провели на корті 2 години 15 хвилин.
Марта Костюк продовжить виступ на Mutua Madrid Open у парному розряді, де у тандемі з румункою Оленою-Габріелою Русе зустрінеться з угорсько-казахстанським дуетом Тімеа Бабош - Анна Даниліна.
Турнір у Мадриді триватиме до 6 травня.
Фото: Getty Images.