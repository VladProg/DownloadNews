У футбольних поєдинках 1/16 фіналу Кубку англійської ліги за вихід до наступного раунду боролися одразу чотири команди, кольори яких захищають футболісти збірної України.

«Евертон» Віталія Миколенка на виїзді виступав проти колег з АПЛ - «Астон Вілли». Віталій відіграв перший тайм, а його команда перемогла - 2:1, передає Укрінформ.
«Борнмут» Іллі Забарного приймав представників Чемпіоншипу зі «Сток Сіті». Українець провів на полі увесь матч і допоміг команді обіграти суперника з рахунком 2:0.
«Арсенал» Олександра Зінченка на чужому стадіоні бився з елітним «Брентфордом». Наш універсал вийшов на поле на 69-й хвилині зустрічі, яка закінчилася з рахунком 1:0 на користь гостей.
Зрештою, «Челсі» Михайла Мудрика приймав також клуб АПЛ «Брайтон». Атакувальний півзахисник нашої національної збірної вийшов у стартовому складі і грав до 68-й хвилині поєдинку (1:0).
На фото: Михайло Мудрик/uaf.ua.