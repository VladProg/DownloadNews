Юнацька збірна України U19 перемогою продовжила виступ в основному раунді відбору чемпіонату Європи з футзалу.


У групі 2 основного раунду кваліфікації, поєдинки якої приймає сербське місто Врнячка-Баня, «синьо-жовті» стартували з упевненої перемоги над Чорногорією (12:1), а тепер обіграли румунів - 7:3, передає Укрінформ.
Авторами голів у матчі Румунія - Україна стали Петер (10-та хвилина), Чиреш (34, 38) - Рибіцький (6), Сніцаренко (8, 15), Тютюрай (20), Ткаченко (24), Малиновський (28), Белімов (34).
Результат іншого поєдинку другого туру Сербія - Чорногорія - 3:1.
Турнірна таблиця: Україна - 6 очок, Сербія - 6, Румунія - 0, Чорногорія - 0.
Календар матчів 3-го туру:
25.03.2023
Чорногорія - Румунія (початок о 17.00)
Сербія - Україна (20.00).
Місцем проведення фінального турніру Євро-2022/2023 з футзалу серед юнаків до 19-ти років був визначений Пореч (Хорватія). Окрім господарів, хорватів, у фінальній стадії з 3-го до 10 вересня гратимуть сім збірних, які стануть відомі кваліфікації, що завершиться до 26 березня.
Фото: facebook.com/uafukraine.