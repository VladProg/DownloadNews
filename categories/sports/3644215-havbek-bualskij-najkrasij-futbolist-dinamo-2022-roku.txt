29-річний півзахисник Віталій Буяльський визнали найкращим футболістом київського «Динамо» у 2022 році.


Віталій набрав за підсумками голосування на офіційних сторінках клубу у соціальних мережах більшість голосів (55%), передає Укрінформ.
Загалом в опитуванні взяли участь понад 8 тисяч уболівальників.
Окрім Буяльського серед претендентів також були воротар Георгій Бущан, захисник Ілля Забарний, хавбеки Сергій Сидорчук та Віктор Циганков.
У нинішньому сезоні Буяльський зіграв у складі «Динамо» 27 матчів, забив 11 м'ячів і зробив 3 результативні передачі.
Як повідомлялося, за підсумками 2021 року найкращим гравцем «Динамо» вболівальники назвали хавбека Миколу Шапаренка.
Фото: fcdynamo.com.