Міжнародна федерація шахів (ФІДЕ) оприлюднила рейтинг-лист станом на 1 липня 2023 року.

У першу десятку списку у жінок, як і раніше, входить ексчемпіонка світу українка Марія Музичук (коефіцієнт 2511), яка займає 10-ту позицію, передає Укрінформ.
Старша сестра Марії - Анна Музичук (2509) піднялася на одну сходинку і посідає 11-те місце.
Жіночий рейтинг продовжує очолювати китаянка Хоу Іфань (2628).
У першій сотні найсильніших шахісток світу, окрім сестер Музичук, ще три представниці України: 30. Юлія Осьмак (2444), 33. Анна Ушеніна (2434), 80. Наталія Букса (2365).
У чоловіків упевнено лідирує норвежець Магнус Карлсен (2835).
До першої світової сотні входять сім шахістів України: 38. Павло Ельянов (2694), 64. Ігор Коваленко (2674), 65. Андрій Волокітін (2674), 72. Антон Коробов (2667), 73. Василь Іванчук (2667), 76. Руслан Пономарьов (2664), 87. Юрій Криворучко (2656).
Фото: Facebook.