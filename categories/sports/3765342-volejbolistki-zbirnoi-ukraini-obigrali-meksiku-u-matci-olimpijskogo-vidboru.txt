Жіноча збірна України з волейболу завершила виступ у відбірковому турнірі на Олімпійські ігри-2024.

У заключному, 7-му турі групи А у китайському Нінбо «синьо-жовті» здобули свою другу перемогу, обігравши суперниць із Мексики - 3:1 (25:12, 25:22, 22:25, 25:19), передає Укрінформ.
У підсумку українки посіли шосте місце і не змогли кваліфікуватися на літні Ігри-2024.
У групі А на дві олімпійські путівки претендують збірні Сербії, Домініканської Республіки та Нідерландів.
Фото: CEV