Форвард пропустив матч проти «Вереса».

Нападник «Шахтаря» Лассіна Траоре пропустить три місяці через тендиніт квадрицепсу, про це повідомив головний тренер «Гірників» Ігор Йовічевіч після переможного матчу проти «Вереса» (2:1), передає Укрінформ.

«Траоре не гратиме три місяці. Траоре має нове пошкодження. Тендиніт квадрицепсу. Думаю, до початку зборів він буде готовим. Це важливий футболіст для нас, нашого футболу. Особливо на чужій половині поля, де він грає корпусом дуже добре, дає «кисень» нашим вісімкам, вінгерам. Тобто дуже кваліфікований футболіст», – розповів Йовічевіч.
Траоре цього сезону зіграв 31 матч за «Шахтар» у всіх турнірах, у яких забив шість голів і віддав чотири результативні передачі.
Як повідомляв Укрінформ, «Шахтар» повернув лідерство у турнірній таблиці чемпіонату України, у наступній грі «Гірники» зіграють проти «Зорі» 24 травня.

Фото: shakhtar.com