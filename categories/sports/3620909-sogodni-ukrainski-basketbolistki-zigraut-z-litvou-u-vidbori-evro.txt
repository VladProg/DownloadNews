24 листопада національна жіноча збірна України зіграє в гостях проти Литви у відборі на Євробаскет-2023

Зустріч групи В розпочнеться у Вільнюсі о 19.30, передає Укрінформ.
Наша команда проведе свій третій матч кваліфікації Євробаскета-2023. Для команди Срджана Радуловича це буде перша офіційна гра більш ніж за рік - з листопада 2021-го, коли українки стартували у відборі з двох перемог - над Францією та Фінляндією.
Суперниці збірної України - баскетболістки Литви у першому матчі відбору вдома здолали Фінліндію, а в другому - на виїзді без шансів програли францженкам.
10 переможців груп та чотири найкращі команди, які посядуть другі місця, отримають путівки на Євробаскет. Для України на перший план виходять ігри з Францією та Литвою - якраз з ними нам суперничати під час ігрового вікна. Перемога +19 над Францією (90:71) є для нашої збірної великим плюсом.
Матч Литва - Україна у прямому ефірі покаже телеканал XSPORT.
На фото: Аліна Ягупова/fbu.ua.