Зірковий форвард пропустив перший матч проти Канади через травму.

Лідер атак збірної Бельгії Ромелу Лукаку повернувся до загальної групи команди, повідомляє офіційний аккаунт збірної Бельгії у Твіттері, передає Укрінформ.

Травму стегна Лукаку зазнав ще наприкінці жовтня у складі міланського «Інтера».
Бельгійці розпочали чемпіонат світу мінімальною перемогою 1:0 над Канадою.
Як повідомляв Укрінформ, у другому турі команда Роберто Мартінеса у неділю, 27 листопада, зіграє з Марокко.

Фото: Getty Image