Футбольний нападник київського «Динамо» Ерік Рамірес, який виступає в оренді за клуб «Атлетіко Насьйональ», приніс своєму клубу перемогу у чемпіонаті Колумбії.

«Насьйональ» на виїзді переміг команду «Америка Калі», передає Укрінформ. На 23-й хвилині 25-річний венесуелець обіграв голкіпера і забив м'яч у порожні ворота.
Матч завершився мінімальною перемогою «Атлетіко Насьональ» - 1:0.
У складі «Динамо» Рамірес зіграв 17 матчів і забив 4 м'ячі. За збірну Венесуели форвард провів 8 поєдинків (1 гол).
Фото: fcdynamo.com.