Українка не змогла вийти в парний чвертьфінал.

Українська тенісистка Марта Костюк завершила виступи в парному розряді на ґрунтовому турнірі серії WTA 1000 у Римі (Італія), передає Укрінформ.

У другому раунді змагань українка разом з Єленою-Габріелою Русе з Румунії програла тандему Дезіре Кравчик / Демі Схюрс (США / Нідерланди), 0:6, 1:6. Матч тривав 1 годину 7 хвилин.
Дезіре Кравчик і Демі Схюрс у наступному раунді зіграють проти переможниць матчу Нікулеску / Ніномія – Ейкері / Като.

Як повідомляв Укрінформ, сьогодні, 14 травня, Марта завершила виступи на турнірі WTA 1000 у Римі в одиночному розряді – у третьому раунді основи українка програла Паулі Бадосі з Іспанії.

Фото: btu.org.ua