Футболісти мадридського «Реала» здобули вольову перемогу над «Реал Сосьєдадом» у 5-му турі елітного дивізіону чемпіонату Іспанії.

Поєдинок на «Сантьяго Бернабеу» в Мадриді завершився на користь господарів з рахунком 2:1, передає Укрінформ.
Успіх «Реалу» принесли голи Федеріко Вальверде (46-та хвилина) та Хоселу (60). Гості відзначилися на 5-й хвилині результативним пострілом Андера Барренечеа.
«Реал» набрав 15 очок і повернувся на перше місце у турнірній таблиці Ла Ліги. Другою йде «Барселона» (13).
Фото: Getty Images/Global Images Ukraine.