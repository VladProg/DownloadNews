Український нападник Денис Гончаренко демонструє результативний хокей на старті Балтійської ліги.


Після дублю в складі «Каунаса» у першому матчі вихованець херсонського хокею відзначився хет-триком і результативною передачею у другому поєдинку, в якому команда перемогла 9:1 «Енергію» з Електреная, передає Укрінформ.
З шістьма очками в доробку (5+1) Гончаренко очолив бомбардирські перегони в Лізі.
«Каунас» очолює тренерський дует Сергій Вітер - Альберт Шафіков. За цю команду, окрім Гончаренка, також виступають українці - воротар Сергій Писаренко, оборонець Владислав Сушков, нападники Назар Ружніков, Давид Іващенко і Микита Семененко. «Каунас» з п'ятьма очками йде на чолі таблиці Балтійської ліги.
Фото: hsl.com.ua.