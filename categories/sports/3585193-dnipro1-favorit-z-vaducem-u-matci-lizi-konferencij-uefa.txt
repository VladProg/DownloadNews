Футболісти «Дніпра-1» у четвер, 6 жовтня, проведуть поєдинок 3-го туру Ліги конференцій УЄФА, в якому зустрінуться з представником Ліхтенштейну «Вадуцем».

Матч відбудеться у словацькому місті Кошице, де «Дніпро-1» буде номінальним господарем, передає Укрінформ.
У майбутній грі букмекери Parimatch віддають перевагу українській команді.
Успіх «Дніпра-1» оцінюється коефіцієнтом 1,63, нічия - 4,00, перемога «Вадуца» - 5,30.
Матч «Дніпро-1» - «Вадуц» розпочнеться о 19.45 за київським часом.
В іншому поєдинку квартету Е о 22.00 зустрінуться нідерландський АЗ «Алкмаар» та кіпрський «Аполлон».
Турнірне становище: АЗ «Алкмаар» - 6 очок, «Дніпро-1» - 3, «Аполлон» - 1, «Вадуц» - 1.
Фото: scdnipro1.com.ua.