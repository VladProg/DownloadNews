Сербу підкорилось два досягнення.

Сербський тенісист Новак Джокович на турнірі АТР серії Мастерс у Римі (Італія) успішно минув стадію 1/8 фіналу, передає Укрінформ.
Джокович у двох сетах обіграв Кемерона Норрі з Великої Британії – 6:3, 6:4.
Ставши учасником чвертьфіналу римського турніру, Новак став першим гравцем, який 17 разів зміг дійти до 1/4 фіналу на одному й тому самому турнірі серії Мастерс.
Крім цього, Новак став першим в історії, кому вдалося дійти до 17 чвертьфіналів поспіль на турнірах АТР усіх категорій.
У чвертьфіналі турніру в Римі серб зіграє з переможцем зустрічі Алєксєй Попирін (Австралія) – Хольгер Руне (Данія).

Як повідомляв Укрінформ, Людмила Кіченок та Олена Остапенко вийшли до 1/4 фіналу парного турніру WTA у Римі.

Фото: Getty Images