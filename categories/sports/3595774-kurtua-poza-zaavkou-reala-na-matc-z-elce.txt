Завтра на воротах «Реала» має знову стояти Андрій Лунін.

Бельгійський голкіпер Тібо Куртуа, який учора здобув трофей Лева Яшина, не встиг відновитися після травми і знову не увійшов до заявки «Реала» на матч проти «Ельче», передає Укрінформ.

Головний тренер «Реала» Карло Анчелотті на передматчевій прес-конференції підтвердив, що з «Ельче» знову зіграє Андрій Лунін.

Для Луніна це буде вже шостий матч за «Реал» цього сезону.
Матч «Ельче» - «Реал» відбудеться завтра, 19 жовтня. Початок поєдинку – о 22:00 за Києвом.

Як повідомляв Укрінформ, Куртуа не грав у останніх 5 матчах через травму спини.

Фото: Getty Image