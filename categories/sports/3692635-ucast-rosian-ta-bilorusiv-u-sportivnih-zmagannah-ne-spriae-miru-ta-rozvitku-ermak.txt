Участь російських та білоруських спортсменів у змаганнях не сприяє миру та розвитку у світі.

Про це керівник Офісу Президента Андрій Єрмак написав у Твіттері, передає Укрінформ.
"У Міжнародний день спорту на благо миру та розвитку я хочу ще раз нагадати, що участь російських та білоруських спортсменів не сприяє миру та розвитку. Вони – чемпіони світу в тероризмі. Справедливість має перемогти. Терористам не місце в спортивному світі", - написав Єрмак.
Як повідомлялося, у міжнародний день спорту у Києві вшанували пам’ять загиблих українських спортсменів і тренерів.
Від початку повномасштабної війни росії проти України загинули 228 українських спортсменів і тренерів.
Фото: ОП