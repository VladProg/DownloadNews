Чиджоке є голкіпером молодіжної збірної Нігерії.

«Полісся» оголосило, що у розташування житомирської команди прибув голкіпер збірної Нігерії U-20 Чіджоке Аніагбосо, передає Укрінформ.

Житомиряни оголосили про трансфер 19-річного нігерійця ще наприкінці травня, він не міг прибути раніше через проблеми з отриманням робочої візи в Україні. Трансфер відбувся на правах вільного агента. Контракт з гравцем розрахований на 5 років.
Попереднім клубом воротаря був нігерійський ««Джаянт Брілларс».
Новачок житомирського клубу - гравець збірної Нігерії U-20. У складі команди став бронзовим призером Кубка африканських націй-2023 U-20, зігравши всі 6 матчів на турнірі в основному складі. Має досвід викликів й до національної збірної Нігерії.
Фото: facebook.com/fcpolissya