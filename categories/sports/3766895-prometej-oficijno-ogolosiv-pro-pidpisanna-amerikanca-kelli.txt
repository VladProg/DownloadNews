28-річний американський форвард Рашард Келлі став гравцем «Прометея».


Про це повідомив президент команди Володимир Дубинський у Фейсбуці, передає Укрінформ.
Минулий сезон він розпочав у складі австралійської команди «Тасманія Джекджамперс».
1 березня він підписав угоду з литовським клубом «Вільнюс Вулвз», а наприкінці липня цього року став вільним агентом.
У 11 матчах за клуб Келлі в середньому за 22,6 хвилини на паркеті набирав 11,5 очок та 5,3 підбирання.
Він також має досвід виступу в чемпіонаті Італії, Франції, Туреччини та Єврокубку. Нещодавно Келлі тренувався з кількома командами НБА.
Фото: goshockers.com