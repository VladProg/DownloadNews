Жіноча тенісна асоціація (WTA) назвала місто, де проходитиме Підсумковий чемпіонат.

Змагання найкращих тенісисток сезону відбудуться з 29 жовтня по 5 листопада у Канкуні (Мексика), передає Укрінформ.
2021 року цей турнір вже проходив у Мексиці - тоді змагання приймало місто Гвадалахара.
У Підсумковому турнірі візьмуть участь тенісистки та дуети, які посідають 1-8 місце у чемпіонських гонах сезону.
Нагадаємо, українка Еліна Світоліна виграла Підсумковий турнір WTA 2018 року у Сингапурі. Це була друга участь Світоліної на Підсумковому турнірі. У 2017 році вона не вийшла з групи, а у 2019-му зупинилася за крок від другої поспіль перемоги, поступившись у фіналі австралійці Ешлі Барті.
На фото: Еліна Світоліна (AP).