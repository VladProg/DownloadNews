Футболісти «Олександрії» завершили внічию 2:2 вдома матч проти лідера чемпіонату України серед команд Прем'єр-ліги «Дніпра-1» у 16-у турі.

М'ячі забили: Еміль Мустафаєв (30-та і 88-ма хвилини) - у складі господарів; Домінго Бланко (23) і Артем Довбик (58) - у дніпрян, передає Укрінформ.
Сьогодні у чемпіонаті проходять ще два поєдинки. Зустрічаються київське «Динамо» та «Інгулець» з Петрового, рівненський «Верес» та одеський «Чорноморець».
На неділю, 5 березня, заплановані матчі полтавської «Ворскли» та луганської «Зорі», харківського «Металіста» та львівського «Руха», харківського «Металіста 1925» та донецького «Шахтаря».
Завершить програму 16-го туру у понеділок, 6 березня, поєдинок «Львова» із закарпатським «Минаєм».
Як повідомляв Укрінформ, у стартовій грі туру криворізький «Кривбас» переміг вдома ковалівський «Колос» - 1:0.
Автором єдиного голу на 61-й хвилині став захисник Віталій Вернидуб.
Становище лідерів: «Дніпро-1» - 36 очок (після 15-ти ігор), «Шахтар» - 33 (14), «Динамо» - 30 (15) «Зоря» - 28 (15) та «Олександрія» - 26 (15).
Фото: scdnipro1.com.ua.