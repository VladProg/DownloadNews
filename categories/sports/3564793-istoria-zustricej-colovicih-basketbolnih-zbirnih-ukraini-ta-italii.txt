У понеділок, 5 вересня, чоловіча збірна України з баскетболу зіграє свій третій матч групового раунду чемпіонату Європи-2022, в якому протистоятиме в Мілані господарям паркету - команді Італії.

Для суперників це буде п’ята офіційна зустріч. Три матчі виграли апеннінці, в одній перемогу святкували українські баскетболісти, передає Укрінформ.
Євробаскет-2005
Італія - Україна - 99:62 (29:18, 17:23, 22:10, 31:11).
Чемпіонат Європи у 2005 році Україна провела невдало, програвши всі матчі групового етапу.
Євробаскет-2013
Італія - Україна - 58:66 (17:13, 17:22, 14:16, 10:15).
Найуспішніший для нас чемпіонат Європи. Українці упевнено пройшли перший груповий етап, потім - другий. У чвертьфіналі команда поступилася Хорватії, і в матчі з Італією розігрувалась путівка на чемпіонат світу. Фінальна сирена зафіксувала перемогу України, яка здобула путівку на ЧС до Іспанії.
Євробаскет-2017
Україна - Італія - 66:78 (19:16, 14:27, 15:16, 18:19).
Команди зустрічалися у другому турі групового етапу.
Відбір на чемпіонат світу-2023
Україна - Італія - 89:97 (19:19, 26:15, 22:38, 22:25).
Сьогоднішній матч Італія - Україна розпочнеться о 22.00 за київським часом.
Фото: fbu.ua.