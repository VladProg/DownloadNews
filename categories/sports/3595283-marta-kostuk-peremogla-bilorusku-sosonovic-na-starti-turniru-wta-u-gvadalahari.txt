Друга «ракетка» України Марта Костюк упевнено подолала перше коло турніру Жіночої тенісної асоціації (WTA) у Гвадалахарі (Мексика) - Guadalajara Open Akron - із призовим фондом $2,527 млн.

За вихід до другого раунду змагань Костюк (№58 рейтингу WTA) завдала поразки 32-му номеру світової класифікації білорусці Олександрі Соснович - 6:1, 6:3, передає Укрінформ.
Протистояння тривало 1 годину 10 хвилин.
Путівку до третього кола турніру Костюк розіграє із посіяною під 4-м номером Марією Саккарі з Греції.
Guadalajara Open Akron пройде до 23 жовтня.
Фото: BTU.