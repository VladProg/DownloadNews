Українська тенісистка Юлія Стародубцева успішно стартувала в основній сітці турнірі WTA 125 в американському місті Мідленд.

У першому колі Юлія (№172 WTA) у трьох сетах перемогла господарку корту Софі Чанг (330) - 3:6, 6:1, 6:0, передає Укрінформ.
Українська тенісистка вдруге цього року обіграла Чанг: у квітні Стародубцева була сильнішою за американку в першому колі турніру ITF W60 у Шарлоттсвіллі (США).
23-річна Юлія дебютувала в основній сітці турніру WTA 125.
Наступна суперниця українки визначиться у матчі Тейлор Таунсенд (США, 66) - Ралука Георгіана Шербан (Кіпр, 165).
Фото: tennisua.org.