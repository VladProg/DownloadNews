Офіс Президента привітав збірну України з успішним виступом на ІІІ Європейських іграх, які відбулися у польському Кракові.

Про це повідомляється у Телеграм-каналі ОП, передає Укрінформ.
«Ми сильні і на полі бою, і на спортивних аренах. Дякуємо нашим спортсменам, на честь яких гімн України лунав на цьому мультиспортивному форумі 21 раз. Разом ми відкриваємо для всього світу нову переможну українську силу. Силу, якої ми ніколи не втратимо і яка завжди буде боронити, творити й перемагати!» - наголосили в Офісі Президента.

Як повідомлялося, на Європейських іграх у Кракові українські спортсмени здобули 21 золоту, 12 срібних та 8 бронзових медалей.
Фото: european-games.org