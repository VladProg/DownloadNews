Українська тенісистка Юлія Стародубцева боротиметься за парний титул на турнірі ITF W25 Санто-Домінго (Домініканська Республіка).

У півфіналі Юлія разом з мексиканкою Аною Софією Санчес обіграли французько-канадську пару Каролін Ансарі/Ізабель Буле - 6:3, 4:6, 10:5, передає Укрінформ.
Стародубцева уп'яте гратиме у фіналі турніру ITF у парному розряді (вчетверте нинішнього року) і боротиметься за свій другий парний титул (другий у сезоні).
У фіналі Стародубцева і Санчес зіграють проти першої сіяної пари Марія Фернанда Ерасо Гонсалес (Колумбія)/Ксенія Ласкутова (нейтральний статус).
Фото: btu.org.