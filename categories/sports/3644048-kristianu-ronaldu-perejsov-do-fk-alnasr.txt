Футбольний клуб із Саудівської Аравії «Аль-Наср» підписав контракт із Кріштіану Роналду.

Про це у своїх соцмережах повідомляє ФК «Аль-Наср», передає Укрінформ.
Угода оформлена до літа 2025 року. Зарплата 37-річного португальця становитиме 200 мільйонів євро на рік.
«Це більше, ніж історія, що пишеться зараз. Це підписання, яке не лише надихне наш клуб добиватися значних успіхів. Це також надихне нашу лігу, нашу націю, майбутні покоління, хлопчиків та дівчаток, ставати найкращою версією самого себе. Кріштіану, ласкаво просимо до твоєї нової домівки, в «Аль-Наср», - йдеться у заяві клубу.
Як повідомлялося, наприкінці листопада Роналду за взаємною згодою припинив співпрацю з англійським «Манчестер Юнайтед».
Фото: Instagram.