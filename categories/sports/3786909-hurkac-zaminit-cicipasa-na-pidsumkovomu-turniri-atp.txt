Стефанос знявся з турніру через травму.

Польський тенісист Хуберт Хуркач (АТР 11) замінив Стефаноса Циципаса (Греція, ATP 6) на Підсумковому турнірі АТР 2023, який проводиться на хардових покриттях у приміщенні в Туріні (Італія), передає Укрінформ.

Оскільки грек встиг програти два стартові поєдинки в Зеленій Групі Янніку Сіннеру та Хольгеру Руне, то поляк зіграє лише останній 3-й тур проти Новака Джоковича.

Хуркач вже в жодному разі не зможе пройти у плей-оф ATP Finals 2023, оскільки другим критерієм на вихід із групи після кількості перемог є кількість зіграних матчів. У Хуркача буде лише 1 гра, коли в решти тенісистів із квартету всі 3 зіграні поєдинки.


Як повідомляв Укрінформ, Стефанос знявся з турніру через травму спини.

Фото: Getty Images