У матчі регулярного чемпіонату північноамериканської Національної баскетбольної асоціації (НБА) клуб «Сакраменто Кінгз» програв на власному майданчику «Фінікс Санз».

Результат поєдинку - 117:122 (26:31, 38:32, 20:28, 33:31), передає Укрінформ.
Це вже третя поспіль поразка «Кінгз». Український центровий команди Олексій Лень знову не грав.
«Фінікс» лідирує у Західній конференції, а «Сакраменто» йде сьомим.
1 грудня клуб Олексія Леня приймає «Індіану Пейсерз».