Перша «ракетка» України Олексій Крутих успішна стартував в основній сітці змагань Асоціації тенісистів-професіоналів (ATP) у португальському місті Оейраш із призовим фондом 73 000 євро.


23-річний киянин (№177 ATP) обіграв п'яту «ракетку» турніру, 33-річного представника Аргентини Факундо Баньїса (123) - 6:4, 6:4, передає Укрінформ.
Суперники провели на корті 1 годину 27 хвилин.
У другому раунді Крутих зустрінеться з бразильцем Феліпе Меліжені Алвешом (175).
Тенісний турнір Oeiras Open 4 триватиме до 20 травня.
Фото: tennisua.org.