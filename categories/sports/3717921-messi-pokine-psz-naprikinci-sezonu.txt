Аргентинець виступав за паризький клуб з літа 2021 року.

«ПСЖ» офіційно повідомив, що Ліонель Мессі залишає команду наприкінці сезону 2022/23, передає Укрінформ.
«Дякую клубу, Парижу та його жителям за ці два роки. Я бажаю їм всього найкращого в майбутньому», - сказав Мессі.

35-річний аргентинець виступав за паризький клуб з літа 2021 року. На його рахунку 32 голи та 35 асистів у 74 матчах.
Разом з командою футболіст виграв два чемпіонати Франції та Суперкубок країни.
Також після завершення сезону «ПСЖ» залишить 37-річний захисник Серхіо Рамос. Як і Мессі, іспанець провів у складі французького гранда два сезони.

Як повідомляв Укрінформ, «ПСЖ» достроково став чемпіоном Франції-2022/23, команда Крістофа Галтьє завершить сезон 3 червня матчем із «Клермоном».

Фото: psg.fr