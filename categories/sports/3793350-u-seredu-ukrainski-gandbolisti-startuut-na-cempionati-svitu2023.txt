29 листопада національна жіноча збірна України з гандболу стартує на чемпіонаті світу.

Підопічні Віталія Андронова потрапили до групи G, яка базуватиметься у данському місті Фредеріксгавн, передає Укрінформ.
Розклад матчів збірної України:
29.11. Бразилія - Україна (початок о 19.00)
01.12. Іспанія - Україна (21.30)
03.12. Україна - Казахстан . (16.30).
До основаного групового раунду вийдуть по три найкращі команди кожної з восьми груп.
Жіноча збірна України з гандболу вперше за 14 років візьме участь у чемпіонаті світу. Мундіаль-2023, що об'єднає 32 збірні, триватиме з 29 листопада до 17 грудня у трьох країнах - Данії, Норвегії та Швеції.
Українки відібралися на чемпіонат світу-2023, здолавши у фіналі плей-офф Північну Македонію (55:44 за сумою двох матчів).
Фото: handball.net.ua.