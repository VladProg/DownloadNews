У вівторок у Ньйоні (Швейцарія) пройшло жеребкування попереднього раунду Ліги чемпіонів УЄФА сезону–2023/2024.

На цьому етапі участь беруть лише чотири футбольні клуби - чемпіони Чорногорії, Ісландії, Андорри та Сан-Марино. Формат передбачає два півфінали та фінал, усі протистояння складатимуться з одного матчу і пройдуть в ісландському місті Коупавогюр, передає Укрінформ.
За підсумками жеребкування півфінальні пари мають такий вигляд:
«Атлетик Ескальдес» (Андорра) - «Будучност» (Чорногорія)
«Тре Пенне» (Сан-Марино) - «Брейдаблік» (Ісландія).
Півфінали відбудуться 27 червня. Фінал заплановантй на 30 червня.
Переможець попереднього раунду вийде до першого раунду кваліфікації Ліги чемпіонів. Решта три команди перейдуть до Ліги конференцій, де стартують з другого кваліфікаційного раунду.
Нагадаємо, віцечемпіон України «Дніпро-1» розпочне боротьбу з 2-го раунду кваліфікації Ліги чемпіонів, а переможець УПЛ «Шахтар» має путівку до групового раунду цього турніру.
Фото: uefa.com.