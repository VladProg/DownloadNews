Дмитро Підручний – другий.

У Буковелі на чемпіонаті України з біатлону відбулися чоловічі перегони мас-старт, передає Укрінформ.
Першим фінішну межу перетнув Руслан Ткаленко з Чернігова. Він випередив на 26 секунд Дмитра Підручного із Тернополя. Доля золотої медалі вирішилася у заключній стрільбі: Ткаленко припустився одного промаху, а Підручний, який до цього лідирував, схибив тричі.
Замкнув топ-3 Тарас Лесюк, який, як і Ткаленко, представляє Чернігів, а сам родом із Івано-Франківської області.

Як повідомляв Укрінформ, Тарас Лесюк виграв коротку індивідуальну гонку ЧУ з біатлону.
Фото: biathlon.com.ua