Американець лише цього літа поповнив склад команди.

БК «Прометей» на офіційному сайті оголосив про припинення співпраці з захисником Маркусом Кіном, передає Укрінформ.

28-річний атакувальний захисник лише цього літа поповнив склад українського клубу. Він зіграв за «Прометей» у 12 матчах – порівну в Єврокубку та ЛЕБЛ. На міжнародній арені Маркус за команду Ронена Гінзбурга набирав у середньому 12.8 очка, віддавав 4.3 передачі, робив 3.5 підбирання.

У Латвійсько-Естонській баскетбольній лізі показники Кіна такі: 10.5 очка, 3.2 передачі, 2.5 підбирання в середньому за гру.
«Прометей» у новому сезоні ЛЕБЛ йде на другому місці після восьми матчів. Також колектив Ронена Гінзбурга виступає у Єврокубку, де посідає сьоме місце у групі А, перебуваючи у боротьбі за зону плей-оф.

Як повідомляв Укрінформ раніше, «Прометей» оголосив про розірвання контракту з центровим В’ячеславом Петровим.

Фото: prometeybc.com