18 серпня чоловіча збірна України з баскетболу проведе матч 1/2 фіналу пре-кваліфікації Олімпійських ігор.

У Стамбулі наша національна команда протистоятиме збірній Хорватії, передає Укрінформ.
Наша команда посіла друге місце у відбірковій групі, перемігши Болгарію та Ісландію та поступившись господарям турніру - Туреччині. Хорвати у своїй групі стали першими, пройшовши цей етап змагань без поразок. Вони здолали Бельгію, Швецію та Нідерланди.
Україна і Хорватія зустрічалися на Євробаскеті-2022, тоді в Мілані хорвати здобули перемогу з рахунком 90:85. Зазначимо, що на турнірі у Стамбулі у складі хорватської збірної зібралися майже всі лідери: Івіца Зубац, Маріо Хезонья, Даріо Шарич, Джейлен Сміт. Не прибув до команди лише Боян Богданович.
Збірна України 16 серпня отримала вихідній, а 17 числа провела тренування на майданчику Sinan Erdem Arena. У тренуванні взяли участь 10 гравців, які залишилися у розпорядженні головного тренера Віталія Степановського.
У другому півфіналі зіграють Туреччина та Швеція. До основної кваліфікацію, яка пройде наступного літа, вийде лише команда - переможниця турніру у Стамбулі.
Матч Хорватія - Україна покаже телеканал XSPORT. Початок гри - о 17.00.
Фото: fbu.ua.