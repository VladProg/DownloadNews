Головний тренер збірної України з футболу Олександр Петраков прокоментував готовність своїх підопічних до матчу Ліги націй УЄФА проти Шотландії.

За словами наставника «синьо-жовтих», усі гравці здорові, окрім Віталія Миколенка та Віктора Коваленка, передає Укрінформ.
«У Миколенка та Коваленка мікротравми. А так усі здорові. Хлопці вна тренуванні ще раз перевірять своє самопочуття. У нас усе добре, готуємося до гри», - цитує Петракова офіційний сайт Української асоціації футболу (УАФ).
Нагадаємо, поєдинок Шотландія - Україна відбудеться у середу, 21 вересня, на арені «Гемпден Парк» у Глазго. Початок - о 21.45 за київським часом.
Турнірна таблиця: Україна - 7 очок (після 3-х ігор), Шотландія - 6 (3), Ірландія - 4 (4), Вірменія - 3 (4).
Фото: uaf.ua.