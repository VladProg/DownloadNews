У Катарі продовжується фінальний турнір XXII чемпіонату світу з футболу.

У другому турі групової стадії Мундіалю у неділю, 27 листопада, відбудуться чергові чотири матчі, передає Укрінформ.
О 12.00 за київським часом на арені «Ахмед бін Алі» в Ер-Раяні зійдуться збірні Японії та Коста-Ріки, о 15.00 на стадіоні «Ель-Тумама» у Досі зустрінуться Бельгія та Марокко, о 18.00 на арені «Халіфа» у Досі зіграють Хорватія та Канада, а о 21.00 «Ель-Байт» в Ель-Хаурі прийматиме протистояння Іспанії та Німеччини.
Турнірна таблиця групи Е: Іспанія - 3 очки, Японія - 3, Німеччина - 0, Коста-Ріка - 0.
Турнірна таблиця групи F: Бельгія - 3 очки, Хорватія - 1, Марокко - 1, Канада - 0.
ЧС-2022 триватиме до 18 грудня.
Фото: newsd.in.