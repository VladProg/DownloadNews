Українка Катерина Байндл (Козлова) виграла другий матч поспіль на турнірі Жіночої тенісної асоціації (WTA) серії Challenger - Makarska Open - у місті Макарська (Хорватія) із призовим фондом $115 тис.

За вихід до чвертьфіналу змагань посіяна під 6-м номером Байндл (№83 рейтингу WTA) здобула упевнену перемогу над росіянкою Дарією Астаховою (№202) - 6:2, 6:4, передає Укрінформ.
Тенісистки провели на корті 1 годину 20 хвилин.
Путівку до півфіналу Байндл розіграє зі словачкою Ребеккою Шрамковою (№222), яка обіграла американку Пейтон Стернс (№69) - 6:3, 7:5.
Турнір у Хорватії триватиме до 11 червня.
Фото: btu.org.ua.