Українка Катерина Володько успішно подолала відбіркові змагання на турнірі Жіночої тенісної асоціації (WTA) Hungarian Grand Prix у Будапешті (Угорщина) із призовим фондом $259,3 тис.

У фіналі кваліфікації Володько (№296 рейтингу WTA) перемогла турчанку Берфу Дженгіз (№254) - 7:5, 2:6, 6:4, передає Укрінформ.
Суперниці провели на корті 2 години 6 хвилин.
Для Володько це був другий матч на рівні WTA із січня минулого року, коли вона зіграла у кваліфікації змагань в Аделаїді (Австралія), а потім взяла участь у відбірковій сітці Australian Open.
Турнір у Будапешті триватиме до 23 липня.
Фото: ftu.org.ua.