Відбулося жеребкування фінального турніру чемпіонату Європи з футзалу (гравці до 19-ти років), який проходитиме 3-10 вересня в хорватському Поречі.

Як повідомляє пресслужба Української асоціації футболу (УАФ), компанію збірній Хорватії, яка буде господарем першості, склали сім переможців основного раунду, передає Укрінформ.
Вісьмох учасників фінального турніру було розбито на дві групи по чотири команди, по дві найкращі з яких вийдуть до півфіналів.
За підсумками жеребкування юнацька збірна України потрапила до групи В, де зіграє з Фінляндією, Словенією та Італією.
Інший квартет склали Хорватія, Португалія, Іспанія та Франція.
Фото: uefa.com.