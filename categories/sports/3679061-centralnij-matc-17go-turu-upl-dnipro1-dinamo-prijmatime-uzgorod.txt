Поєдинки чергового, 17-го туру чемпіонату України з футболу серед команд Прем'єр-ліги (УПЛ) відбудуться 11 та 12 березня.

Центральний матч між «Дніпром-1» та київським «Динамо» відбудеться 12 березня на стадіоні «Авангард» в Ужгороді, передає Укрінформ.
У перший ігровий день туру у суботу, 11 березня, зіграють закарпатський «Минай» та «Олександрія» (13.00), луганська «Зоря» та «Львів» (14.00), «Інгулець» із Петрового та харківський «Металіст» (14.00), одеський «Чорноморець» та харківський «Металіст 1925» (15.00).
У неділю, 12 березня, зустрінуться «Дніпро-1» та київське «Динамо» (13.00), рівненський «Верес» та полтавська «Ворскла» (13.00), криворізький «Кривбас» та донецький «Шахтар» (15.00), львівський «Рух» та ковалівський «Колос» (15.00).
У турнірній таблиці УПЛ лідируть «Дніпро-1» та «Шахтар», у яких по 36 очок (після 15-ти ігор), далі - «Зоря» - 31 (16), «Динамо» - 30 (16) та «Олександрія» - 26 (15).
Фото: avanhard.uz.ua.