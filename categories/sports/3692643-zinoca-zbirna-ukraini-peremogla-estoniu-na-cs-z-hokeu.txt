Українські хокеїстки посідають друге місце у Дивізіоні IIIА

Жіноча збірна України з хокею розгромила Естонію у третьому матчі на чемпіонаті світу-2023 у дивізіоні IIIA у румунському Брашові – 5:0, передає Укрінформ.

«Синьо-жовті» досягли комфортної переваги ще в першому періоді, закинувши три шайби. Надалі українки відзначились ще двічі, після чого довели матч до перемоги.
У першому турі збірна України розгромила Румунію (4:0). У другому матчі українки програли Гонконгу (1:2).

Збірна України з шістьма очками посідає друге місце у Дивізіоні IIIA.

Як повідомляв Укрінформ, у наступному матчі «синьо-жовті» зіграють із Болгарією 7 квітня.


Фото: fhu.com.ua