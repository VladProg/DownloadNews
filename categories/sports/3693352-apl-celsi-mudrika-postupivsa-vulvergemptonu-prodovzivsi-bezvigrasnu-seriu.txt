В Англійській прем'єр-лізі (АПЛ) тривають матчі 30-го туру футбольного чемпіонату.

Лондонський «Челсі» на арені «Молінью Стедіум» мінімально програв місцевому «Вулвергемптону» - 0:1, передає Укрінформ.
Долю поєдинку вирішив гол португальського півзахисника господарів Матеуса Нунеса на 31-й хвилині зустрічі.
«Челсі» продовжив до чотирьох матчів безвиграшну серію в АПЛ.
Український форвард лондонців Михайло Мудрик на 71-й хвилині замінив нападника збірної Англії Рахіма Стерлінга.
«Челсі» (39 очок) посідає 11-ту сходинку турнірної таблиці національної першості.
Наступний поєдинок «Челсі» проведе вдома 15 квітня проти «Брайтона».
Лідирує в АПЛ лондонський «Арсенал» українця Олександра Зінченка (72 очки), випереджаючи «Манчестер Сіті» (64), у якого гра в запасі.
Фото: Getty Images/Global Images Ukraine.