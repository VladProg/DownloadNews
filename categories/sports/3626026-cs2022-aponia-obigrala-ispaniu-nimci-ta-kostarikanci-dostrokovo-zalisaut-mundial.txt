У Катарі завершилися чергові матчі третього туру групової стадії XXII чемпіонату світу з футболу.

Збірна Японії на арені «Халіфа» у Досі сенсаційно перемогла команду Іспанії - 2:1, а у паралельному матчі на «Ель-Байт» в Ель-Хаурі Коста-Рика поступилася Німеччині - 2:4, передає Укрінформ.
У плей-офф фінального турніру ЧС-2022 із групи Е пробилися футболісти Японії та Іспанії, Німеччина і Коста-Рика достроково залишають Мундіаль.
Підсумкова таблиця: Японія - 6 очок, Іспанія - 4, Німеччина - 4, Коста-Рика - 3.
В 1/8 фіналу 5 грудня Японія на арені «Ель-Джануб» в Ель-Вакрі зустрінеться з Хорватією, а Іспанія 6 грудня на «Національному стадіоні» в Лусаїлі зіграє з Марокко.
Як повідомляв Укрінформ, перші пари 1/8 фіналу світової першості склали Нідерланди та США, Англія та Сенегал, Аргентина та Австралія, Франція та Польща.
ЧС-2022 завершиться 18 грудня.
Фото: AFP.