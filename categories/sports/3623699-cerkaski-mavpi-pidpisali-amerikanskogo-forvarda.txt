Деметріус Лейк дебютує у Суперлізі вже у вівторок у поєдинку з «Прикарпаття-Говерлою».

«Черкаські Мавпи» підписали американського форварда Деметріуса Лейка, повідомляє прес-служба клубу, передає Укрінформ.

24-річний баскетболіст виступав за команду Шорлайн Вулвз із Мічигану в Американській прем’єр-лізі. У сезоні 2022 року в середньому за гру заробляв 43,3 очка, 9,3 підбирання, 5,4 передачі.
Деметріус вже розпочав тренування з новою командою. Форвард дебютує у Суперлізі у вівторок, 29 листопада, у поєдинку з «Прикарпаття-Говерлою».

Як повідомляв Укрінформ, «Черкаські Мавпи» цього сезону програли всі п’ять проведених матчів. Поєдинок із «Прикарпаття-Говерлою» пройде у рамках чергового київського баблу, початок зустрічі заплановано на 19:00.

Фото: mavpabasket.com