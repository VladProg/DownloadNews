Українка піднялася із резервного списку. У ньому наступна – Даяна Ястремська.

28-річна Катерина Байндл зіграє у основній сітці Australian Open, повідомляє BTU.org.ua, передає Укрінформ.

Місце у топ-компанії українка отримала внаслідок того, що від виступу в турнірі відмовилася 26-річна іспанка Сара Соррібес Тормо.
Катерина Байндл була першою у списку запасних. Слідом за нею у черзі на місце в основній сітці Australian Open значиться ще одна українка – Даяна Ястремська.
Катерина Байндл зіграє на Australian Open усьоме і вп'яте в основній сітці (вперше з 2020 року). Їй поки не вдалося здобути жодної перемоги в основі австралійського мейджора.
Як повідомляв Укрінформ, раніше участь в основній сітці собі гарантували Ангеліна Калініна та Марта Костюк. Відкритий чемпіонат Австралії стартує 16 січня, а матчі кваліфікації розпочнуться наступного тижня.
Фото: btu.org.ua