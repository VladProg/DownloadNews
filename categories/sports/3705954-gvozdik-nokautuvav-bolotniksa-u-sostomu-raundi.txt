Друга перемога українця після поновлення кар'єри.

Колишній чемпіон світу у напівважкій вазі Олександр Гвоздик (18–1, 14 КО) переміг нокаутом латвійського боксера Річардса Болотнікса (19–6–1, 8 КО), передає Укрінформ.

Бій пройшов в андеркарді поєдинку Сауля Альвареса та Джона Райдера у Гвадалахарі (Мексика).
У 6-му раунді Гвоздик завдав супернику потужного правого хука, той пішов на глухий захист і українець почав добивання, поки Болотнікс не став на коліно. Рефері зупинив бій та присудив Гвоздику дострокову перемогу.
Це 19-та перемога Гвоздика на профі-рингу (15 дострокова) та друга після відновлення кар’єри.

Як повідомляв Укрінформ, Гвоздик за очками здолав мексиканця Жозуе Обандо у своєму першому поєдинку після тривалої паузи.

Фото: Getty Images