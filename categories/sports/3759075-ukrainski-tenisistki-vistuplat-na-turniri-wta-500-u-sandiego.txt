Троє українських тенісисток зіграють WTA 500 на змаганнях Cymbiotika San Diego Open у США із призовим фондом $780,637.

Ангеліна Калініна та Марта Костюк у Сан-Дієго виступлять в основній сітці, передає Укрінформ.
Калініна (№28 WTA) у першому колі зустрінеться з Кароліною Плішковою (25). Українка раніше двічі програвала представниці Чехії, зокрема нинішнього сезону на турнірі WTA 1000 у Дубаї.
Костюк (39) на старті зіграє проти Магди Лінетт (24). Для тенісисток це буде перша зустріч.
Ще одна предстаниця України - Юлія Стародубцева (202) уперше візьме участь у відбірковій сітці турнірів WTA. Першою її суперницею у Сан-дієго буде Магдалена Френх (77).
Хардові змагання у Сін-Дієго пройдуть 11-16 вересня.
На фото: Ангеліна Калініна/btu.org.ua.