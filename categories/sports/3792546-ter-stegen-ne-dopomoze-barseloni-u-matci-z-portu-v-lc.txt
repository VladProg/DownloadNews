Голкіпер пропустить матч через болі в спині.

Голкіпер «Барселони» Марк-Андре тер Стеґен пропустить матч 5-го туру групового етапу Ліги чемпіонів проти «Порту», повідомляє El Barça juga a RAC1, передає Укрінформ.
За інформацією джерела, голкіпера досі турбують болі у спині. Сьогодні він не тренувався разом з командою.
В останньому матчі каталонців у Ла Лізі проти «Райо Вальєкано» їхні ворота захищав Іньякі Пенья.

Як повідомляв Укрінформ, «Барселона» зіграє з «Порту» завтра, 28 листопада.
Фото: Getty Images