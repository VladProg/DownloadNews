Колишній гравець збірної Німеччини Філіпп Лам прокоментував ймовірне проведення ЧС-2034 у Саудівській Аравії.

Він сказав про це для Express, передає Укрінформ.


«По суті, з моєї точки зору, гравці, які носять футболку збірної Німеччини, повинні завжди втілювати важливі соціальні цінності. Такі, як демократія і свобода, відкритість і толерантність, працювати заради них.


Стежив за ситуацією з ЧС-2034 та Саудівською Аравією з великим занепокоєнням. Бо це прямо протилежне тому, що було б добре для футболу. Хотів би, щоб такі турніри, як Євро чи ЧС, проводили лише в демократичних країнах», - сказав Лам.


Відомо, що Австралія не подаватиме заявку на проведення ЧС-2034, тому Саудівська Аравія буде єдиним претендентом.


Фото: Getty Images