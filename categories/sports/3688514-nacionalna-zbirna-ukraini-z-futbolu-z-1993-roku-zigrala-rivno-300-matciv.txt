У національної збірної України з футболу - знаковий рубіж.

У зустрічі з Англією на «Вемблі» (0:2) команда досягнула позначки у 300 проведених поєдинків, передає Укрінформ.
Перший матч, нагадаємо, відбувся 29 квітня 1992 року на ужгородському стадіоні «Авангард» із командою Угорщини. Наші південно-західні сусіди у тій товариській грі виявилися більш зіграними, ніж дебютант міжнародної арени, і перемогли - 3:1.
За 31 рік наша головна команда провела 300 матчів, у нашому активі - 134 перемоги, у пасиві - 81 поразка. Ще 85 разів була зафіксована нічия. Загальна різниця забитих і пропущених м’ячів - 413:305.
Фото: uaf.ua.