Українська збірна потрапила в групу G.

У Швейцарії відбулося жеребкування кваліфікації жіночого Євробаскету-2025, передає Укрінформ.
Як повідомляє пресслужба ФБУ, українська збірна потрапила в групу G разом з Сербією, Португалією та Північною Македонією.
На Євробаскет-2025 вийдуть 8 переможців груп, а також 4 найкращі другі місця кваліфікації.
Кваліфікація на ЧЄ проходитиме 9-12 листопада 2023 року, 7-10 листопада 2024 року, а також 6-9 лютого 2025 року. Кожна збірна проведе по дві гри в кожному вікні.
Як повідомляв Укрінформ, чемпіонат Європи вперше пройде одразу в чотирьох країнах – Чехії, Німеччині, Італії та Греції.
Фото: fbu.ua