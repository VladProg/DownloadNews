Друга «ракетка» України Марта Костюк невдало стартувала на турнірі Жіночої тенісної асоціації (WTA) - BNP Paribas Open - в Індіан-Веллсі (США) із призовим фондом $8,8 млн.

У матчі першого кола змагань Костюк (№40 рейтингу WTA) зазнала поразки від швндки Ребекки Петерсон (№103) - 5:7, 7:5, 5:7, передає Укрінформ.
Поєдинок тривав рівно 3 години.
Тепер Костюк продовжить виступ у парному розряді, де гратиме у тандемі з румункою Оленою-Габріелою Русе.
Турнір BNP Paribas Open триватиме до 19 березня.
Фото: BTU.