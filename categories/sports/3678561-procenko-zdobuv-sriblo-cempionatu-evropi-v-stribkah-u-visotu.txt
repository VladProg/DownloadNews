На чемпіонаті Європи з легкої атлетики у приміщенні в Стамбулі (Туреччина) черговий комплект нагород розіграли стрибуни у висоту.

Срібним призером став Андрій Проценко, який поповнив скарбничку збірної України четвертою нагородою, передає Укрінформ.
Вихованець Херсонського училища фізичної культури із результатом 2,29 метра посів друге місце услід за Дауве Амелсом, який повторив рекорд Нідерландів (2,31).
Як повідомляв Укрінформ, українки Ярослава Магучіх та Катерина Табашник здобули «золото» та «бронзу» у секторі для стрибків у висоту, а штовхатель ядра Роман Кокошко із рекордом України став бронзовим призером чемпіонату Європи-2023.
Фото: Getty Images/Global Images Ukraine.