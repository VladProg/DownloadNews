В Бельгії, Німеччині, Італії та Естонії проходять матчі фінального турніру жіночого чемпіонату Європи з волейболу.

На першому етапі 24 команди, серед яких виступатиме збірна України, розділені на чотири групи по 6 у кожній, передає Укрінформ.
Суперницями «синьо-жовтих» на груповій стадії будуть команди Сербії (18 серпня), Угорщини (19 серпня), Бельгії (21 серпня), Словенії (23 серпня) та Польщі (24 серпня).
Матчі 1/8 фіналу пройдуть 27 та 28 серпня.
Чвертьфінали заплановані на 29 та 30 серпня.
Півфінали відбудуться 1 вересня, а матч за бронзові медалі та фінал - 3 вересня.
Зазначимо, титул чинних чемпіонок Європи захищає збірна Італії.
Нагадаємо, чоловічий чемпіонат Європи (також за участю збірної України) пройде з 28 серпня по 16 вересня в Болгарії, Італії, Північній Македонії та Ізраїлі.
Як повідомлялося, «синьо-жовті» розпочнуть континельтальну першість у групі В разом з командами Болгарії, Фінляндії, Словенії, Хорватії та Іспанії.
Фото: CEV.