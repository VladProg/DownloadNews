До переліку увійшли сім новачків.

Головний тренер національної збірної України Вадим Шахрайчук назвав розширений склад на підготовку команди до чемпіонату світу-2023 у Таллінні (23-29 квітня), повідомляє пресслужба ФХУ, передає Укрінформ.

До нього увійшли 38 хокеїстів: чотири воротарі, 13 захисників та 21 нападник.

Серед кандидатів у головну команду країни привертає увагу виклик групи новачків, сім з яких раніше не виступали за збірну України в товариських та офіційних матчах на рівні національних збірних – воротар Гліб Арцатбанов, захисники Олександр Воронін, Артур Терчієв, Микита Кругляков, нападники Дмитро Попережай, Данило Тищенко та Микита Лєсніков.
Розширений склад збірної України
Воротарі: Гліб Арцатбанов («Спарта» U-20, Чехія), Богдан Дьяченко («Сокіл»), Едуард Захарченко («Дніпро»), Дмитро Кубрицький («Дофін Кінґз» MJHL, Канада).
Захисники: Олександр Алєксандров («Подгале», Польща), Віталій Андрейків («Заглембє», Польща), Олександр Воронін («Каунас», Литва), Гліб Варава, Дмитро Ігнатенко, Микита Кругляков (усі - «Кременчук»), Артем Гребеник, Євген Ратушний (обидва - «Дніпро»), Ігор Мережко («Оденсе», Данія), Іван Сисак («Сокіл»), Артур Терчієв («Саванна», ECHL, США), Артур Чолач («Баррі Кольтс», OHL, Канада), Пилип Пангелов-Юлдашев («Унія», Польща).

Нападники: Олексій Ворона («Левіце», Словаччина), Андрій Денискін («Унія», Польща), Гліб Кривошапкін, Віталій Лялька (обідва - «Кременчук»), Ілля Коренчук («Енерга-Торунь», Польща), Владислав Куцевич, Вадим Мазур (обидва - «Сокіл»), Андрій Міхнов («Стяуа», Румунія), Фелікс Морозов («Шоле», Франція), Дмитро Німенко («Бріансон», Франція), Ярослав Панченко, Назар Ружніков (обидва - «Енергія», Литва), Олександр Пересунько («Попрад», Словаччина), Михайло Сімчук («Брукс Бандітс», AJHL, Канада), Данило Трахт («Лукко» U-20, Фінляндія), Денис Бородай, Микита Лєсніков, Дмитро Попережай, Данило Тищенко, Артем Целогородцев (усі - «Дніпро»), Євген Фадєєв («Крефельд», Німеччина).

Підготовка до естонського форуму у дивізіоні 1B у збірної України розпочнеться 4 квітня – за 20 днів до старту ЧС-2023.

Як повідомляв Укрінформ, суперниками «синьо-жовтих» у Таллінні будуть збірні Японії, Естонії, Китаю, Сербії та Голландії.
Фото: fhu.com.ua