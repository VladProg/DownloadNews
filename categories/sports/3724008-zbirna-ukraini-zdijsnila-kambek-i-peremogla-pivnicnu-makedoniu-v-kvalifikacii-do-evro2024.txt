Національна збірна України з футболу відігралася після програного першого тайму і вирвала перемогу у Північної Македонії у відборі на чемпіонат Європи-2024.

Збірна України на чужому полі здолала Північну Македонію 3:2 в 3-у турі кваліфікації до чемпіонату Європи-2024, повідомляє Укрінформ.
У складі Північної Македонії відзначилися Барді й Ельмас у першому таймі. У другому таймі збірна України відігралася зусиллями Забарного і Коноплі. Переможний гол записав на свій рахунок Циганков.
Після двох зіграних поєдинків "синьо-жовті" посідають четверту сходинку у групі С.
У паралельному матчі збірна Англії розгромила Мальту (4:0).
Як повідомлялося, у першому матчі кваліфікації до Євро-2024 збірна України поступилася Англії (0:2).
Фото Павла Кубанова