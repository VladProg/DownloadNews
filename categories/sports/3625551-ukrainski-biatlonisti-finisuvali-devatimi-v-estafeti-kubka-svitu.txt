На етапі Кубка світу з біатлону у фінському Контіолахті 1 грудня завершилася класична чоловіча естафета 4х7,5 км.

Збірна України (Артем Прима, Дмитро Підручний, Богдан Цимбал, Антон Дудченко) посіла дев'яте місце, передає Укрінформ.
Наша команда має 2 хвилини 48,8 секунди відставання, 13 промахів та 0 штрафних кіл.
Перемогу здобули біатлоністи Норвегії (7 промахів; 0 штрафних кіл). Другими були німці (+43,9; 8; 0), третіми - французи (+1.05,9; 9; 0).
Загалом у гонці стартували 20 збірних.
Сьогодні також пройде жіноча естафета 4х6 км за участю українок Дар'ї Блашко, Анни Кривонос, Олени Білосюк та Ірини Петренко.
У програмі стартового етапу Кубка світу також спринти (3 грудня) та гонки переслідування (4 грудня).
Фото: Getty Images.