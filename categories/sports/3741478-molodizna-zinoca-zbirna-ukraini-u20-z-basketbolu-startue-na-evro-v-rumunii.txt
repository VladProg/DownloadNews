28 липня баскетболістки молодіжної жіночої збірної України U20 зіграють свій перший матч на чемпіонаті Європи у Дивізіоні В у Крайові (Румунія).


Команда Олени Федченко у груповому раунді протистоятиме збірній Великої Британії, передає Укрінформ.
На минулорічній першості збірних U20 у Дивізіоні В українки посіли 11-те місце.
«Для нас найважливішими стануть перші дві гри. Я хочу побачити боротьбу, побачити бажання грати, розуміння гри, що я й намагалася увесь час донести своїм баскетболісткам. Хочу побачити широту використання майданчика в атаці, у захисті хочу побачити взаєморозуміння», - розповіла перед стартом Євробаскету Олена Федченко.
Разом з Україною та Великобританією у нрупі А грають Німеччина та Швейцарія. Для виходу у плей-офф турніру треба посісти перше або друге місце у квартеті.
За підсумками європейської першості у Дивізіоні В три найкращі збірні - фіналісти та переможець матчу за третє місце - піднімуться до Дивізіону А.
Фото: fbu.ua.