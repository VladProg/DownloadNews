Чемпіон світу WBC у надважкій вазі Тайсон Ф’юрі прокоментував майбутній поєдинок проти екс-чемпіона UFC Френсіса Нганну.


Про це він сказав для Fight News, передає Укрінформ.
«Я не дивлюсь повз Нганну. Я не сиджу тут в очікуванні інших боїв і не беру участі в боксерській політиці. Якщо ви перераховуєте курчат до того, як вони вилупляться, зазвичай на вас чекає невдача. Я пам’ятаю як деякий час тому Ентоні Джошуа був у Нью-Йорку і мав боксувати з маловідомим Енді Руїсом. Ентоні тоді все що робив, так це говорив про бій з Деонтеєм Вайлдером. Він тоді не був зосереджений на маленькому товстому хлопцю і в результаті його знищили. Я такими речами не займаюся. Мене зараз не хвилює Усик», зауважив боксер.
Як повідомлялося, 10-раундовий бій між Ф’юрі та колишнім чемпіоном UFC у важкій вазі Френсісом Нганну пройде 28 жовтня у столиці Саудівської Аравії Ер-Ріяді. WBC надав Тайсону спеціальний дозвіл на поєдинок із екс-чемпіоном UFC.
На кону бою Ф’юрі – Нганну буде чемпіонський пояс Ер-Ріяда. Спеціальний трофей на спільній прес-конференції презентував промоутер британця Френк Воррен.
Фото: Getty Images