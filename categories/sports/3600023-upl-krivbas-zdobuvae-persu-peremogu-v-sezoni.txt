Команда Юрія Вернидуба обіграла «Інгулець».

«Кривбас» обіграв «Інгулець» (2:1) у дев’ятому турі Української Прем’єр-ліги, передає Укрінформ.
На 61-ій хвилині матчу Смоляков отримав другу жовту картку та залишив свою команду в меншості.

Цим скористався «Кривбас», Дебелко оформив дубль.

«Інгульцю» вдалось скоротити відставання – відзначився Кравчук. Та врятувати поєдинок вони не змогли – 2:1, «Кривбас» здобуває свою першу перемогу в УПЛ.

Таким чином, команда Вернидуба підіймається на 13-ту сходинку в УПЛ, у них 6 пунктів. «Інгулець» займає останнє місце, маючи в своєму активі лише 4 пункти.

Як повідомляв Укрінформ, сьогодні в УПЛ проходить ще один матч. «Колос» грає з «Чорноморцем». Зараз триває 27 хвилина матчу, рахунок 1:0 на користь «Чорноморця».

Фото: upl.ua