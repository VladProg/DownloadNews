Футболісти донецького «Шахтаря» у стартовому матчі 3-го турі української Прем'єр-ліги перемогли у п'ятницю львівський «Рух» - 1:0.

Сьогодні тур продовжиться трьома поєдинками, передає Укрінформ.
Луганська «Зоря» зіграє з київським «Динамо» (початок о 13.00), «Дніпро-1» - з рівненським «Вересом» (13.00), а харківський «Металіст 1925» - з полтавською «Ворсклою» (15.00).
У неділю, 4 вересня, одеський «Чорноморець» зустрінеться з командою «Інгулець» з Петрового (15.00), а криворізький «Кривбас» - зі «Львівом» (17.00).
Завершиться 3-й тур у понеділок, 5 вересня, матчами між закарпатським «Минаєм» та ковалівським «Колосом» (13.00), а також «Олександрією» та харківським «Металістом» (15.00).
У турнірній таблиці з 7-ма очками лідирує «Шахтар». По 5 пунктів мають «Зоря», «Колос», «Олександрія» та «Верес».
Фото: sport.ua.