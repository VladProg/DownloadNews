Стало відомо, де в Україні покажуть бій між чемпіоном WBA, WBO, IBO та IBF у надважкій вазі Олександром Усиком (20-0, 13 КО) та британцем Даніелем Дюбуа (19-1, 18 КО).

На території України і Польщі поєдинок буде ексклюзивно показувати медіасервіс MEGOGO, повідомляє Укрінформ.
Також платформа покаже бої андеркарду, під час якого в ринг вийдуть Денис Берінчик, Дмитро Митрофанов, Василь Чеботар, Ярослав Харциз, Федір Черкашин, Даніель Лапін, Олександр Соломенніков та інші.
Переглянути подію на MEGOGO в Україні можна буде за передплатами «Легка», «Оптимальна», «Максимальна» або «Спорт». Трансляція буде доступна в розділі «Спорт», на каналі «MEGOGO Гонг» та в окремому поп-ап каналі, який зʼявиться на сервісі в день події.
Також MEGOGO разом з К2 Promotions планує організувати студію з місця події.
Як повідомлялося, бій Усик - Дюбуа відбудеться 26 серпня в польському Врацлаві. Початок поєдинку - не раніше 21:00 за Києвом.
Фото: K2 Promotions