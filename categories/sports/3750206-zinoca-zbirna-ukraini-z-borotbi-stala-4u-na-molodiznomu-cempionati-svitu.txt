На молодіжному чемпіонаті світу зі спортивної боротьби в Аммані (Йорданія) завершили змагання жінки.

Українки за підсумками турніру посіли четверте місце в загальнокомандному заліку першості серед 38-ми збірних, здобувши 3 медалі у десяти вагових категоріях - по одній золотій, срібній та бронзовій, передає Укрінформ.
Переможницею молодіжної першості світу стала Аліна Філіпович (до 57 кг). Срібну медаль завоювала Марія Єфремова (53 кг), «бронзу» - Вікторія Слободенюк (50 кг).
Молодіжний чемпіонат світу в Йорданії 19-20 серпня завершать борці греко-римського стилю.
На фото: Аліна Філіпович (uww.org).