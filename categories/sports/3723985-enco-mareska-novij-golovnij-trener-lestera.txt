Контракт розрахований до 2026 року.

Помічник Пепа Гвардіоли в «Манчестер Сіті» Енцо Мареска офіційно став новим головним тренером «Лестера», повідомляє пресслужба клубу, передає Укрінформ.
43-річний фахівець підписав із «лисицями» трирічний контракт.
«Наша початкова мета – грати якомога краще. Так ми зможемо вибудовувати день за днем нашу ідею і нашу філософію, і найголовніше – намагатися здобувати результат. Ми викладемося на 100%, тому що Лестер на це заслуговує. Це наша робота, наш обов'язок. Потім, як я вже сказав, день за днем, крок за кроком, ми обов'язково будемо вдосконалюватися», – зазначив Мареска.

Перше тренування Лестера під керівництвом нового тренера відбудеться 3 липня.


Як повідомляв Укрінформ, «Лестер» наступний сезон проведе у чемпіоншипі, команда вилетіла з АПЛ у поточній кампанії.
Фото: lcfc.com