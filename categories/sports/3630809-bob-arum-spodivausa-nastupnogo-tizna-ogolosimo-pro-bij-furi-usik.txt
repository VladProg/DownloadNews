Глава боксерської промоутерської компанії Top Rank Боб Арум розповів, як просуваються переговори з організації бою за звання абсолютного чемпіона світу у надважкій вазі між чемпіоном WBC Тайсоном Ф’юрі та володарем титулів WBA/WBO/IBF/IBO Олександром Усиком.

Арум сподівається, що наступного тижня буде офіційне оголошення про поєдинок британця з українцем, передає Укрінформ.
«Нині ми отримуємо пропозиції з усього світу, і, сподіваюся, наступного тижня зможемо зробити оголошення про бій. Вважаю, що серед усіх боксерів Усик має найбільші шанси перемогти Ф'юрі. Я не промоутер Усика, але ми маємо дружні стосунки. Це буде неймовірний бій за всі титули. Треба лише вирішити, де проводити поєдинок. Це може бути Саудівська Аравія, а можливо стадіон «Вемблі», - сказав промоутер.
Бій має відбутися у лютому-березні наступного року.
Фото: boxingnews24.com.