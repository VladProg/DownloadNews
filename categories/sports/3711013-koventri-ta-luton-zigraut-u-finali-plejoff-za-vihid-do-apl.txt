Поєдинок пройде на Вемблі 27 травня.

«Ковентрі» та «Лутон» зіграють у фіналі плей-офф за вихід до Англійської Прем’єр-ліги, передає Укрінформ.
«Лутон» за підсумками двох матчів обіграв у півфіналі «Сандерленд». Перший поєдинок виграли «Чорні коти» (2:1), у зустрічі-відповіді на домашній арені сильнішими були «Капелюшники» (2:0).
«Ковентрі» у першому поєдинку зіграв унічию з «Мідлсбро» (0:0). У зустрічі у відповідь «Небесно-блакитні» здобули на виїзді мінімальну перемогу (1:0).
Фінальний матч плей-офф пройде на Вемблі 27 травня.

Як повідомляв Укрінформ, раніше вихід в АПЛ собі гарантували «Бернлі» та «Шеффілд Юнайтед».
Фото: Getty Images