Його відзаявили через Роналду.

Саудівський клуб «Аль-Наср» розірвав контракт із камерунським форвардом Венсаном Абубакаром, повідомляє Footmercato, передає Укрінформ.

Угода розірвана за взаємною згодою сторін. Гравець отримав всю фінансову компенсацію, на яку мав право.
Клубу нещодавно довелося відзаявити Абубакара, щоб зареєструвати на сезон зіркового новачка – португальського форварда Кріштіану Роналду.
Ліміт на легіонерів у чемпіонаті Саудівської Аравії складає 8 футболістів, а Роналду став 9 іноземцем у складі команди.
Нинішнього сезону 30-річний Абубакар провів 9 матчів і забив 2 голи.
Очікується, що португальський футболіст вперше зіграє за «Аль-Наср» 22 січня у домашньому матчі проти «Аль-Іттіфака».
Як повідомляв Укрінформ, дебютну гру Роналду за «Аль-Наср» було перенесено, оскільки Кріштіану поки що не може грати за клуб через двоматчеву дискваліфікацію, отриману під час виступів за «Манчестер Юнайтед».
Фото: Getty Image