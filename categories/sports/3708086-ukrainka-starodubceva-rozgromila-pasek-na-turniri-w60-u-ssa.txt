Українська тенісистка Юлія Стародубцева здобула четверту перемогу поспіль на турнірі ITF W60 в американському місті Нейплз.


Уродженка Нової Каховки (№499 WTA) упевнено обіграла колишню 26-ту «ракетку» світу Таміру Пашек (WTA 524) з Австрії - 6:0, 6:3, передає Укрінформ.
Зустріч на корті тривала 1 годину 19 хвилин.
23-річна Стародубцева уп'яте в кар'єрі зіграє у чвертьфіналі турніру ITF і вперше дісталася цієї стадії на турнірі категорії W60. Одного разу Юлія зуміла пройти до півфіналу - на початку березня нинішнього року вона виграла свій дебютний титул ITF W25 у США.
Наступною суперницею української тенісистки стане третя «ракетка» турніру Марсела Сакаріас (WTA 190) з Мексики.
Фото: btu.org.