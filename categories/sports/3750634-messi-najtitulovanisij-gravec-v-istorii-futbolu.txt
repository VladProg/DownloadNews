Аргентинський форвард Ліонель Мессі завоював рекордний 44 трофей у професійній кар'єрі.

«Інтер» Маямі переміг «Нешвілл» (1:1, по пенальті – 10:9) і виграв Кубок ліг, повідомляє Укрінформ.
Ліонель Мессі відзначився в грі голом на 23 хвилині, а також забив пенальті в післяматчевій серії.
Цей трофей став 44-м у кар’єрі аргентинця. Таким чином, він став найтитулованішим гравцем в історії футболу, обійшовши Дані Алвеса, на рахунку якого 43 нагороди.
Ліонель 10 разів вигравав Ла лігу, 8 – Суперкубок Іспанії, має 7 перемог у Кубку Іспанії, 4 трофея Ліги чемпіонів, а також по три перемоги у чемпіонаті світу серед клубів та Суперкубку Європи, 2 чемпіонати Франції та один Суперкубок країни.
Зі збірною Аргентини Мессі вигравав Чемпіонат світу, Олімпіаду, Кубок Америки, молодіжний чемпіонат світу та Фіналіссіму.
Фото: Getty Images