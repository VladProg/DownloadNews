З 30 серпня по 3 вересня в угорському місті Дебрецен відбудеться чемпіонат світу з баскетболу 3х3 в категорії U18, на якому зіграють українські збірні.

Про це повідомляє пресслужба Федерації баскетболу України, передає Укрінформ.
Склад чоловічої збірної U18: Богдан Бур (Київ), Микита Кобилінський (Київ), Назар Король (Обухів) і Богдан Маліч (Дніпро).
Команда зіграє в групі D, де її суперниками стануть Індія, Ізраїль, Латвія та Киргизстан. Збірна Індії - віцечемпіон Азії, Латвія та Ізраїль були в ТОП-4 чемпіонату Європи U17 минулого року.
Жіноча команда гратиме в одній групі з Японією, Литвою, Іспанією та Марокко.
Японія - п’ята команда минулого чемпіонату світу U18, Іспанія – віцечемпіон Європи U17 минулого року та бронзовий призер ЧС U18. Баскетболістки Марокко були бронзовими призерками чемпіонату Африки U17 минулого року.
Склад жіночої збірної U18: Євгенія Безкоровайна (Рівне), Ірина Бугайова (Івано-Франківськ), Олександра Тинщук (Рівне) та Таїсія Виповська (Запоріжжя).
Фото: fbu.ua.