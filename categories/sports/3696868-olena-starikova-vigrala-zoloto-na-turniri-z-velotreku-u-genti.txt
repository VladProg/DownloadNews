Віцечемпіонка Олімпіади-2020 Олена Старікова здобула золоту медаль у спринті на міжнародному рейтинговому турнірі з велотреку International Belgian Track Meeting у бельгійському місті Гент.

У півфіналі наша спортсменка упевнено перемогла титуловану господарку треку Нікі Дегренделе, передає Укрінформ.
У фіналі для визначення переможниці знадобилося три заїзди. Олена виявилася сильнішою за чинну чемпіонку світу у гіті на 500 м Такі Марі-Дівін Куаме з Франції.
Ще одна представниця України у цьому виді програми Олександра Логвинюк зупинилась за крок від п’єдесталу, програвши Дегренделе.
Фото: facebook.com/olympicua.