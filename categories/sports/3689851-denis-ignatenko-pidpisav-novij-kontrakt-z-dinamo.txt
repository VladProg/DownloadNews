20-річний футбольний голкіпер Денис Ігнатенко підписав новий контракт з київським «Динамо».

Угода розрахована до 30 червня 2026 року, передає Укрінформ.
Перші кроки у футболі майбутній динамівець робив у Сумській області, а в Дитячо-юнацькій футбольній лізі вже виступав у складі «біло-синіх». Після завершення навчання в академії імені Валерія Лобановського перейшов до юнацької команди «Динамо», у складі якої дебютував 21 серпня 2020 року у поєдинку з донецьким «Олімпіком» (4:3).
Загалом у чемпіонаті серед юнацьких команд провів 41 матч, також зіграв 1 поєдинок у Юнацькій лізі УЄФА-2021/2022, коли «Динамо» в 1/16 фіналу здолало в серії пенальті іспанській «Депортиво».
Воротар також регулярно залучається до тренувань основної команди «Динамо» і потрапляє до заявки «біло-синіх» на матчі УПЛ.
Фото: fcdynamo.com.