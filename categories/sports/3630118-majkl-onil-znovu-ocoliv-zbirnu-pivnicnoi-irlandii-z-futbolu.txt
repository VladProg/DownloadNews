Федерація футболу Північної Ірландії заявила про призначення Майкла О'Ніла на посаду головного тренера національної команди.

Угода з фахівцем розрахована до літа 2028 року, термін дії контракту включає Євро-2028, передає Укрінформ.
53-річний О'Ніл вже очолював збірну Північної Ірландії у період з 2012-го до 2020 року. Під його керівництвом команда виходила до плей-офф чемпіонату Європи-2016.
Останнім місцем роботи тренера був англійський «Сток Сіті», який він залишив улітку 2022 року.
Зазначимо, що у відборі на Євро-2024 суперниками футболістів Північної Ірландії будуть Данія, Фінляндія, Словенія, Казахстан та Сан-Марино.
Фото: twitter.com/NorthernIreland.