У Белграді (Сербія) триває чемпіонат світу зі спортивної боротьби.

Другу нагороду у складі збірної України здобув харків'янин Ярослав Фільчаков, повідомляє Укрінформ.
Фільчаков став бронзовим призером світової першості з греко-римської боротьби у ваговій категорії до 82 кг.
За місце на п'єдесталі ЧС-2022 Фільчаков поборов грузина Гелу Болквадзе (3:1).
Як повідомлялося, днем раніше харків'янин Андрій Кулик виграв «бронзу» світової першості у вазі до 72 кг.
Чемпіонат світу з греко-римської, вільної та жіночої боротьби триватиме у сербській столиці до 18 вересня.