Матчем проти Ірландії юнацька збірна України U17 (футболісти не старші 2006 року народження) продовжила виступ в елітраунді кваліфікації Євро-2023.

На стадіоні «Муніципал Героскіпу» кіпрського міста Пафос наші хлопці поступилися з рахунком 0:3, передає Укрінформ.
У своєму першому поєдинку групи 6 підопічні Юрія Мороза здолали господарів турніру з Кіпру (4:2).
Турнірна таблиця: Ірландія - 4 очки, Італія - 4, Україна - 3, Кіпр - 0.
13 лютого підопічні Юрія Мороза зіграють з Італією.
Як повідомлялося, в елітраунді відбору 32 команди поділені на вісім груп, на кону - 15 путівок до фінальної стадії, матчі якої відбудуться з 17 травня до 2 червня в Угорщині.
До фінального турніру вийдуть вісім переможців груп та сім володарів других місць із найкращими результатами. До них приєднається країна-господар.
Фото: uaf.ua.