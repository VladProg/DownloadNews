Футбольний захисник київського «Динамо» Владислав Дубінчак прокоментував перемогу над «Минаєм» (1:0) у чемпіонаті України.

Гравець, зокрема, зазначив, що динамівці перебували у «психологічній ямі», передає Укрінформ.
«Вийшла важка перемога, але ми малими кроками йдемо вперед і набираємо очки. Це нині важливо для нас. Ми були у психологічній ямі, але поступово вибираємося з неї. Сподіваюся, далі буде краще. Луческу був незадоволений, але його можна зрозуміти, бо наша гра залишає бажати кращого. Будемо надолужувати. Нинішнього місяця у нас дуже щільний графік, будемо постійно в автобусі. На літаку літати по території України не можна, тому ми постійно переїжджаємо в автобусі. Це впливає, оскільки буває вдень ти сидиш по 5-7 годин. Важко потім тренуватися... У грі Ліги Європи з «Ренном» віддаватимемо всі сили на поле. Сподіваюся, переможемо, бо нам це дуже потрібно. У нас складна ситуація у групі. Сподіваюмся, все буде добре», - сказав футболіст.
Як повідомляв Укрінформ, у чемпіонаті України динамівці поки йдуть на 9-у місці, у квартеті В Ліги Європи - на останньому.
Фото: fcdynamo.com.