Союз європейських футбольних асоціацій (УЄФА) призначив арбітрів на поєдинки третього туру групового етапу Ліги чемпіонів.

Зустріч в Іспанії між мадридським «Реалом» та донецьким «Шахтарем» обслуговуватимуть рефері зі Словаччини, передає Укрінформ.
Суддівську бригаду очолить 38-літній Іван Кружляк, помічники на лінії - Браніслав Ханцко та Ян Позор, четвертий арбітр - Петер Кралович.
За роботу системи відеоспостереження (VAR) відповідатимуть фахівці з Італії та Румунії.
Матч «Реал» - «Шахтар» пройде в середу, 5 жовтня, на стадіоні «Сантьяго Бернабеу» у Мадриді, початок о 22.00 за київським часом.
В іншому поєдинку квартету F німецький «Лейпциг» зійдеться із шотландським «Селтіком».
Турнірна таблиця: «Реал» - 6 очок, «Шахтар» - 4, «Селтік» - 1, «Лейпциг» - 0.
Фото: Getty Images.