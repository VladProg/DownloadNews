Українські тенісистки Ангеліна Калініна та Катерина Байндль дізналися перших суперниць на турнірі ITF W100 у Лес-Франкесес-дель-Вальєс (Іспанія) із призовим фондом $100,000.

Ангеліна Калініна (№47 WTA) є лідером посіву і у стартовому матчі зустрінеться із володаркою wild card Андреа Ласаро Гарсією (273) з Іспанії, передає Укрінформ.
Востаннє Ангеліна брала участь на турнірі ITF у листопаді минулого року, коли виграла титул у французькому Нанті (W60).
Байндль (173) у першому колі зіграє проти нідерландки Аранчі Рус (119), посіяної під восьмим номером.
На фото: Ангеліна Калініна/Transylvania Open.