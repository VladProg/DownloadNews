Селезньов є третім найкращим бомбардиром в історії чемпіонату України.

Український нападник Євген Селезньов прийняв остаточне рішення завершити професійну кар’єру, повідомляє ТаТоТаке, передає Укрінформ.

За інформацією джерела, на початку червня (5-6 числа) 37-річний гравець проведе прощальний матч за участю зірок українського футболу та його друзів. Орієнтовне місце гри – Ужгород.

Також підтверджується інформація, що Селезньов планував завершити кар’єру у матчі «Шахтар» – «Минай» у першому колі УПЛ, але він був перенесений на 2023 рік, коли у Євгена закінчився контракт.

Селезньов є третім найкращим бомбардиром в історії чемпіонату України – 117. Рекорд у Максима Шацьких – 124.

Як повідомляв Укрінформ, Селезньов не поїхав із «Минаєм» на збори в Туреччину, він пішов на тренерські курси.
Фото: upl.ua