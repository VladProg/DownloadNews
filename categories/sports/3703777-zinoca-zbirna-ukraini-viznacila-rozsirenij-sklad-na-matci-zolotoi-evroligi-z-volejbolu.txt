У травні на збірну очікують перші спаринги року з Німеччиною.

Жіноча збірна України з волейболу наприкінці травня розпочне виступи в груповому етапі Золотої Євроліги, у прийдешньому турнірі «синьо-жовті» стартують в групі С з Францією та Угорщиною, передає Укрінформ.
Підопічні Івана Петкова розпочали тренувальний збір у Чернівцях наприкінці квітня. Перед початком турніру збірна проведе серію спарингів проти Німеччини (19-20 травня) та Словаччини (22-23 травня).
У зборі беруть участь 27 волейболісток, їх перелік наводить видання Volleyball.ua.
Склад збірної України
Зв’язуючі: Дар'я Шаргородська, Катерина Гусейнова (обидві — «Прометей»), Станіслава Парфьонова («Аланта»), Вікторія Олійник («Бекешчаба», Угорщина);
Ліберо: Кристина Нємцева, Катерина Васильєва (обидві — «Прометей»), Аліка Луценко («Аланта»), Яна Прокопова (Україна U17);
Центральні блокуючі: Світлана Дорсман, Уляна Котар, Катерина Черкашина, Анастасія Маєвська (усі — «Прометей»), Катерина Жилінська, Поліна Герасимчук (обидві — Україна U17), Ксенія Пугач («ЛП Вієсті», Фінляндія);
Догравальниці: Валерія Якушева («Добродій-Медуніверситет-ШВСМ»), Олександра Міленко, Євгенія Хобер, Дарія Капланська, Марія Капланська (усі — «Прометей»), Маргарита Гейко (Україна U17), Юлія Димар («Стелла», Франція);
Діагональні: Анна Артишук, Вікторія Даньчак, Поліна Дзюба (усі — «Прометей»), Анастасія Крайдуба («Ополе», Польща), Кіма Жаркова (Україна U17).
До Фіналу чотирьох з трьох команд у групі C вийде найсильніша збірна.

Як повідомляв Укрінформ, чоловіча збірна України теж стартує у Золотій Євролізі наприкінці травня, суперниками команди Угіса Крастіньша у групі стануть Бельгія, Хорватія та Північна Македонія.
Фото: volleyball.ua