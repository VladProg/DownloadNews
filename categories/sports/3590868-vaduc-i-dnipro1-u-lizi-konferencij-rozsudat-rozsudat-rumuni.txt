Союз європейських футбольних асоціацій (УЄФА) призначив арбітрів на поєдинки четвертого туру групового етапу Ліги конференцій.

Виїзний матч «Дніпра-1» у Ліхтенштейні з «Вадуцем» обслуговуватимуть арбітри з Румунії, передає Укрінформ
Суддівську бригаду очолить 34-річний Маріан Барбу. Асистенти - Крістіан Орбулет та Імре Бучі. Четвертий рефері - Лучан Рушанду.
Зустріч відбудеться 13 жовтня на арені «Райнпарк» у Вадуці, початок о 22.00 за київським часом.
В іншому поєдинку групи Е кіпрський «Аполлон» у Ларнаці прийматиме АЗ «Алкмаар» з Нідерландів.
Турнірне становище: АЗ «Алкмаар» - 9 очок, «Дніпро-1» - 4, «Вадуц» - 2, «Аполлон» - 1.
Фото: Getty Images.