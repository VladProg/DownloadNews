У Нью-Йорку визначилися фіналісти заключного, четвертого у сезоні тенісного турніру серії Grand Slam Відкритого чемпіонату США (US Open).

У вирішальному матчі чоловічого одиночного розряду зустрінуться третя «ракетка» світу іспанець Карлос Алькарас і Каспер Рууд з Норвегії (5), передає Укрінформ.
У півфіналі змагань Алькарас вирвав перемогу у американця Френсіса Тіафо (22) - 6:7 (6:7), 6:3, 6:1, 6:7 (5:7), 6:3, а Рууд завдав поразки росіянину Карену Хачанову (27) - 7:6 (7:2), 6:2, 5:7, 6:2.
Фінал US Open Алькарас - Рууд пройде 11 вересня.
На фото: Карлос Алькарас (Getty Images).