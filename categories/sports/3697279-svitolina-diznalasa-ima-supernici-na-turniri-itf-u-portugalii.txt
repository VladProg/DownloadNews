Українська тенісистка Еліна Світоліна зіграє на турнірі ITF у португальському місті Оейраш з призовим фондом $100,000.

У першому колі Еліна зустрінеться з Кларою Таусон з Данії, передає Укрінформ.
Минулого тижня данка виграла усі свої одиночні матчі у Першій групі зонального турніру Кубка Біллі Джин Кінг і допомогла своїй збірній залишитися на цьому етапі змагань.
Для Світоліної турнір буде третім після її річної паузи у виступах. На початку квітня Еліна зіграла на турнірі WTA 500 у Чарльтоні, поступившись у першому колі, а минулого тижня здобула одну перемогу на змаганнях ITF W60 у К'яссо.
Турнір Oeiras Open триватиме до 23 квітня.
Фото: Axion Open.