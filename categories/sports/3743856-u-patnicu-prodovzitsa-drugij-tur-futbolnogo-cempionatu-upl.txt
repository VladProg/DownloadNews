У стартових матчах 2-го туру чемпіонату України з футболу серед клубв Прем'єр ліги «Шахтар» зіграв унічию (1:1) із рівненським «Вересом», а «Динамо» у столичному дербі перемогло «Оболонь» - 4:2.

У суботу будуть зіграні ще два матчі. Закарпатський «Минай» протистоятиме черкаському ЛНЗ (початок о 15.00), а «Олександрія» поміряється силами з харківським «Металістом 1925» (19.00), передає Укрінформ.
Закінчиться другий тур чотирма поєдинками у неділю. «Дніпро-1» зіграє з житомирським «Поліссям» (15.00), луганська «Зоря» зійдеться з криворізьким «Кривбасом», (17.00) ковалівський «Колос» прийматиме одеський «Чорноморець» (17.00), а львівський «Рух» - полтавську «Ворсклу» (19.00).
У сезоні Прем'єр-ліги-2023/2024 беруть участь 16 клубів, які змагаються у два кола. Перша частина чемпіонату триватиме до 9 грудня. Після зимової перерви турнір поновиться 24 лютого.
Фото: upl.ua.