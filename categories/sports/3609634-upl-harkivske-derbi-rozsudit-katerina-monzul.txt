Комітети Української асоціації футболу (УАФ) призначили офіційних осіб на матчі 12-го туру чемпіонату України серед команд Прем'єр-ліги (УПЛ).

Харківське дербі «Металіста» та «Металіста 1925» обслуговуватиме суддівська бригада на чолі з рефері ФІФА харків'янкою Катериною Монзуль, передає Укрінформ.
Поєдинки за участю донецького «Шахтаря» з рівненським «Вересом» та київського «Динамо» з «Олександрією» також розсудять представники футбольної феміди Харкова - Анатолій Абдула та Дмитро Панчишин відповідно.
Як повідомляв Укрінформ, матчі 12-го туру УПЛ відбудуться 8-10 листопада.
Фото: УАФ.