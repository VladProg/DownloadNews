Український футбольний нападник донецького «Шахтаря» Данило Сікан потрапив до команди найкращих гравців другого туру Ліги чемпіонів за версією авторитетного порталу спортивної статистики Sofascore.

У матчі з бельгійським «Антверпеном» (3:2) 22-річний форвард оформив дубль і приніс команді перемогу, передає Укрінформ.
Sofascore оцінив виступ Данила результатом 8,8 бала з 10-ти можливих.
Найвища оцінка (9,1) і титул Гравця тижня - у англійського хавбека мадридського «Реала» Джуда Беллінгема. Він упевнено відіграв у переможному поєдинку проти італійського «Наполі» (3:2) - має забитий м'яч і результативну передачу.
Фото: shakhtar.com.