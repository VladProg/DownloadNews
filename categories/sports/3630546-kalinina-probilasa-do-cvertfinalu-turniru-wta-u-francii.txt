Перша «ракетка» України Ангеліна Калініна виграла другий матч поспіль на турнірі Жіночої тенісної асоціації (WTA) Open Angers Arena Loire в Анже (Франція) із призовим фондом $115 тис.

За вихід до чвертьфіналу змагань посіяна під 2-м номером Калініна переграла американку Софію Кенін - 6:4, 6:4, передає Укрінформ.
Тенісистки провели на корті 1,5 години.
Путівку до 1/2 фіналу Калініна розіграє з Кларою Таусон з Данії, яка взяла гору над 6-м номером «посіву» росіянкою Анною Блінковою - 7:5, 6:3.
Хардовий турнір в Анже пройде до 11 грудня.
Фото: Transylvania Open.