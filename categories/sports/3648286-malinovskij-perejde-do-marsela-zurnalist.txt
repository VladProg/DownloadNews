Переговори між клубом та гравцем знаходяться на завершальній стадії.

Інсайдер Фабріціо Романо повідомив у своєму Твіттері, що «Марсель» наближається до підписання контракту з півзахисником «Аталанти» Русланом Маліновським, передає Укрінформ.
Переговори щодо повноцінного переходу 29-річного українця знаходяться на завершальній стадії. Французький клуб та хавбек вже погодили особисті умови довгострокового контракту.
Очікується, що офіційно про трансфер оголосять наступного тижня.
Сума трансферу складе близько 12 мільйонів євро, також передбачені бонуси.
Як повідомлялося, українець Руслан Малиновський грає в стані «бергамасків» з 2019-го року.
Фото: Getty Images