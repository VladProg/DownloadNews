Перша «ракетка» України Віталій Сачко зупинився за крок від чвертьфіналу на турнірі ATP Challenger Tour у Муйрон-ле-Каптіф (Франція) із призовим фондом €118,000.


Уродженець Кременчука (№163 ATP) у двох сетах поступився французу Антуану Ескофф'є (146) - 6:7 (4:7), 3:6, передає Укрінформ.
Суперники провели на корті півтори години.
У парному розряді Віталій грає разом із Нікласом Шеллем з Німеччини. Дует вийшов до чвертьфіналу, обігравши Патріка Нікласа Сальмінена з Фінляндії та грека Петроса Ціціпаса - 7:6 (8:6), 6:3.
Фото: btu.org.ua.