45-річний Марко Розе став у четвер новим наставником німецького футбольного клубу «Лейпциг».

Контракт головного тренера розрахований до 2024 року, передає Укрінформ.
У тренерському штабі працюватимуть Александер Циклер, Марко Курт та Франк Гайдек.
До цього Марко Розе тренував другу команду «Майнца», «Локомотив» (Лейпциг), «Зальцбург», «Боруссію» (Дортмунд) та «Боруссію» (Менхенгладбах). Із «Зальцбургом» він двічі виграв чемпіонат Австрії і одного разу - Кубок країни.
Як повідомляв Укрінформ, попередній наставник «Лейпцига» Доменіко Тедеско пішов у відставку після розгоромної домашньої поразки від донецького «Шахтаря» (1:4) у першому турі групового раунду Ліги чемпіонів УЄФА.
Фото: facebook.com/rbleipzig.