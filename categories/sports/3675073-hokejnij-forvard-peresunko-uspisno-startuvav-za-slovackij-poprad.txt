Нападник національної збірної України з хокею Олександр Пересунько вдало долучився до лав словацького клубу «Попрад».

З нашим легіонером у складі «Попрад» виграв обидва важливі матчі - в гостях у команди «Ліптовський Мікулаш» (4:3) та вдома у «Нове Замки» (5:3), закріпившись у зоні плей-офф за чотири тури до фінішу регулярного чемпіонату словацької Екстраліги, передає Укрінформ.
У дебютній грі за «Попрад» Пересунько відзначився гольовим пасом, а у домашньому поєдинку закинув прем'єрну шайбу за новий клуб, отримавши приз найкращому гравцю матча у складі своєї команди.
Додамо, що нинішній сезон 23-річний українець розпочинав у джерсі угорського «Уйпешта», у складі якого набрав 42 (14+28) очки у 33-х іграх.
Фото: https://www.facebook.com/fhu.com.ua.