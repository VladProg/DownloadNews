Футболісти харківського «Металіста» зіграли унічию 0:0 з ковалівським «Колосом» у 19-у турі чемпіонату України серед клубів Прем'єр-ліги (УПЛ).

Про це передає Укрінформ.
На 47-й хвилині форвард харків'ян Максим Прядун не реалізував пенальті.
«Металіст» тепер має 18 очок (14-те місце), «Колос» - 24 (6-те).
У ці хвилини триває поєдинок між рівненським «Вересом» та криворізьким «Кривбасом».
У суботу також пройде гра «Олександрія» - «Ворскла» (Полтава).
У сьогоднішньому стартовому матчі туру «Минай» програв удома «Інгульцю» - 1:2.
У неділю, 2 квітня, проведуть між союою поєдинки «Львів» та київське «Динамо» (початок о 13.00), харківський «Металіст 1925» та «Дніпро-1» (14.00), одеський «Чорноморець» та донецький «Шахтар» (15.00), луганська «Зоря» та львівський «Рух» (15.00).
У турнірній таблиці УПЛ лідирує «Шахтар», у якого 42 очки (після 17-ти ігор), далі - «Дніпро-1» - 39 (17), «Зоря» - 37 (18), «Динамо» - 33 (18) та «Олександрія» - 28 (17).
Фото: upl.ua.