Україна планує доєднатися до Іспанії та Португалії, подавши спільну заявку на проведення чемпіонату світу з футболу 2030 року.

Як повідомляє британське видання The Times, ця ідея схвалена Президентом України, а аткож урядами Іспанії та Португалії, передає Укрінформ.
У разі успішного подання заявки Україна прийматиме матчі однієї з груп мундіалю.
Серйозною також вважається потенційна спільна заявка Саудівської Аравії, Єгипту та Греції. Серед інших претендентів - представники Південної Америки.

Додамо, що найближчий чемпіонат світу з футболу пройде у листопаді-грудні нинішнього року в Катарі. ЧС-2026 прийматимуть США, Канада та Мексика.
Фото: uaf.ua.