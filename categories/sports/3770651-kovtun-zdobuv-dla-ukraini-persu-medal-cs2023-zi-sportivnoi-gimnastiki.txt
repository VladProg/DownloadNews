На світовій першості зв спортивної гімнастики у бельгійському місті Антверпен 20-річний черкащанин Ілля Ковтун виборов для України першу медаль.

Ілля здобув «срібло» у багатоборстві. Це найкращий в історії результат наших гімнастів на змаганнях такого рівня у цій дисципліні, передає Укрінформ.
З результатом 84,998 бала Ілля поступився лише олімпійському чемпіону-2020 японцю Дайкі Хашимото (86,132). «Бронза» - у американця Річарда Фредеріка (84332)
Ілля Ковтун удруге в кар'єрі піднявся на п'єдестал чемпіонату світу. 2021 року він став бронзовим призером у багатоборстві.
Фото: mms.gov.ua.