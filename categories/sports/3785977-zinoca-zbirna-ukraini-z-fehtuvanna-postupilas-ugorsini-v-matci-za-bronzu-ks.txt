У півфіналі українки програли Франції.

Жіноча збірна України з фехтування на шаблях поступилась збірній Угорщині – 39:45 у матчі за «бронзу» на етапі Кубка світу в Алжирі, передає Укрінформ.
Україну представили Ольга Харлан, Аліна Комащук, Юлія Бакастова та Олена Кравацька. Наша команда володіла перевагою на початку зустрічі, однак дворазові чемпіонки світу зуміли не лише скоротити відрив, а вийти в лідерки. Аби перемогти, Ользі Харлан потрібно було завдати одразу дев’ять ударів, натомість лідерці Угорщини Лізі Пустай вистачило б і п’яти. Харлан зуміла вразити суперницю тричі, тож підсумковий рахунок – 45:39 на користь угорок.

У півфіналі збірна України поступилась Франції – 34:45.
На цьому ж турнірі Харлан стала срібною призеркою в індивідуальних змаганнях.

Як повідомляв Укрінформ, Влада Харькова, Олена Кривицька, Інна Бровко й Джоан Фейбі Бежура пробились до фіналу Кубка світу з фехтування на шпагах, що проходить в Леньяно.
Фото: FIE - International Fencing Federation