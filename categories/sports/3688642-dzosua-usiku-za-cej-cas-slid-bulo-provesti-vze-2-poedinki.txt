Колишній чемпіон світу в надважкій вазі Ентоні Джошуа (24-3, 22 KO) відреагував на те, що у володаря титулів WBA, WBO, IBO та IBF Олександра Усика (20-0, 13 КО) досі немає дати бою.

Як передає Укрінформ, з посиланням на Boxing Social.
«Все складно. Бути чемпіоном взагалі нелегко. Подивіться на Усика – у нього навіть немає дати бою. Він чемпіон світу. Я був його останнім суперником, і я повертаюся на ринг цієї суботи. Усик – чемпіон. Йому за цей час слід було битися вже двічі. Бути чемпіоном означає активно виступати. Ти виходиш і б’єшся. Але це бісовий головний біль», - сказав Джошуа.
Як повідомлялося, 1 квітня Джошуа проведе бій проти Франкліна.
Як повідомляв Укрінформ, бій Усика проти Ф’юрі не відбудеться 29 квітня, українець закрив тренувальний табір.
Фото: Mark Robinson/Matchroom Boxing