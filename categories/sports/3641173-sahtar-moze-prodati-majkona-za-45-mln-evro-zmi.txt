Футбольний хавбек донецького «Шахтаря» Майкон може продовжити виступати за бразильський «Корінтіанс» вже як повноцінний гравець.

Про це повідомляє бразильське видання UOL, передає Укрінформ.
Керівництво клубу з Сан-Паулу хоче зберегти 25-річного футболіста у своєму складі. Орендна угода Майкона у «Корінтіансі» закінчується 31 грудня.
Зазначається, що «Шахтар» може відпустити бразильця за 4-5 млн євро.
Нинішнього сезону Майкон провів 26 матчів і забив два м'ячі.
Загалом у складі «Шахтаря» з 2018 року футболіст зіграв 65 поєдинків (7 голів).
Фото: shakhtar.com.