У Дебрецені (Угорщина) стартував чемпіонат Європи з баскетболу 3х3 серед команд вищих навчальних закладів.

У чоловічих змаганнях Україну представляє збірна Сумського державного університету, за яку виступають Ігор Стародуб, Ілля Кабацюра, Євген Балабан та Сергій Старцев, передає Укрінформ.
Наша команда вже провела три матчі і у всіх здобула перемоги:
Спортивний університет Кельна (Німеччина) - Сумський державний університет (Україна) - 8:19
Сумський державний університет (Україна) - Будапештський університет технології та економіки (Угорщина) - 21:15
Сумський державний університет (Україна) - Університет Валенсії (Іспанія) - 21:12.
Також без поразок перший день в групі В провів Університет Дубровника (Хорватія). З хорватами, а також з командою Технічного університету Брно (Чехія) сумська команда зіграє 17 липня.
У жіночій сітці грає команда Прикарпатського національного університету імені Василя Стефаника, за яку виступають Анжеліка Ляшко, Дарья Кононученко, Вероніка Космач та Вероніка Любінець.
Наші дівчата зіграла один матч, обігравши клуб «Міньйо» (Португалія) - 22:6.
Івано-франківським студенткам залишилося провести матчі з командами Загреба, Дьйора та Брно.
Фото: fbu.ua.