Українці виграли «золото» в танцях на льоду.

Українці Ірина Підгайна та Артем Коваль за підсумками змагань у Будапешті вперше здобули золоті медалі у танцях на льоду на рівні Гран-прі, передає Укрінформ.
Українці отримали другу суму балів як за ритмічну, так і за довільну програми, але за підсумком двох виступів піднялися на найвищу сходинку п’єдесталу.
Підгайна та Коваль на 3,14 бала випередили американський тандем Ялі Педерсен / Джеффрі Чен.
Результати у ритмічному (61,77 бала) та довільному (87,65) танцях, а також за сумою двох виступів (149,42) стали особистими рекордами для Підгайної та Коваля.

Як повідомляв Укрінформ, першу медаль на турнірі у Будапешті для України здобули Віолетта Сєрова та Іван Хобта, вони виграли «срібні» нагороди у змаганнях спортивних пар.
Фото: НОК України