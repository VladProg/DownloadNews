Чоловіча збірна України з баскетболу провела заключний поєдинок у кваліфікаії чемпіонату світу-2023.

«Синьо-жовті» на «Арені Рига» у столиці Латвії завдали поразки команді Нідерландів - 72:56 (18:17, 16:14, 23:8, 15:17), передає Укрінформ.
Найрезультативнішим у складі номінальних господарів став Юсуф Санон, який набрав 17 очок, зробив 5 результативних передач та 3 підбирання.
Як повідомлялося, українська збірна достроково втратила шанси пробитися на світову першість.
В інших матчах групи L грають Грузія та Ісландія, Іспанія та Італія.
Турнірне становище: Іспанія - 17 очок (після 9-ти ігор), Італія - 16 (9), Грузія - 14 (9), Україна - 14 (10), Ісландія - 13 (9), Нідерланди - 10 (10).
Нагадаємо, фінальний турнір XIX чемпіонату світу з баскетболу пройде з 25 серпня до 10 вересня в Індонезії, Японії та на Філіппінах.
Фото: fbu.ua.