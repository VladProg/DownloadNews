Ексчемпіон світу з боксу у трьох вагових категоріях українець Василь Ломаченко поділився очікуваннями від бою з абсолютним чемпіоном світу в легкому дивізіоні американцем Девіном Гейні.


Український боксер віддав належне силі та досвіду суперника, передає Укрінформ.
«Другий бій Гейні із Камбососом - це високий рівень. Тепер у Девіна великий досвід у великих поєдинках, він дуже сильний і розумний боксер, мені подобається його стиль, тому це буде дуже важкий бій. Чи можна порівнювати Гейні з Мейвезером? Можливо, я не певен. Як на мене - не можна, але можливо хтось вважає по-іншому», - сказав Ломаченко.
Раніше Ломаченко заявив, що бій з Гейні - його останній шанс стати абсолютним чемпіоном світу.
Поєдинок Гейні - Ломаченко пройде 20 травня в Лас-Вегасі (США) на арені MGM Grand Garden.
Фото: boxingscene.com.