У жіночій Лізі чемпіонів УЄФА визначився другий фіналіст турніру.

Німецький «Вольфсбург» в овертаймі пройшов англійський «Арсенал», передає Укрінформ.
У першій грі було зафіксовано рахунок 2:2. В основний час матчу у відповідь теж завершився із результатом 2:2. В овертаймі перемогу вирвала німецька команда.
Як повідомляв Укрінформ, в іншому півфіналі іспанська «Барселона» пройшла англійський «Челсі» (1:0, 1:1).
Фінал Ліги чемпіонів «Барселона» - «Вольфсбург» відбудеться 3 червня в Ейндховені (Нідерланди).
Фото: УЄФА.