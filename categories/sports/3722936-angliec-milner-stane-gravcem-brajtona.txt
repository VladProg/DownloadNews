«Ліверпуль» на офіційному сайті повідомив, що гравець команди Джеймс Мілнер після спливу 30 червня контракту з клубом стане футболістом «Брайтона».

Про це повідомила пресслужба мерсисайдців, передає Укрінформ.
Контракт буде розрахований на 1 рік з можливістю продовження ще на сезон.
37-річний англієць провів 8 сезонів у мерсисайдському клубі, у 2015 році його підписали на правах вільного агента з «Манчестер Сіті».
На рахунку футболіста 26 голів та 45 асистів у 332 матчах за «Ліверпуль». Разом з ліверпульським клубом Мілнер став чемпіоном Англії, виграв Лігу чемпіонів, Суперкубок УЄФА, клубний чемпіонат світу, Кубок та Суперкубок Англії, а також Кубок англійської ліги.
Фото: Planet Football