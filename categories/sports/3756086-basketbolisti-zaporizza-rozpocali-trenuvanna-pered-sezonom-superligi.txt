Баскетбольний клуб «Запоріжжя» проводить останній етап підготовчого збору до нового сезону української Суперліги.

На команду, з якою працює Валерій Плеханов, чекає місяць інтенсивних тренувань, цікаві спаринги та багато роботи у тренажерному залі, передає Укрінформ.
Вже наступного тижня відбудуться перші спаринги: 5 вересня матч у Запоріжжі із «Прометеєм», а потім з командою Кривого Рогу.
БК «Запоріжжя» також візьме участь у передсезонному турнірі у Дніпрі, де, крім господарів, зіграють «Будівельник» і «Говерла». Ближче до старту сезону підопічні Валерія Плеханова зіграють ще раз зустрінуться з «Прометеєм» та «Дніпром».
На наступний сезон БК «Запоріжжя» оголосив про підписання Дмитра Липовцева, Андрія Хохоника та Владислава Унгуряна.
Фото: fbu.ua.