Збірна Україна з футболу провела друге тренування у польському місті Гданськ.

Як повідомив прессекретар національної команди Олександр Гливинський, цього разу у заняттях взяли участь усі викликані гравці, передає Укрінформ.
«Провівши у дорозі 22 години, до розташування команди прибули київські динамівц. Разом із гравцями приїхав тренер із фізпідготовки Віталій Кулиба, відтак розминку на стадіоні «На Траугутта» звично проводив саме він (до цього таку місію взяв на себе один з асистентів Сергія Реброва, Альберто Босх)», - зазначається у повідомленні.
Після вирівнювання функціонального стану гравців уся команда працюватиме у контексті єдиного тренування.
Склад національної збірної України:
воротарі - Георгій Бущан («Динамо», Київ), Анатолій Трубін («Бенфіка», Лісабон, Португалія), Дмитро Різник («Шахтар», Донецьк);
захисники - Микола Матвієнко, Юхим Конопля, Валерій Бондар (усі - «Шахтар», Донецьк), Олександр Тимчик, Владислав Дубінчак (обидва - «Динамо», Київ), Віталій Миколенко («Евертон», Ліверпуль, Англія), Ілля Забарний («Борнмут», Англія), Олександр Сваток («Дніпро-1»), Максим Таловєров (ЛАСК, Лінц, Австрія);
півзахисники - Тарас Степаненко, Олександр Зубков, Георгій Судаков, Єгор Назарина (усі - «Шахтар», Донецьк), Олександр Караваєв («Динамо», Київ), Олександр Зінченко («Арсенал», Лондон, Англія), Віктор Циганков («Жирона», Іспанія), Михайло Мудрик («Челсі», Лондон, Англія), Сергій Сидорчук («Вестерло», Бельгія), Руслан Малиновський («Дженоа», Генуя, Італія), Олександр Піхальонок («Дніпро-1»);
нападники - Артем Довбик («Жирона», Іспанія), Роман Яремчук («Валенсія», Іспанія), Данило Сікан («Шахтар», Донецьк).
Резервний список - Денис Попов, Віталій Буяльський, Владислав Ванат (усі - «Динамо», Київ), Назарій Русин («Сандерленд», Англія).
Як повідомляв Укрінформ, 20 листопада у німецькому місті Леверкузен збірна Україна зіграє вирішальний матч відбору Євро-2024 проти команди Італії.
Фото: uaf.ua.