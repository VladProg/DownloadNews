24 жовтня матчем проти Азербайджану юнацька збірна України U17 (футболісти не старші 2006 року народження) візьме старт у кваліфікації Євро-2023.

Наша команда потрапила до групи 2, де зустрінеться з командами Боснії і Герцеговини, Азербайджану та Ліхтенштейну. Міні-турнір проходитиме з 24-го до 30 жовтня в Боснії і Герцеговині на стадіоні «Младост» у Какані та у тренувальному центрі в Зениці, передає Укрінформ.
«У нашому розпорядженні є матеріали з матчів Азербайджану, Ліхтенштейну та Боснії і Герцеговини. Інформації щодо супротивників достатньо, ми все тримаємо на контролі. Тепер важливо правильно розкрити хлопцям сильні та слабкі сторони опонентів, щоб команда розуміла, що на неї чекає на цьому турнірі», - зазначив напередодні головний тренер юнацької збірної України Юрій Мороз.
Євро-2023 (U17). Кваліфікаційний раунд. Група 2
24.10.2022
Боснія і Герцеговина - Ліхтенштейн (початок о 14.30)
Азербайджан - Україна (14.30)
27.10.2022
Боснія і Герцеговина - Азербайджан (14.30)
Україна - Ліхтенштейн (14.30)
30.10.2022
Україна - Боснія і Герцеговина (14.30)
Ліхтенштейн - Азербайджан (14.30).
Дві перші команди кожної відбірковой групи та чотири найкращі володарі третіх місць приєднаються в елітному раунді відбору до Нідерландів та Іспанії. Збірна Угорщини здобула пряму перепустку до фінальної стадії Євро-2023 (U17) на правах господаря турніру.
Фото: uaf.ua.