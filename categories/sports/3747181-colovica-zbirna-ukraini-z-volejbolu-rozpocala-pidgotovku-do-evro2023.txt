Чемпіонат Європи розпочнеться 30 серпня.

У порівнянні з Кубком претендентів змін у заявці України на ЧЄ з волейболу не відбулося, повідомляє Volleyball.ua, передає Укрінформ.
Склад чоловічої збірної України з волейболу
пасуючі: Сергій Євстратов («Прометей»), Юрій Синиця;
догравальники: Олег Плотницький («Перуджа», Італія), Тимофій Полуян («Мілон», Греція), Віталій Кучер, Ілля Ковальов (обидва – «Барком-Кажани»);
ліберо: Олександр Бойко («Прометей»), Дмитро Канаєв («Барком-Кажани»);
центральні блокуючі: Максим Дрозд («Епіцентр-Подоляни»), Юрій Семенюк, Дмитро Терьоменко (ВК «Прометей»), Владислав Щуров («Барком-Кажани»);
діагональні: Василь Тупчій («Барком-Кажани»), Євгеній Кісілюк («Епіцентр-Подоляни»).
Перед стартом чемпіонату Європи Україна запланувала три товариські матчі - два проти Естонії (18 і 19 серпня), а один - проти Польщі (26 серпня), чинного переможця Ліги націй.

Як повідомляв Укрінформ, на чемпіонаті Європи суперниками України стануть Словенія, Хорватія, Болгарія, Фінляндія та Іспанія, матчі групової стадії українці проведуть у болгарській Варні.
Фото: fivb.com