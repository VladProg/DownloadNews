Жіноча збірна України з футзалу пробилася до фінального турніру чемпіонату Європи.

«Синьо-жовті» виграли основний раунд відбору Євро-2023 у Познані (Польща), передає Укрінформ.
Українки здобули перемоги над командами Нідерландів (5:2) та Хорватії (5:1), а у вирішальному матчі групи 2 зіграли внічию з польками (1:1).
Фінальну частину чемпіонату Європи з футзалу серед жінок за участю чотирьох збірних (Іспанія, Україна, Угорщина, Португалія або Італія) заплановано на березень 2023 року.
Фото: uaf.ua.