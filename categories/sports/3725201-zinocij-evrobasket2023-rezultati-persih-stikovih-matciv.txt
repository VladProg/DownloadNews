На жіночому чемпіонаті Європи з баскетболу в Ізраїлі та Словенії зіграні перші два матчі стикового раунду.


Команди змагаються за вихід до 1/4 фіналу, передає Укрінформ.
Результати поєдинків:
Чехія - Греція 79:76 (22:22, 19:20, 20:19, 18:15)
Чорногорія - Італія - 63:49 (22:8, 13:14, 13:9, 15:18).
Таким чином, Чехія в чвертьфіналі зіграє проти Угорщини, а Чорногорія протистоятиме команді Франції.
У двох інших стикових матчах місце у чвертьфіналі 20 червня виборюватимуть команди в матчах Сербія - Велика Британія та Німеччина - Словаччина.
Як повідомлалося, жіночій збірній України не вдалося вийти на Євробаскет-2023. Наша команда після перемоги над Литвою стала другою у групі B і претендувала на потрапляння до фінальної частини «за рейтингом других місць». У поєдинках із командами першої трійки групи українки набрали 6 очок із різницею у матчах -15.
Фото: fbu.ua.