Вони грали в рамках відбору до Суперфіналу Євроліги-2022.

Збірна України з пляжного футболу обіграла Азербайджан (2:1) у відборі до Суперфіналу Євроліги-2022, що проходить в італійському Кальярі, повідомляє Укрінформ.
Українці перемогли азербайджанців з рахунком 2:1.
На першому етапі Євроліги-2022 у португальському Назаре Україна програла Іспанії (1:4) та Італії (3:5), і для збереження можливості кваліфікації на Європейські ігри-2023 збірній України необхідно було перемагати Азербайджан.
У заключному турі відбору 9 вересня Україна зіграє проти Німеччини.
Як повідомляв Укрінформ, раніше чоловіча збірна України з пляжного футболу забезпечила собі путівку на Всесвітні пляжні ігри-2023.
Фото: Getty Images