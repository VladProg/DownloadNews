Поєдинком між львівським «Рухом» та луганською «Зорею» у п'ятницю, 9 вересня, розпочнеться 4-й тур чемпіонату України з футболу серед команд Прем'єр-ліги.

Стартовий свисток арбітра Віктора Копієвського з Кропивницького пролунає о 17.00, передає Укрінформ.
У другий ігровий день туру у суботу, 10 вересня, зіграють криворізький «Кривбас» та рівненський «Верес» (15.00), донецький «Шахтар» та одеський «Чорноморець» (17.00).
У неділю, 11 вересня, зустрінуться «Дніпро-1» і харківський «Металіст 1925» (13.00), ковалівський «Колос» і харківський «Металіст» (15.00), київське «Динамо» і «Львів» (17.00).
Завершиться тур у понеділок, 12 вересня, матчами між полтавською «Ворсклою» та «Олександрією» (13.00), «Інгульцем» з Петрового та закарпатським «Минаєм» (15.00).
У турнірній таблиці з 9-ма очками лідирує «Зоря», по 7 очок набрали «Металіст», «Колос» та «Шахтар».
Фото: upl.ua.