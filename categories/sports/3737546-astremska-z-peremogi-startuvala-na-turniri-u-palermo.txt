Українка Даяна Ястремська пробилася до другого кола турніру Жіночої тенісної асоціації (WTA) - Palermo adies Open - у Палермо (Італія) із призовим фондом $259,3 тис.

На старті змагань Ястремська за півтори години взяла гору над сербкою Мією Рістич - 6:4, 6:2, передає Укрінформ.
Путівку до 1/4 фіналу українка розіграє з переможницею протистояння між посіяною під 5-м номером італійкою Ясмін Паоліні та представницею Нідерландів Аранчею Рус.
Турнір у Палермо завершиться 23 липня.
Фото: btu.org.