Трьома матчами продовжиться у суботу, 22 квітня, 22-й тур чемпіонату України з футболу серед клубів Прем'єр-ліги (УПЛ).

Програму дня розпочне поєдинок полтавської «Ворскли» з харківським «Металістом», який розпочнеться о 13.00, передає Укрінформ.
О 15.00 стартує гра рівненського «Вереса» із закарпатським «Минаєм», а о 17.00 пройде українське дербі між київським «Динамо» та донецьким «Шахтарем».
У неділю, 23 квітня, зіграють «Львів» та харківський «Металіст 1925» (13.00), криворізький «Кривбас» та одеський «Чорноморець» (15.00).
У понеділок, 24 квітня, відбудуться ігри «Дніпра-1» та львівського «Руха» (13.00), «Олександрії» та «Інгульця» із Петрового (15.00).
У стартовому поєдинку 22-го туру ковалівський «Колос» поступився луганській «Зорі» - 0:1.
У турнірній таблиці УПЛ лідирує «Шахтар», у якого 52 очки (після 21-ї гри), далі - «Зоря» - 46 (22), «Дніпро-1» - 45 (20), «Динамо» - 40 (21), «Олександрія» - 33 (20), «Колос» - 30 (21).
Фото: shakhtar.com.