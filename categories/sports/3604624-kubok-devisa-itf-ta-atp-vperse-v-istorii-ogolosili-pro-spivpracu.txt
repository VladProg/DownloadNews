Міжнародна федерація тенісу (ITF) та Асоціація тенісистів-професіоналів (ATP) оголосили про початок безпрецедентної співпраці в історії чоловічого тенісу.


122-річний командний турнір Кубок Девіса тепер стане частиною офіційного календаря АTP. 2023 року турнір проходитиме на 5, 37 та 47 тижнях. Фінал Кубка Девіса зберігає оновлений за останні роки формат, повідомляє Укрінформ.
З 2020 року АТР заснував свій командний турнір на початку сезону - АТР Cup, замінивши у тенісному календарі змагання Кубок Гопмана від ITF. Наступного року змішаний турнір повертається у форматі нового чемпіонату від ATP та WTA під назвою United Cup.
2022-го фінальна частина змагань стартує 22 листопада на кортах у Малазі (Іспанія), де зіграють 8 найсильніших збірних сезону-2022.
Фото: Daviscup.com.