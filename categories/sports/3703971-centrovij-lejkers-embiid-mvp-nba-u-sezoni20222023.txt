Центрового клубу «Філадельфія» Джоеля Ембііда визнали MVP (найбільш цінним гравцем) НБА у сезоні-2022/2023.

Джоел отримав на 241 голос більше, ніж центровий «Денвера» Нікола Йокич, передає Укрінформ.
На третьому місці форвард «Мілвокі» Янніс Адетокумбо.
В середньому Ембіід набирав за матч 33,1 очка, робив 10,2 підбирання та 4,2 передачі.
Джоель Ембіїд - п'ятий баскетболіст «Філадельфії», якому вдалося виграти нагороду, після Вілта Чемберлена (1966, 1967, 1968 роки), Джуліуса Ірвінга (1981), Мозеса Мелоуна (1983) та Аллена Айверсона (2001).
Фото: facebook.com/nba.