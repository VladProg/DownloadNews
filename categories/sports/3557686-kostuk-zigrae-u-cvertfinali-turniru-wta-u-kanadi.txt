Третя «ракетка» України Марта Костюк виграла другий матч поспіль на турнірі Жіночої тенісної асоціації (WTA) Championnats Banque Nationale de Granby у Гранбі (Канада) із призовим фондом $251,75 тис.

За вихід до чвертьфіналу змагань Костюк за 2 години 10 хвилин здобула вольову перемогу над Мариною Стакушич з Канади - 6:7 (3:7), 6:4, 6:1, передає Укрінформ.
Путівку до півфіналу турніру посіяна під 10-м номером Костюк розіграє з іншою представницею Канади Ребеккою Маріно, яка у свою чергу взяла гору над 3-м номером «посіву» італійкою Жасмін Паоліні - 4:6, 6:1, 6:2.
Championnats Banque Nationale de Granby триватиме до 27 серпня.
Фото: Getty Images.