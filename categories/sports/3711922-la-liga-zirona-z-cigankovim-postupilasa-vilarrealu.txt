Український вінгер Віктор Циганков відіграв повний матч, але не зміг допомогти команді перемогти.

«Жирона» на своєму полі поступилася «Вільярреалу» 1:2 в 35-у турі іспанської Прімери, передає Укрінформ.
У складі «каталонців» відзначився Лопес. «Субмарина» відповіла точними ударами Піно і Морено.
Після поразки «Жирона» посідає сьому сходинку в Ла Лізі, маючи в активі 48 очок після 35 матчів.
Як повідомлялося, «Барселона» гарантувала собі першу сходинку в Прімері в сезоні 2022/23.
Фото: twitter.com/GironaFC