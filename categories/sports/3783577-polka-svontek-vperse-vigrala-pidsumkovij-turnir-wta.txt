Іга Швьонтек з Польщі стала переможницею Підсумкового турніру Жіночої тенісної асоціації (WTA) у Канкуні (Мексика) із призовим фондом $9 млн.

У фіналі 22-річна Швьонтек розгромила американку Джессіку Пегулу - 6:1, 6:0, передає Укрінформ.
Завдяки цій перемозі Іга змістила білоруску Аріну Соболенко з першого рядка рейтингу WTA та завершила сезон першою «ракеткою» світу.
Для Швьонтек це перший титул WTA Finals у кар'єрі.
Нагадаємо, що 2018 року Підсумковий турнір WTA в Сінгапурі виграла українка Еліна Світоліна, яка у фіналі здобула вольову перемогу над американкою Слоун Стівенс (3:6, 6:2, 6:2).
Фото: Getty Images/Global Images Ukraine.