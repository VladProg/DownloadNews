Футболісти рівненського «Вереса» обмінялися голами з полтавською «Ворсклою» у матчі 17-го туру чемпіонату України серед команд Прем'єр-ліги (УПЛ).

Поєдинок на стадіоні «Авангард» у Рівному завершився нічийним рахунком 2:2, передає Укрінформ.
М'ячі забили Василь Кравець (48-а хвилина - автогол), Микола Гайдучик (60) - Таулант Сефері (25, 85, з пенальті).
У компенсований час (90+3) хавбек «Вереса» Дмитро Кльоц не реалізував пенальті.
Завершують програму туру недільні протистояння криворізького «Кривбаса» з донецьким «Шахтарем» та львівського «Руха» з ковалівським «Колосом».
Результати матчів 17-го туру:
«Минай» - «Олександрія» - 1:1
голи: Вадим Вітенчук (2-а хвилина) - Максим Третьяков (84);
«Зоря» (Луганськ) - «Львів» - 3:1
голи: Назарій Русин (34), Максим Імереков (54), Сергій Булеца (70) - Владислав Бугай (87);
«Інгулець» (Петрове) - «Металіст» (Харків) - 2:1
голи: Володимир Одарюк (28, 77) - Паті (63);
«Чорноморець» (Одеса) - «Металіст 1925» (Харків) - 1:1
голи: Даниїл Алефіренко (9) - Бека Вачіберадзе (19);
«Дніпро-1» - «Динамо» (Київ) - 0:1
гол: Віталій Буяльський (41).
Турнірне становище лідерів: «Дніпро-1» - 36 очок (після 16-ти ігор), «Шахтар» - 36 (15), «Зоря» - 34 (17), «Динамо» - 33 (17), «Олександрія» - 27 (16).