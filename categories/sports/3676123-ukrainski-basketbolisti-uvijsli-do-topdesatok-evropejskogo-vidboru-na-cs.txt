Чоловіча збірна України з баскетболу в останньому матчі європейської кваліфікації чемпіонату світу-2023 здолала Нідерланди, але не зуміла вийти до фінальної частиниу світової першості.

За підсумком європейського відбору українські гравці за деякими показниками увійшли до числа найкращих, передає Укрінформ.
Павло Крутоус потрапив до топ-6 кваліфікації за реалізацією триочкових кидків. Наш захисник у 6-ти матчах реалізував 6 з 12-ти дальніх спроб (реалізація 50%).
Шосту позицію рейтингу за блоками посів Артем Пустовий, який у 9-ти поєдинках у середньому робив 1,0 блока.
Богдан Близнюк за реалізацією двоочкових кидків завершив в топ-10 рейтингу європейського відбору. У семи зіграних матчах він реалізував 28 з 45-ти двоочкових спроб з відсотком реалізації 62,2% - шосте місце.
За підбираннями у топ-10 завершив відбір український центровий Володимир Герун, який відіграв у шести матчах, роблячи у середньому 6,5 підбирання за гру. В підсумку він став дев'ятим серед гравців європейських збірних.
Фото: facebook.com/UkrBasket.