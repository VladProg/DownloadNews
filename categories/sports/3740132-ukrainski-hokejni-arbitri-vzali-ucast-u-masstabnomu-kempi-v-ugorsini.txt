У стлиці Угорщини пройшов один із найбільших за останнє десятиліття суддівський хокейний кемп Summer Exposure Combine 2023.

Під час цього заходу досвідом з європейськими арбітрами ділилися колеги з Національної хокейної ліги, передає Укрінформ.
Участь у кемпі взяли 52 учасники з 17-ти країн, зокрема України. Нашу країну представляли лайнсмен Олег Остроух та віцепрезидент ФХУ, чинний рефері Андрій Кіча, який відповідає в національній федерації за організацію роботи суддів, впровадження нових систем тестування тощо.
Основною метою кемпу організатори визначили отримання міжнародного досвіду найвищого рівня з фітнес-підготовки, розвитку фахових навичок, взаємодії на льоду та поза ним.
Троє супервайзерів угорського кемпу представляли Міжнародну федерацію хокею (тренери із суддівства Петер Гебеї та Петер Орсаг, головний експерт із суддівства IIHF Едуард Одіньш), четверо - ПХЛ (віце-президент ліги, директор департаменту суддівства Стефан Волкман; директор з рекрутингу та розвитку Ел Кіммел; менеджер з рекрутингу і розвитку Майк Лего; директор з фітнесу департаменту суддівства Дейв Сміт).
За словами Кічі, останнім часом навантаження на хокейних суддів зросли, і це позначається на критеріях відбору і якості роботи. Міжнарожна федерація хокею та НХЛ постійно вдосконалюють систему роботи і контролю професійного рівня арбітрів.
Представники Національної хокейної ліги розповіли про особливості фізичної і психологічної підготовки суддів до матчів, тонкощі роботи під час гри і відновлення після неї. Учасникам продемонстрували комплекс вправ для підняття рівня катання і орієнтації на льоду, позиційні моменти гри.
Фото: fhu.com.ua.