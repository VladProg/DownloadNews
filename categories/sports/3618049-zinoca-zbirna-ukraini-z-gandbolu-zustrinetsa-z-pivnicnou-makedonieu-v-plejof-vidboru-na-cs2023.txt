Матчі відбудуться у квітні 2023-го року.

Жіноча збірна України з гандболу дізналася суперника в раунді плей-оф відбору на чемпіонат світу-2023, повідомляє Укрінформ.
За путівку на ЧС-2023 «синьо-жовті» боротимуться з Північною Македонією. Перша гра другого відбіркового етапу відбудеться 7/8 квітня, матч-відповідь запланований на 11/12 квітня.
Нагадаємо, що у першому раунді кваліфікації Україна у двоматчевому протистоянні перемогла Люксембург. «Синьо-жовті» здобули дві впевнені перемоги – 36:13 та 30:11.
Як повідомлялося, світова першість з гандболу серед жіночих національних збірних відбудеться у грудні 2023 року в Данії, Норвегії та Швеції.
Фото: ФГУ