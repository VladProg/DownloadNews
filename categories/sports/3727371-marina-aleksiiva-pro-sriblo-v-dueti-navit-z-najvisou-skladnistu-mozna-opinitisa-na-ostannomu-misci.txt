Член збірної України із синхронного плавання Марина Алексіїва поділилася враженнями від завоювання «срібла» в дуеті на Європейських іграх-2023.

Вона розповіла про це в коментері кореспонденту Укрінформу.
«Це наш(сестер Алексіївих - ред.) перший досвід на Європейських іграх. Ми дуже щасливі, що сьогодні почули фразу "без штрафів". Зараз дуже впливає складність, яку ти заявив на змагання. Здавалося б, що місця зрозумілі заздалегідь, якщо подивитися на зараховану складність, але ж всі елементи потрібно виконати правильно. Судді невблаганно штрафують команди. Навіть якщо у тебе найвища складність, то ти можеш опинитися на останньому місці», - сказала вона.
Як повідомлялося, сестри Алексіїви стали другими в дуеті на Європейських іграх. Ще одне «срібло» збірна з синхронного плавання завоювала у груповому виступі.
Змагання триватимуть до 2 липня.
Фото: instagram.com/marinalekseeva_29_