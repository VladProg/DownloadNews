Пожертву здійснили через благодійний фонд «королівського клубу».

Про це йдеться в заяві іспанської команди на офіційному сайті, передає Укрінформ.
«Реал» підтримав ініціативу «Шахтаря», який раніше оголосив про кампанію зі збору генераторів для жителів України від футбольних клубів.
Клубам було запропоновано передати від 1 до 5 генераторів будь-якої потужності. При цьому 5 генераторів – це умовне обмеження, і якщо клуби мають таку змогу, то можуть передати більшу кількість. Мета кампанії – зібрати щонайменше 160 генераторів.
Генератори, які передав «Реал», будуть використані у різних регіонах України, йдеться в офіційному повідомленні команди.
24 лютого президент рф путін оголосив війну Україні і розпочав масштабне вторгнення. Російські війська обстрілюють та знищують об'єкти інфраструктури, проводять масовані обстріли житлових районів українських міст та сіл з використанням артилерії, реактивних систем залпового вогню та балістичних ракет.
США, Європейський Союз та інші країни застосували санкції проти росії як країни-агресора, міжнародна ізоляція якої посилюється з кожним днем.
Фото: realmadrid.com