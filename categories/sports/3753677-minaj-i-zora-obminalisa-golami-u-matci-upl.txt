Закарпатський «Минай» зіграв внічию із луганською «Зорею» у поєдинку 5-го туру чемпіонату України з футболу серед команд Прем'єр-ліги (УПЛ).

Зустріч відбулася на Mynai Stadium і завершилася з рахунком 1:1, передає Укрінформ.
Вікентій Волошин вивів гостей вперед на 16-й хвилині, Вадим Вітенчук відновив рівновагу на 25-й хвилині, реалізувавши 11-метровий удар.
У неділю також зіграють ковалівський «Колос» та донецький «Шахтар», полтавська «Ворскла» та одеський «Чорноморець».
У понеділок, 28 серпня, київська «Оболонь» протистоятиме криворізькому «Кривбасу» (17.00).
Результати інших поєдинків туру:
«ЛНЗ» (Черкаси) - «Маталіст 1925» (Харків) - 0:1
«Олександрія» - «Полісся» (Житомир) - 0:3.
Матчі «Динамо» (Київ) - «Верес» (Рівне) та «Рух» (Львів) - «Дніпро-1» перенесено через участь «Динамо» та «Дніпра-1» у Лізі конференцій УЄФА.
Фото: ФК «Минай».