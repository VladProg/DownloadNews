Жіноча збірна України з баскетболу 3х3 дізналась суперниць, з якими зіграє на Європейських іграх-2023 у Польщі.

Збірна України потрапила до групи С, де також зіграють збірні Литви, Польщі та Естонії, передає Укрінформ.
Баскетбольний турнір пройде у Кракові з 21 до 24 червня.
Дві найкращі команди з групи вийдуть у чвертьфінал, а далі матчами на виліт визначаться призери.
Виступ на Європейських іграх принесе залікові бали до індивідуального рейтингу баскетболісток, що впливає на олімпійську кваліфікацію.
Як повідомлялося, на перших Європейських іграх-2015 в Баку жіноча збірна України з баскетболу завоювала «срібло», на Іграх-2019 команда не вийшла з групи.
Фото: fbu.ua