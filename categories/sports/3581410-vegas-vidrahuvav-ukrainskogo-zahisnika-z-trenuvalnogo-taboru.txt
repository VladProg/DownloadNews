Артур Чолач повернеться до Хокейної ліги Онтаріо.

Клуб НХЛ «Вегас Голден Найтс» оголосив групу гравців, які залишають тренувальний табір команди, повідомляє прес-служба клубу, передає Укрінформ.
Серед тих, хто покинув команду український захисник Артур Чолач.

19-річний гравець не брав участі у передсезонних матчах Лицарів і повертається до своєї юніорської команди.
Судячи з усього, Чолач продовжить виступати в Хокейній лізі Онтаріо за «Беррі Кольтс». Минулого сезону Артур провів 56 матчів.



Як повідомляв Укрінформ, Українська хокейна ліга стартує 6 жовтня. У сезоні братимуть участь 6 клубів: «Сокіл», «Кременчук», «Харківські Берсерки», «Дніпро», «Легіон» та «Блискавки».
Фото: nhl.com/goldenknights