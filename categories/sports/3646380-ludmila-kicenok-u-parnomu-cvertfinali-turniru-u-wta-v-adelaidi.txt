Українка Людмила Кіченок разом з Оленою Остапенко з Латвії здобули право виступити в 1/4 фіналу парної сітки турніру WTA в Аделаїді (Австралія) із призовим фондом $780,637.

У матчі другого кола українсько-латввійський тандем у трьох сетах обіграв американський дует Кейтлін Крістіан/Сабріна Сантамарія - 6:2, 3:6, 10:7, повідомляє Укрінформ.
Тенісистки провели на корті 1 годину 27 хвилин.
У чвертьфінальному матчі українсько-латвійська пара зіграє проти Катерини Александрової (нейтральний статус) та Чжан Шуай (Китай).
Фото: Getty Images.