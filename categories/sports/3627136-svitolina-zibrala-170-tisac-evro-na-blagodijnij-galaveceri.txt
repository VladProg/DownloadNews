Зібрані кошти підуть на купівлю генераторів для України.

Зіркова українська тенісистка Еліна Світоліна провела благодійну гала-вечерю в Монако, передає Укрінформ.

Під час заходу було зібрано 170 тисяч євро на генератори українських лікарень.


Захід у Монако, організований благодійним фондом Світоліної, відвідали відомі українські спортсмени Андрій Шевченко, Леся Цуренко, Марта Костюк, чотириразовий чемпіон НБА Тоні Паркер, співак Олег Скрипка.
Серед лотів були фліска та український прапор із автографом президента України Володимира Зеленського, за які виручили 15 тис.євро та 37 тис.євро відповідно.

Світоліна є амбасадором платформи UNITED24, створеної для фінансової допомоги Збройним силам України, мирним жителям, а також відновлення України від наслідків російської військової агресії.

Як повідомляв Укрінформ, Олександр Усик перерахував 50 тисяч доларів на купівлю додаткових генераторів до українських лікарень.
Фото: instagram.com/elisvitolina , instagram.com/lesia_nikituk