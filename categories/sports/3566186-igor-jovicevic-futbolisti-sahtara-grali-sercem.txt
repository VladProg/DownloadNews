Головний тренер футболістів донецького «Шахтаря» Ігор Йовичевич прокоментував перемогу своєї команди (4:1) у Німеччині над «Лейпцигом» у 1-у турі групового раунду Ліги чемпіонів УЄФА.


Наставник зазначив, що в цьому поєдинки українці грали серцем, передає Укрінформ.
«Коли ти граєш лише розумом, то свідомо обираєш стратегію - маєш більшу концентрацію, краще реагуєш, можеш підказати якомусь футболісту, що слід робити. Адже все сплановано. Однак коли футболіст має талант і починає грати серцем - а ми сьогодні в дебютному матчі грали за державу, за Україну - це є дуже великим плюсом для нашої команди з ментальної точки зору. У такий момент ти забуваєш про все, ти живеш матчем і просто літаєш полем. І вони не були стомленими. Можливо, завтра будуть, але сьогодні в них був такий адреналін, що вони самі просто шоковані тим, як зіграли. Я щасливий і радію за гравців: ми показали, що можемо. Показали рівень, який маємо тримати. Адже від нас зараз вимагатимється і далі так грати. Це не завжди можливо, оскільки виступають молоді футболісти. Проте я їм вдячний, я їх дуже люблю, і ми продовжуватимемо працювати далі і прямувати від матчу до матчу. Я вірю в свою команду від найпершого дня», - сказав хорватський тренер українського клубу.
У другому турі 14 вересня «Шахтар» зіграє у Варшаві (Польща) з шотландським «Селтіком».
Фото: facebook.com.