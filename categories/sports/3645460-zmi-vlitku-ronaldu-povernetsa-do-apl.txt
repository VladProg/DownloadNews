Португалець все ще мріє про Лігу чемпіонів.

37-річний Кріштіану Роналду, ставши нещодавно гравцем клубу «Аль-Наср» із Саудівської Аравії, залишив за собою право при найближчій нагоді повернутися до клубу, який гратиме у Лізі чемпіонів УЄФА, повідомляє Marca, передає Укрінформ.

Повідомляється, нібито у контракті португальця прописано, що він зможе піти в оренду у англійський «Ньюкасл», якщо той за підсумками цього сезону проб'ється до європейської Ліги чемпіонів.

Як відомо, «Ньюкаслом» володіє Державний інвестиційний фонд Саудівської Аравії.4

Роналду підписав із «Аль-Насром» угоду до 2025 року.

Як повідомляв Укрінформ, вже завтра, 3 січня, «Аль-Наср» офіційно презентує Роналду.
Фото: twitter.com/AlNassrFC