Рішенням виконавчого комітету Міжнародної федерації спортивної стрільби (ISSF) чемпіонат світу відбудеться у 2023 році у столиці Азербайджану - Баку.

Як передає Укрінформ, про зміну місця проведення світової першості з кульової та стендової стрільби інформує офіційний сайт організації.
Про причини перенесення чемпіонату світу з росії до Азербайджану нічого не повідомляється.
Зазначимо, що світова першість мала відбутися у серпні нинішнього року в рф, однак торік виконком ISSF ухвалив рішення про перенесення змагань на 2023 рік після настійних закликів Всесвітнього антидопінгового агентства (ВАДА).
Як відомо, президентом ISSF є 66-річний російський мільярдер Володимир Лісін.