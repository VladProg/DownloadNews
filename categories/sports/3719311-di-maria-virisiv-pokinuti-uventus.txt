Півзахисник провів в команді лише рік.

Півзахисник «Ювентуса» Анхель Ді Марія у своєму Інстаграмі повідомив, що залишає італійський клуб, передає Укрінформ.
«Я дійшов до кінця важкого і складного етапу. Я йду зі спокоєм людини, яка віддала все, щоб допомогти клубу продовжувати вигравати титули, але це було неможливо. Я йду з гірким присмаком того, що мені не вдалося, але з радістю, що завів багатьох друзів у цій чудовій роздягальні, частиною якої я був. Дякую всім моїм прихильникам, я завжди почувався тут як вдома. Дякую усім гравцям «Ювентуса» за їхню щоденну прихильність. Обіймаю та завжди ношу в серці», - написав 35-річний Ді Марія в інстаграмі.
Аргентинець приєднався до італійського гранда в минулому сезоні на правах вільного агента, підписавши угоду лише на один рік. Ді Марія за сезон в «Юве» забив 8 голів та зробив 7 асистів у 40 матчах.



Як повідомляв Укрінформ раніше, «Бенфіка» хоче підписати Ді Марію.

Фото: Getty Images