У Всесвітній боксерській раді (WBC) не санкціонуватимуть бої в росії та білорусі.

Як повідомляє Спортарена, WBC виключив із рейтингів російських та білоруських боксерів, передає Укрінформ.
Всесвітня боксерська рада ухвалила рішення виключити з рейтингів організації представників російської федерації та республіки білорусь.
Також WBC продовжить бан на проведення поєдинків, заходів та боксерських вечорів у цих країнах. Таким чином, в організації не санкціонуватимуть бої в росії та білорусі.
Дане рішення WBC, яку очолює мексиканець Маурісіо Сулейман, прийняте на тлі військової агресії росії проти України.
Зазначимо, що в рейтингу WBC серед суперважковиків знаходиться росіянин Арсланбек Махмудов. А в списку топ-15 - одразу три боксери з росії, серед яких колишній чемпіон світу у напівважкій вазі Сергій Ковальов.