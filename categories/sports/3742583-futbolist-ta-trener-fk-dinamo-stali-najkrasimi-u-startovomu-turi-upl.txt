Українська футбольна Прем’єр-ліга (УПЛ), опитавши фахівців, які входять до нашої експертної ради, визначила найяскравіших футболіста та наставника 1-го туру національного чемпіонату.

За підсумком голосування перемогу здобули нападник «Динамо» Владислав Ванат та тренер киян Мірча Луческу, передає Укрінформ.
До складу експертної ради УПЛ цвійшли Олег Венглинський, Іван Гецко, Сергій Нагорняк, Йожеф Сабо, Олександр Сопко, Олег Федорчук, Анатолій Чанцев, Ігор Шуховцев, Степан Юрчишин та Ігор Яворський.
Як повідомляв Укрінформ, у першому турі нового, 33-го чемпіонату України київське «Динамо» на столичному стадіоні імені Валерія Лобановського розгромило закарпатський «Минай» - 4:1.
Фото: fcdynamo.com.