За підсумками Відкритого чемпіонату Франції перша «ракетка» України Ангеліна Калініна повернулася на 25-ту сходинку (+1 місце ) рейтингу Жіночої тенісної асоціації.


Найбільшого ж прогресу серед українок показала Еліна Світоліна. Завдяки виходу до чвертьфіналу «Ролан Гаррос» вона піднялася на 119 позицій і повернулася до ТОП-100 - 73-тє місце, передає Укрінформ.
Марта Костюк оновила свій особистий рекорд, піднявшись на 35-ту позицію (+4), а Леся Цуренко, завдяки виходу до четвертого кола, уперше з вересня 2019-го змогла повернутися до ТОП-50 і посідає 45-ту сходинку (+21).
Катерина Баіндл зберегла свої позиції в ТОП-100 і посідає 83-тє місце.
Покращили свої місця Даяна Ястремська - 135-те (+9), Дар'я Снігур - 157-е (+7) і Катаріна Завацька - 187-е (+31).
У парному рейтингу WTA Людмила Кіченок посідає 14-те місце (-6), Марта Костюк розташовується на 30-у рядку (-2), а Надія Кіченок опустилася на 54-ту сходинку (-2).
Фото: btu.org.