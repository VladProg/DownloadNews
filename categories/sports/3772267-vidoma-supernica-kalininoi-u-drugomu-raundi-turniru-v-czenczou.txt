Українка зустрінеться з Вєрою Звонарьовою.

Українська тенісистка Ангеліна Калініна (WTA 28) дізналася суперницю в 1/8 фіналу хардового турніру серії WTA 500 у Чженчжоу (Китай), передає Укрінформ.

У 2-му раунді змагань українка зустрінеться з Вєрою Звонарьовою (WTA 369), яка у 1/16 фіналу обіграла Вероніку Кудерметову (WTA 19) у двох сетах за 1 годину та 57 хвилин.

Калініна грала проти Звонарьової двічі. Рахунок у особистих зустрічах 1:1. Поєдинок заплановано на 11 жовтня о 10:00 за Києвом.


Як повідомляв Укрінформ, в 1/16 фіналу турніру в Чженчжоу Калініна у двох партіях обіграла Еллен Перес.

Фото: Getty Images