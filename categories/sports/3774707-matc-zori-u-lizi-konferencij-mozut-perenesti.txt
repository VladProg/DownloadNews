Все через бойові дії в Ізраїлі.

Поєдинок 3-го туру групового раунду Ліги конференцій «Маккабі» (Тель-Авів) — «Зоря», найімовірніше, буде перенесено через війну в Ізраїлі, повідомляє журналіст Ігор Семйон, передає Укрінформ.
Повідомляється, що з таким проханням до УЄФА звернувся «Маккабі». Гра мала відбутися 26 жовтня, але коли вона тепер буде зіграна — поки що не відомо. 18 грудня відбудеться жеребкування першого раунду плей-офф Ліги конференцій.
Нагадаємо, у «Зорі» також є два перенесені матчі в чемпіонаті України, і команда продовжує боротьбу в Кубку України.
«Зоря» без поразок розпочала для себе груповий раунд ЛК. У першому турі луганський колектив розписав нічию 1:1 із бельгійським «Генком». А вже у наступному турі мінімально обіграла на виїзді ісландський «Брейдблік» (0:1).
Фото: Getty Images