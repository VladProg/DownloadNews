Наставник не бачить Луніна «першим» номером.

Головний тренер Реала Карло Анчелотті та український воротар Андрій Лунін провели індивідуальну бесіду, повідомляє Marca, передає Укрінформ.
Під час зустрічі Анчелотті пояснив українцеві свою позицію. На думку коуча, позиція воротаря кардинально відрізняється від інших ігрових амплуа, тому впевненість та безпека голкіпера є вкрай важливими для успішної гри. При цьому Анчелотті цінує роботу українського воротаря. Однак у ієрархії голкіперів «Бланкос» італієць не бачить Луніна «першим» номером.
Основний голкіпер «Бланкос» Тібо Куртуа поза грою до березня. Його змінник Кепа Аррісабалага також травмований, тому в останніх зустрічах на полі з’являвся Лунін.
Лунін провів п’ять матчів за мадридську команду цього сезону. Українець пропустив два голи і у трьох поєдинках відіграв «на нуль».
Як повідомляв Укрінформ, «Реал» сьогодні зіграє з «Наполі» у 5-му турі ЛЧ.
Фото: Getty Images