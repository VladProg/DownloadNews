Очолить збірну Юрій Процюк.

Федерація баскетболу України подала заявку на участь в жіночій Світовій серії 2023 року і ФІБА її затвердила, повідомляє пресслужба ФБУ, передає Укрінформ.
Базовою командою для участі у Світовій серії стане лідер Жіночої ліги «Фраківськ-Прикарпаття», очолить збірну Юрій Процюк.
Напередодні ФІБА опублікувала календар сезону жіночої Світової серії, який буде складатись з рекордних 20 етапів. Почнуться змагання 6-7 травня етапом у китайському Ухані, а завершиться сезон Фіналом в монгольському Улан-Баторі 16-17 вересня.
Календар етапів, на яких виступить збірна України, стане відомим пізніше, однак очікується, що українки стартують на етапі в азербайжанській Астарі 20-21 травня.

Як повідомляв Укрінформ, в 1/2 фіналу Єврокубка «Прометей» зіграє з турецьким клубом «Тюрк Телеком».
Фото: fbu.ua