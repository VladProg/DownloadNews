Українка слідом програла і у втішній сутичці у боротьбі за «бронзу».

Українська дзюдоїстка Дар’я Білодід поступилася у чвертьфіналі чемпіонату світу-2022 у Ташкенті, передає Укрінформ.
Українка програла бій Рафаеле Сілві з Бразилії в категорії до 57 кілограмів
Білодід продовжила змагання у втішній сітці, проте не змогла пробитися до «бронзового» поєдинку. Українка програла представниці Монголії Енхрілен Лхагватого.
По ходу турніру Дар’я здолала срібну призерку Токіо-2020 Сару-Леоні Сізік із Франції та Анджелу Самаржич із Боснії.

Як повідомляв Укрінформ, у квітні на чемпіонаті Європи Білодід дебютувала в категорії до 57 кілограмів. До цього Дар'я лише раз спробувала виступити в категорії до 52 кілограмів: у жовтні 2020 року.
Фото: ijf.org