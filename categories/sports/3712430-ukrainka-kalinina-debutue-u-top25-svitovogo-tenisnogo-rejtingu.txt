Українська тенісистка Ангеліна Калініна після виходу у фінал турніру WTA 1000 в Римі дебютує в ТОП-25 світового рейтингу.

Ангеліна йде 25-ю (+22 сходинки). Вона знову очолила національний рейтинг, передає Укрінформ.
Марта Костюк розпочала тиждень на 39-й позиції у світовій класифікації (+1), Леся Цуренко піднялася на 63-тє місце (+5), а Катерина Байндль - на 80-те (+1).
Покращили свої позиції українські тенісистки, які перебувають у ТОП-200: Даяна Ястремська піднялася на 144-те місце (+14), а Дар'я Снігур - на 163-ю позицію (+6).
Еліна Світоліна наближається до ТОП-500, піднявшись на 508-е місце (+32). Учора Еліна виграла свій стартовий матч на турнірі в Страсбургу.
У парному рейтингу Жіночої тенісної асоціації Людмила Кіченок посідає 8-е місце (-1), Марта Костюк опустилася на 28-й рядок (-1), а Надія Кіченок піднялася на 51-у сходинку (+7).
Фото: btu.org.