Національна команда посіла 5 місце в Євролізі з пляжного футболу.

Збірна України з пляжного футболу виграла у Азербайджану матч за 5-те місце Євроліги-2022, передає Укрінформ.
Українська команда зусиллями Войтенка відкрила рахунок у першому періоді, а у дебюті другої 12-хвилинки подвоїла свою перевагу – відзначився Ігор Борсук.
Суперники спробували переломити хід матчу, забив Зейналлі, але «синьо-жовті» після ефектного удару головою Андрія Борсука одразу ж відновили статус-кво. А в третьому періоді Войток, Пашко та Коваленко довершили справу.
Таким чином, збірна України завершила змагання на Сардинії на 5-й позиції.

Як повідомляв Укрінформ, Україна здобула путівку на Європейські ігри 2023 у пляжному футболі.

Фото: beachsoccer.com