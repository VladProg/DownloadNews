У вівторок, 28 лютого, єдиний представник України в юнацьких футбольних єврокубках - львівський «Рух» - зіграє в гостях з італійським «Міланом»у 1/8 фіналу Юнацької ліги УЄФА.

Гра відбудеться на полі міланського Centro Sportivo Vismara, передає Укрінформ.
Головний арбітр зустрічі - Крістіан-Петру Чокірка з Австрії.
Переможець цієї пари у чвертьфіналі прийматиме кращу команду у протистоянні «Атлетико» (Іспанія) - «Генк» (Бельгія).
Представник України вшосте за дев’ять сезонів гратиме в 1/8 фіналу. У п’яти попередніх випадках пройти цей бар’єр вдалося лише одного разу. Навесні 2015 року до фіналу пробився донецький «Шахтар», де поступився англійському «Челсі» (2:3).
Фото: upl.ua.