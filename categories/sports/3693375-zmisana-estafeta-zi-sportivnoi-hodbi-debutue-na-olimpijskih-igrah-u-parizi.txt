У програмі вона замінить чоловічі перегони на 50 км.

Перший в історії комплект медалей у дисципліні наступного року буде розіграний у Парижі, повідомляє World Athletics, передає Укрінформ.

На старт вийдуть 25 команд з двох спортсменів — одного чоловіка та однієї жінки. Член кожної команди подолає по два рівнозначних відрізки. Загалом таких відрізків буде чотири для кожної команди.
Для гонки обрали класичну протяжність традиційного олімпійського марафону — 42.195 км. Кожен зі спортсменів відтак долатиме один відрізок протяжністю понад 10 км.
Тривалість естафети складатиме близько трьох годин. Змагання проходитимуть поблизу Ейфелевої вежі, на одній дистанції з одиночними турнірами.
Новий формат перегонів у спортивній ходьбі замінить 50-кілометрову гонку серед чоловіків.
Досі на Олімпійських іграх розігрували три комплекти нагород в особистих турнірах зі спортивної ходьби. Чоловіки змагалися на дистанціях у 20 та 50 кілометрів, жінкам натомість випадало проходити тільки 20 км.

Як повідомляв Укрінформ, МОК досі не визначився, чи будуть присутні на наступній Олімпіаді спортсмени з росії та білорусі, відповідне рішення ухвалять згодом.

Фото: worldathletics.org