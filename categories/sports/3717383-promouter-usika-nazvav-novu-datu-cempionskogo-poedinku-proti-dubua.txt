Олександр Красюк, який є промоутером українського боксера Олександра Усика, назвав нову дату поєдинку проти британця Даніеля Дюбуа.

Чемпіонський поєдинок відбудеться у польському Вроцлаві не 12 серпня, а 26 серпня, повідомляє Ring TVP SPORT, передає Укрінформ.
«У Вроцлаві проживає багато українців. Бій відбудеться на стадіоні, який вміщує 24 000 глядачів. Довелося змінити дату з 12 серпня на 26 серпня, 24-го - День Незалежності України. Це ідеальна дата для організації бою з Дюбуа. Ми не могли змарнувати цю нагоду» - сказав Олександр Красюк.
На Міському стадіоні Вроцлава проходили матчі Євро-2012. На цій же арені 10 вересня 2011 року Віталій Кличко технічним нокаутом відстояв пояс WBC у хевівейті.
Фото: Getty Image.