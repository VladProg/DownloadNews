21 червня для футболістів молодіжної збірної України (U21 - гравці до 21-го року) розпочнеться третій фінальний турнір чемпіонату Європи.

Перші два відбулися у 2006-му та 2011 роках відповідно, передає Укрінформ.
Команда U21 під керівництвом Олексія Михайличенка з першої спроби пробилася до фінального матчу, де, на жаль, поступилася Нідерландам (хоча на етапі групового раунду виграла у цієї збірної - 2:1 ), а от підопічним Павла Яковенка, яким прогнозували успішний виступ, не вдалося вийти з групи.
На Євро-2006 у складі нашої збірної виступали 13 футболістів (1983-1987 років народження), які зіграли бодай один матч у складі національної команди: Олександр Алієв, Микола Іщенко, Олександр Максимов, Тарас Михалик, Артем Милевський, Адріан Пуканич, Андрій Пятов, Олександр Рибка, Олександр Романчук, Євген Чеберячко, Дмитро Чигринський, Григорій Ярмаш і Олександр Яценко.
На Євро-2011 у складі «молодіжки» також грали 13 футболістів (1988-1991 років народження), які були задіяні в національній збірній: Денис Бойко, Богдан Бутко, Денис Гармаш, Роман Зозуля, Євген Коноплянка, Артем Кравець, Сергій Кривцов, Микола Морозюк, Артем Путівцев, Ярослав Ракіцький, Євген Селін, Тарас Степаненко та Андрій Ярмоленко.
2011-го українці у фінальній сталії Євро не змогли вийти з групи
Загалом молодіжна збірна України взяла участь у 15-ти відбіркових циклах.
Фото: uefa.com.