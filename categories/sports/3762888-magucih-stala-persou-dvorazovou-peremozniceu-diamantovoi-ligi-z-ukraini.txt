Українська легкоатлетка Ярослава Магучіх перемогла у фіналі «Діамантової ліги» в Юджині у стрибках у висоту.


Про це повідомила Tribuna.com, передає Укрінформ.
Українка здобула перемогу з результатом 2,03 м. Ця перемога стала для Ярослави другою поспіль – у 2022 році вона також стала першою у фіналі з результатом 2,03 см.
Магучіх – перша дворазова чемпіонка «Діамантової ліги» з України. До цього 3 представники України здобували по одній перемозі – Ольга Саладуха у 2011 році перемогла у потрійному стрибку, Богдан Бондаренко у 2013 році став чемпіоном у стрибках у висоту, Андрій Проценко здобув перемогу у стрибках у висоту у 2019 році.
Фото: НОК України