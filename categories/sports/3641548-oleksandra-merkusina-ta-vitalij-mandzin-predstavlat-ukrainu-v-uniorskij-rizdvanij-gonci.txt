У головному забігу заходу виступлять Юлія Джима та Антон Дудченко.

Українські біатлоністи Олександра Меркушина та Віталій Мандзин візьмуть участь у Talent Team Challenge у Гельзенкірхені, повідомляє biatlon.com.ua, , передає Укрінформ.

Юніорська гонка відкриє івент Biathlon World Team Challenge на Фельтінс-Арені.

17-річна Олександра цього сезону дебютувала у збірній України на етапах Кубка світу. Українка фінішувала 72-ю у спринті на етапі в Гохфільцені. 19-річний Віталій Мандзин взяв участь у двох спринтерських гонках у Гохфільцені та Ансі.
Початок юніорської гонки у програмі Biathlon World Team Challenge – 28 грудня, о 16:45 за київським часом.
Як повідомляв Укрінформ, у щорічній Різдвяній гонці, яка буде головною подією заходу, виступлять Юлія Джима та Антон Дудченко.
Фото: biathlon.com.ua