Футзалісти юнацької збірної України проходять навчально-тренувальний збір в Іспанії перед початком фінальної частини чемпіонату Європи, яка стартує 3 вересня у хорватському мвсті Пореч.

Були заплановані два контрольні поєдинки проти чинного чемпіона континенту - іспанців. Один з них вже відбувся, передає Укрінформ.
Гра вийшла видовищною, двічі іспанці відігравалися, проте ударний відрізок у другому таймі приніс нашим хлопцям омріяну перемогу над сильним суперником — 5:4. У складі збірної України забивали Владислав Ткаченко (дубль), Андрій Єлішев, Максим Малиновський та Ігор Пелецький.
Другий товариський матч між командами відбудеться 25 серпня.
Як повідомлялося, юнацька збірна України з футзалу втретє поспіль вийшла до фінального турніру чемпіонату континенту. У групі 2 основного раунду відбору Євро-2023 (U19), матчі якої приймало сербське місто Врнячка-Баня, підопічні Ігоря Москвичова впевнено обіграли Чорногорію (12:1) і Румунію (7:3), а у вирішальному поєдинку - Сербію (4:2).
Фото: futsalweek.com.