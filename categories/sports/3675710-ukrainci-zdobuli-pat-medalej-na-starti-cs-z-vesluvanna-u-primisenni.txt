5 медалей і світовий рекорд - так виступили українці у перший день чемпіонату світу з веслування у приміщенні-2023 року

Турнір проходить у новому форматі -The World Rowing Versa Challenge. Частина спортсменів змагаються вживу, у залі Paramount Fine Foods Centre в Торонто (Канада), а частина, в тому числі й українські веслувальники, - у режимі онлайн, передає Укрінформ.
Протягом двох днів спортсмени у різних вікових та вагових категоріях змагаються на тренажерах, долаючи дистанції 500 і 2000 м.
Першого дня змагань було встановлено п’ять світових рекордів. Авторкою одного з них стала наша українка Олена Буряк. Спортсменка з Миколаєва долучилася до змагань з Олімпійського навчально-спортивного центру Конча-Заспа і виграла заїзд на 500 метрів у категорії 23-39 років з рекордним часом - 1 хвилина 27,5 секкнди.
Золоті медалі в нашій команді також здобули Анастасія Козир (легка вага, 19-20 років, 500 м) та Артем Захаров, (19-20 років, 500 м).
У категорії до 17-ти років на 500 м Ярослав Захаров посів друге місце, а Артем Баранов став бронзовим призером.
Фото: facebook.com.