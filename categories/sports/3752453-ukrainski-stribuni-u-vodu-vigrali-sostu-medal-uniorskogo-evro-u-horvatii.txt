Ні дня без нагороди - під таким девізом виступають українські стрибуни у воду на чемпіонаті Європи серед юніорів у хорватському місті Рієка.

Кирило Азаров, вже маючи в активі два «золота» - у складі змішаної команди та у синхроні з Максим Мірзою, зійшов на третю сходинку п'єдесталу на триметровому трампліні у віковій групі А (544,35 бала), пропустивши уперед лише двох представників Італії, передає Укрінформ.
Це перша бронзова і загалом шоста медаль для збірної України. Наші стрибуни у воду тепер мають 4 золоті, 1 срібну та 1 бронзову медалі.
Змагання у Оієці триватимуть до 25 серпня.
Фото: facebook.com/minmolodsport.