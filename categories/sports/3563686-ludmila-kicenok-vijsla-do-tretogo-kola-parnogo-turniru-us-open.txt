Українська тенісистка Людмила Кіченок здобула право виступати у третьому колі парної сітки турніру серії Grand Slam Відкритий чемпіонат США (US Open).

У другому раунді змагань українсько-латвійський дует Кіченок/Олена Остапенко у трьох сетах перемогла тандем Анна Бондар/Грет Міннен (Угорщина/Бельгія) - 0:6, 6:2, 7:6 (10:3), передає Укрінформ.
Суперниці провели на корті 1 годину 50 хвилин.
Кіченок та Остапенко виграли сьомий матч поспіль. Вони здобули 31 спільну перемогу в сезоні у 42-х матчах. Два тижні тому пара виграла турнір WTA 1000 у Цинциннаті (США).
У третьому колі US Open (1/8 фіналу) українсько-латвійський дует зустрінеться з переможницями матчу між парою Каролін Гарсія/Крістіна Младенович (обидві - Франція) - Надя Подороска (Аргентина)/Маяр Шериф (Єгипет).
Фото: Getty Images.