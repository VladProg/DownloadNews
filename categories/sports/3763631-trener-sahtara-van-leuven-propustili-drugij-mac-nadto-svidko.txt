Головний тренер футболістів донецького «Шахтаря» Патрік ван Леувен прокоментував поразку команди від португальського «Порту» (1:3) у матчі 1-го туру групового етапу Ліги чемпіонів.

Він, зокрема, зазначив, що його підопічним не вистачало якостів гри і досвіду, передає Укрінформ.
«Існує різниця між «Шахтарем» і «Порту» в якості, досвіді, але завжди є можливість. Я не думаю, що якби ми не помилялися, то не пропустили б, але ми більше залишалися б у грі. У такому разі мої футболісти могли б почуватися впевненіше. Ми пропустили перший м'яч, добре відреагували і зрівняли рахунок, але все ж пропустили другий занадто швидко. Навіть не встигли насолодитися результатом хорошої роботи, щоб повернутися у гру. Це було прикро. Так, є різниця в якості... На грі був повний стадіон, тому я вважаю, що приїхати сюди, до Гамбура, було хорошим рішенням для «Шахтаря». Тут багато хто виявляє інтерес до міжнародних матчів. Я задоволений місцем проведення поєдинку і тим, що прийшли уболівальники. На мій погляд, Гамбург - це чудовий вибір», - сказав ван Леувен.
Як повідомляв Укрінформ, паралельна гра у групі H Ліги чемпіонів «Барселона» (Іспанія) - «Антверпен» (Бельгія) завершилася на користь каталонців - 5:0.
У наступному турі групового етапу 4 жовтня «Шахтар» у Бельгії зіграє з «Антверпеном», а «Порту» вдома зійдеться з «Барселоною».
Фото: facebook.com/fcshakhtar.