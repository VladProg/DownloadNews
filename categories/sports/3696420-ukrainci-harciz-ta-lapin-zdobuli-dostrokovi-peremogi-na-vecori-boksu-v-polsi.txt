Вечір боксу організували MB Promotions, K2 Promotions Ukraine та Tymex Boxing Promotions під гаслом «Солідарні з Україною».

Український боксер першої напівсередньої ваги Ярослав Харциз (2-0, 2 КО) здобув перемогу над чеським боксером Пьотром Рандишеком (2-2, 2 КО), передає Укрінформ.
Харциз переміг технічним нокаутом у першому раунді.
В іншому поєдинку український боксер напівважкої ваги Даніель Лапін (7-0, 1 КО) здолав 42-річного іспанця Емануеля Фезо (10-14-2, 4 КО).
Лапін достроково переміг Фезо в першому раунді. Для українця це перша дострокова перемога у професійній кар’єрі.
Поєдинки пройшли на PGE Turow Arena у Згожелеці, Польща.
Як повідомляв Укрінформ, сьогодні, 15 квітня, на ринг також вийде Дмитро Митрофанов (12-0-1, 6 КО), його суперник - представник Венесуели Хуан Карлос Родрігез (18-4, 17 КО).
Фото: Getty Image