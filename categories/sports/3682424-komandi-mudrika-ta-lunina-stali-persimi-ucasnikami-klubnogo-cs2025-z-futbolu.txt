Міжнародна федерація футболу (ФІФА) оголосила імена перших команд, які точно зіграють в оновленому форматі клубного чемпіонату світу-2025.

Як повідомляє The Athletic, першими двома учасниками клубного чемпіонату світу-2025 стали англійський «Челсі», за який виступає український форвард Михайло Мудрик, та іспанський «Реал» українського воротаря Андрія Луніна, передає Укрінформ.
Лондонці вирушать за черговим кубком у статусі переможця Ліги чемпіонів 2021 року, а мадридці - як переможці головного єврокубку Старого Світу 2022 року.
На клубному чемпіонаті світу також виступатимуть майбутні переможці Ліги чемпіонів УЄФА 2023 та 2024 років.
Інші подробиці кваліфікації на турнір не повідомляються.
Як повідомлялося, у 2025 році клубний чемпіонат світу змінить формат: кількість учасників турніру збільшиться з 7 до 32.
Фото: Getty Images.