Українка також здобула ліцензію на Олімпійські ігри в Парижі.

Ярослава Магучіх вперше в кар'єрі стала чемпіонкою світу зі стрибків у висоту, передає Укрінформ.
Магучіх двічі зупинялася за крок від звання чемпіонки світу. У 2019-му та 2022-му роках вона вигравала срібні медалі, поступаючись росіянці Марії Ласіцкене та австралійці Елеанор Паттерсон відповідно.
На чемпіонаті світу у Будапешті українка здобула «золото» з результатом 2.01 метра. Австралійка Паттерсон завершує фінал другою, Оліслагерс — третя, їм так і не підкорилась висота 2.01 м.
Ірина Геращенко стала 5-ю з результатом 194 см, вона не змогла подолати планку 197 см.
Окрім, «золота» ЧС, українка здобула ліцензію на Олімпійські ігри в Парижі.
Як повідомляв Укрінформ, Юлія Левченко і Юлія Чумаченко не змогли подолати кваліфікацію.
Фото: Getty Images