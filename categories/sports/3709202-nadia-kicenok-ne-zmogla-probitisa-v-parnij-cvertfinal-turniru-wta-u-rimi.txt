Українка завершила боротьбу в другому раунді.

Українська тенісистка Надія Кіченок завершила виступи в парному розряді на ґрунтовому турнірі серії WTA 1000 у Римі (Італія), передає Укрінформ.

У другому колі змагань українка разом із Кімберлі Циммерманн (Бельгія) програла тандему Марія Боузкова / Бетані Маттек-Сендс (Чехія / США), - 4:6, 2:6. Матч тривав 1 годину 19 хвилин. Українсько-бельгійський дует віддав опоненткам чотири свої подачі за всю гру.

Боузкова і Маттек-Сендс у наступному раунді змагатимуться з переможницями матчу Людмила Кіченок / Альона Остапенко – Магда Лінетт / Маркета Вондроушова.


Як повідомляв Укрінформ, за вихід до третього кола парного розряду у ці хвилини бореться Марта Костюк, у дуеті з румункою Єленою-Габріелою Русе, вони протистоять третьому номеру «посіву» Дезері Кравчик (США) - Демі Схурс (Нідерланди).

Фото: btu.org.ua