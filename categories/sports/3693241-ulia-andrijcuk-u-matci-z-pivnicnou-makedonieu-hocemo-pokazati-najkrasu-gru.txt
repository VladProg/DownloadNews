Гравчиня національної збірної України з гандболу Юлія Андрейчук поділилася очікуваннями від першого кваліфікаційного матчу плей-офф ЧС-2023 з Північною Македонією.

Юлія зазначила, що у цьому поєдинку наша команда прагнутиме показати свою найкращу гру, передає Укрінформ.
«Перед грою хвилювання неодмінно з'являться. Усі в команді відчувають відповідальність. Ми розуміємо, що у нас є шанс потрапити на чемпіонат світу. Ми давно там не були і дуже прагнемо уе зробити. Хочемо у матчі в Скоп’є показати свою найкращу гру, на яку ми здатні. У нас хороший колектив, на зборах усі працювали, старалися, прагнули зігратися, відчути один одного, робили все, щоб був результат», - сказала гандболістка.
Як повдіомляв Укрінформ. Північна Македонія - Україна розпочнеться сьогодні о 20.00 за київським часом.
Переможець за cумою двох ігор вийде до фінальної частини чемпіонату світу-2023, яка пройде у грудні в Данії, Норвегії та Швеції.
Фото: facebook.com.