Єдиний гол у матчі на рахунку Лєднєва.

«Дніпро-1» здобув перемогу над «Металістом 1925» (1:0) у поєдинку 9-го туру Української Прем'єр-ліги, передає Укрінформ.
На 24-й хвилині матчу Когут сфолив проти Артема Габелка, при цьому сам травмувався. За це порушення правил він отримав жовту картку. Півзахисник не зміг самостійно покинути поле - його вивозили на спеціальній машині. Під час цього він тримався за праве коліно.
У другому таймі «Дніпро-1» відкрив рахунок у матчі зусиллями Лєднєва. Цей гол став єдиним і вирішальним у матчі.
«Дніпро-1» перемагає та підіймається на сьоме місце в УПЛ, у них 12 очок, «Металіст 1925» - дев’ятий, маючи в своєму активі 11 пунктів.
Як повідомляв Укрінформ, «Шахтар» сенсайційно поступився «Ворсклі» - 1:2.
Фото: upl.ua