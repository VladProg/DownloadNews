Тарануха оформив дубль.

«Оболонь» у спарингу обіграла «Металіст 1925» - 2:1, повідомляє пресслужба харківського клубу, передає Укрінформ.
Зустріч відбулася у Бучі. За київський клуб дублем відзначився Тарануха, у харків’ян гол забив Абдуллаєв.
У середині другого тайму голкіпер харків’ян Сидоренко відбив пенальті, яке виконував Груша.
«Оболонь» займає дванадцяте місце в УПЛ, «Металіст 1925» йде на одинадцятій позиції.
У найближчому турі чемпіонату України 26 листопада «Оболонь» зустрінеться з «Олександрією», «Металіст 1925» на день раніше зіграє з «Вересом».
Фото: fc.obolon.ua