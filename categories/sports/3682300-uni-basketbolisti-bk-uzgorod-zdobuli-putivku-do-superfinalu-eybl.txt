У Будапешті відбувся фінальний другий тур Європейської юнацької баскетбольної ліги в південному дивізіоні (EYBL SOUTH) серед гравців до 13-ти років.

Як повідомляє Федерація баскетболу України (ФБУ), серед учасників була команда БК «Ужгород», передає Укрінформ.
Після трьох перемог у чотирьох матчах на першому етапі змагань українська команда пройшла другий раунд без поразок, обігравши по черзі клуби словацьких міст Левіце, Комарно, Превідзи, а також румунської Ораді.
У підсумку з результатом 7 перемог в 8 матчах ужгородці посіли друге місце з 9-ти команд у своїй підгрупі і вийшли до Суперфіналу, який відбудеться 16-18 червня в Будапешті.
Додамо, що гравців БК «Ужгород» Олександра Павая та Артема Дьордяй включено до п’ятірки ALL STAR туру.
Фото: ФБУ.