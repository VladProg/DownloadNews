У Белграді (Сербія) в суботу, 10 вересня, стартує чемпіонат світу зі спортивної боротьби.

Першими нагороди світової першості розіграють борці греко-римського стилю, передає Укрінформ.
Україну представлятимуть: Корюн Сахрадян (вагова категорія до 55 кг), Віктор Петрик (60 кг), Олександр Грушин (63 кг), Парвіз Насібов (67 кг), Андрій Кулик (72 кг), Ясаф Зейналов (77 кг), Ярослав Фільчаков (82 кг), Андрій Антонюк (87 кг), Владлен Козлюк (97 кг), Олександр Чернецький (130 кг).
У жіночій боротьбі виступлять: 50 кг - Оксана Лівач, 53 кг - Лілія Маланчук, 55 кг - Олександра Хоменець, 57 кг - Аліна Грушина, 59 кг - Соломія Винник, 62 кг - Ілона Прокопевнюк, 65 кг - Тетяна Сова-Ріжко, 68 кг - Алла Белінська, 72 кг - Анастасія Альпєєва, 76 кг - Анастасія Осняч.
Чемпіонат світу в сербській столиці завершать 17-18 вересня представники вільного стилю боротьби: 57 кг - Каміль Керімов, 61 кг - Андрій Джелеп, 65 кг - Ерік Арушанян, 70 кг - Олексій Борута, 74 кг - Зелімхан Тогузов, 79 кг - Василь Михайлов, 86 кг - Мухаммед Алієв, 92 кг - Андрій Власов, 97 кг - Магамед Закарієв, 125 кг - Олександр Хоцянівський.
Фото: uww.org.