Нині українець оцінюється у 18 мільйонів євро.


29-річний український півзахисник «Аталанти» Руслан Маліновський опинився в антитопі Серії А по зниженню трансферної вартості, згідно із оцінками порталу Transfermarkt, передає Укрінформ.

Зокрема, вартість Маліновського з моменту останньої оцінки впала одразу на 10 мільйонів євро. Якщо раніше трансфер Руслана фахівці оцінювали у 28 мільйонів євро, то зараз – у 18 мільйонів.
Більше ніж у Маліновського ціна серед гравців італійської Серії А впала лише у Ромелу Лукаку з «Інтера» (з 70 до 55 мільйонів євро) та Поля Погба з «Ювентуса» (з 48 до 35 мільйонів євро).
Інший український легіонер у Серії А – Віктор Коваленко зі «Спеції» - також здав позиції з точки зору трансферної вартості. Нині його контракт оцінюється у 2 мільйони євро, хоча раніше був на 300 тисяч дорожчим.

Як повідомляв Укрінформ, раніше у трансферній вартості також втратили представники бельгійського «Брюгге» Роман Яремчук та Едуард Соболь.
Фото: Getty Image