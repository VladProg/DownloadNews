У розпалі підготовка жіночої збірної України з гандболу до чемпіонату світу.

Гандбольний мундіаль з 29 листопада до 17 грудня прийматимуть три країни - Данія, Норвегія та Швеція, передає Укрінформ.
В Олімпійському центрі «Конча-Заспа» під Києвом наша команда під керівництвом Віталія Андронова наполегливо готується до групового раунду. Суперницями українок будуть Бразилія (29 листопада початок о 19,00), Іспанія (1 грудня, 21,30) та Казахстан (3 грудня, 16,30).
Додамо, що 20 років тому «синьо-жовті» досягли свого найбільшого успіху на чемпіонатах світу, дійшовши до 1/2 фіналу. Востаннє ж наші гандболістки грали на світових першостях ще 2009 року.
Фото: handball.net.ua.