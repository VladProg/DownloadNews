У Лондоні (Велика Британія) триває Вімблдонський турнір - третій у сезоні із серії Grand Slam.

Чвертьфінали змагань у жіночому одиночному розряді відбудуться у вівторок, 11 липня, передає Укрінформ.
У матчах за вихід до 1/2 фіналу зійдуться Онс Жабер з Тунісу (6-й номер «посіву») та Олена Рибакіна (Казахстан, 3), американка Медісон Кіз (25) та білоруска Аріна Соболенко (2), американка Джессіка Пегула (4) та чешка Маркета Вондроушова, а також перша «ракетка» світу Іга Швьонтек з Польщі та українка Еліна Світоліна.
Вімблдонський турнір триватиме до 16 липня.
Фото: Getty Images.