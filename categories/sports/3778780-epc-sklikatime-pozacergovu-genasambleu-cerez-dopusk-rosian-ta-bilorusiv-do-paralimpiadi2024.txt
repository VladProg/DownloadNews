Європейський паралімпійський комітет (EPC) обговорить майбутню участь «нейтральних» росіян та білорусів у Паралімпіаді-2024.

Про це інформує Національний комітет спорту інвалідів України (НКСІУ), передає Укрінформ.
«23 жовтня відбулось засідання Керівної Ради EPC, на якому було прийнято остаточне рішення про проведення позачергової Генеральної Асамблеї Європейського паралімпійського комітету. Головним питанням порядку денного цієї Асамблеї буде: чи можуть паралімпійські команди Росії і Білорусі претендувати на участь в Паралімпіаді в Парижі в будь-якому статусі», - йдеться у повідомленні НКСІУ.
14 країн Європи, включаючи Україну, звернулись до керівництва EPC щодо необхідності проведення позачергової Генеральної Асамблеї організації з цього питання.
Першим, хто висловився за проведення цієї Асамблеї став Національний паралімпійський комітет Латвії, який запропонував місцем проведення визначити Ригу - столицю Латвії.
Як повідомлялося, наприкінці вересня делегати генасамблеї Міжнародного паралімпійського комітету (МОК) проголосували за можливість допуску росіян до Ігор у Парижі на умовах нейтралітету. «За» висловилися 74 члени МПК («проти» - 65).
Фото: paralympic.org.ua.