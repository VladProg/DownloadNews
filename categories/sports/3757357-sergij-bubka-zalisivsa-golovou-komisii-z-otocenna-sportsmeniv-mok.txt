Посади в організації зберегли Ісінбаєва й Тарпіщев.

Колишній очільник Національного олімпійського комітету України Сергій Бубка залишився головою Комісії з оточення спортсменів Міжнародного олімпійського комітету (МОК), передає Укрінформ.
Бубка увійшов до оновленого списку членів комісій.
У 2013 році Бубка претендував на посаду президента організації, проте програв вибори.
У Комісії атлетів залишилась колишня російська легкоатлетка Олена Ісінбаєва – вона вибула зі складу Комісії з оточення спортсменів, але увійшла у Комісію з питань олімпійської освіти. Очільник Федерації тенісу Росії Шаміль Тарпіщев вибув зі складу Комісії з оточення спортсменів, але увійшов у Комісію Олімпізм 365.
Президент Олімпійського комітету Росії (ОКР) Станіслав Поздняков вибув зі складу Комісії з олімпійської програми. Генеральний секретар ОКР Родіон Плітухін вибув зі складу Комісії Олімпізм 365. Колишній голова Міжнародної федерації спортивної стрільби (ISSF) Володимир Лісін вибув зі складу Комісії з питань доходів та партнерств.
Фото: Getty Images