Переможницею турніру стала представниця Індії Вайшалі.

Українська шахістка Анна Музичук посіла друге місце на турнірі Grand Swiss 2023, який пройшов у місті Дуглас (острів Мен), передає Укрінформ.

За результатами 11 раундів Музичук набрала 8 балів. Переможницею турніру стала представниця Індії Рамешбабу Вайшалі (8,5 очка).
Сестра Анни Музичук Марія завершила Grand Swiss 2023 на сьомій позиції, набравши 7 очок. Анна Ушеніна (6 очок) розташувалася на 21-й позиції. Загалом участь у Grand Swiss 2023 взяли 50 шахісток.

Grand Swiss 2023 – частина кваліфікаційного циклу жіночого матчу на першість світу, який запланований на 2025 рік.
Фото: Getty Images