На Артема претендують «Трабзонспор» та «Штутгарт».

Український нападник Артем Довбик найближчим часом може залишити СК «Дніпро-1», повідомляє журналіст Ігор Бурбас, передає Укрінформ.
Гравець звернувся до керівництва «Дніпра-1» з проханням продати його до кінця трансферного вікна. Таким чином, Довбик хоче допомогти своєму клубу заробити на продажі.
Наразі СК «Дніпро-1» має на руках офіційну пропозицію від «Трабзонспору». Найближчим часом ще одна пропозиція щодо Довбика надійде від німецького «Штутгарта».
Раніше претендентами на форварда називали «Аугсбург», який був готовий заплатити сім мільйонів євро, та «Салернітану» – італійці мали намір орендувати форварда з правом викупу.
Минулого сезону Артем Довбик забив 14 м’ячів та віддав 5 результативних передач у 18 матчах «Дніпра-1» у всіх турнірах.
Як повідомляв Укрінформ, команда Олександра Кучера займає сьоме місце у турнірній таблиці УПЛ та виступить у груповому етапі Ліги конференцій.
Фото: scdnipro1.com.ua