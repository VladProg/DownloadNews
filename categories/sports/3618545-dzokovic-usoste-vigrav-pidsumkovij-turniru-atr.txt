Перемогою серба Новака Джоковича завершився у Турині (Італія) Підсумковий турнір сезону-2022 Асоціації тенісистів професіоналів (АТР).

У вирішальному матчі Джокович за 1,5 години обіграв норвежця Каспера Рууда - 7:5, 6:3, передає Укрінформ.
У кар'єрі Джоковича це був восьмий фінал на Підсумковому турнірі АТР, у шести з яких серб ставав чемпіоном.
Вигравши у Турині всі п'ять поєдинків, Джокович отримає $4 млн 740,3 тис призових, що є рекордом для чоловічого та жіночого тенісу.
У нинішньому сезоні Новак Джокович виграв п'ятий титул та 91-й за кар'єру, зігравши 130-й фінальний поєдинок.
Фото: Getty Images.