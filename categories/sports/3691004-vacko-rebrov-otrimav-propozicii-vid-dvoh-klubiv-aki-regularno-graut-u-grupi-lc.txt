Український тренер «Аль-Айна» Сергій Ребров нещодавно отримав пропозиції щодо можливої співпраці мінімум від двох європейських клубів

Про це повідомив коментатор Віктор Вацко в ефірі Вацко on air, передає Укрінформ.
За даними джерела, йдеться про команди, які регулярно виступають у груповому етапі Ліги чемпіонів.
Сам Ребров не поспішатиме приймати рішення – він хоче до кінця відпрацювати чинний контракт з «Аль-Айном», який розрахований до 30 червня.
Що стосується УАФ, то у переговорному процесі досі нічого не змінилося – сторони не підписували жодних документів про домовленості щодо збірної України.
Як повідомляв Укрінформ, «Аль-Айн» зіграв внічию з лідером першості ОАЕ.

Фото: instagram.com/v.vatsko