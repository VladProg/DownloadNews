Українка Леся Цуренко не виступить на турнірі Жіночої тенісної асоціації (WTA) - Omnium National Bank Open presented by Rogers - у Монреалі (Канада) із призовим фондом $2,788 млн.

Як інформує BTU, сьогодні українська тенісистка мала зіграти свій стартовий матч проти хорватки Петри Мартич, передає Укрінформ.
Тепер замість Цуренко з балканкою зустрінеться Крістіна Букша з Іспанії, яка потрапила до основної сітки у статусі «лакі лузера».
Причиною відмови Цуренко стала проблема з ліктем. За словами Лесі, він став її знову турбувати через надто важкі м'ячі, які використовуються під час американської серії турнірів (Wilson US Open).
Фото: Getty Images.