Футболісти одеського «Чорноморець» програли вдома у суботу закарпатському «Минаю» (0:1) у 27-у турі чемпіонату України серед клубів Прем'єр-ліги.

М'яч на 62-й хвилині спрямував у власні ворота хавбек «Чорноморця» Гай Хадіда, передає Укрінформ.
Одесити йдуть у таблиці дев'ятими, закарпатці - десятими. Обидва клуби мають по 29 очок.
Нині триває поєдинок луганської «Зорі» та «Інгульця» з Петрового. О 15.00 розпочинається гра «Олександрії» та київського «Динамо».
У неділю, 21 травня, зійдуться харківські «Металіст 1925» та «Металіст» (початок о 15.00), львівський «Рух» та «Львів» (17.00).
Результати попередніх зустрічей туру:
«Дніпро-1» - «Колос» (Ковалівка) - 2:1
«Ворскла» (Полтава) - «Кривбас» (Кривий Ріг) - 1:0
«Шахтар» (Донецьк) - «Верес» (Рівне) - 2:1.
У турнірній таблиці УПЛ лідирує «Шахтар» - 66 очок (після 27-ми ігор), далі - «Дніпро-1» - 64 (27), «Зоря» - 58 (26), «Динамо» - 50 (26), «Олександрія» - 42 (26), «Ворскла» - 36 (27), «Кривбас» - 35 (27), «Колос» - 33 (27)...
Фото: upl.ua.