Українська легкоатлетка Юлія Лобан стала срібною призеркою у семиборстві на Всесвітній Універсіаді у китайському Ченду.

Представниця Національного університету «Чернігівський колегіум» імені Т.Г. Шевченка набрала 6 063 очки за підсумками всіх змагань, поступившись тільки Крістіні Ізабель Пош з Австрії – 6 107, повідомляє Укрінформ.
Лобан показала найкращий результат у штовханні ядра та стрибках у висоту, повторивши свій особистий рекорд – 1,77 метра. Також спортсменка стала третьою у бігу на 800 метрів, встановивши новий власний рекорд – 2,16.32.
Ця медаль стала для України десятою на Всесвітній Універсіаді.
Фото: Федерація легкої атлетики України