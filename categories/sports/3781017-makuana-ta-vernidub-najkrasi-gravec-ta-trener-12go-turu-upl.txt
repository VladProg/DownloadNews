Уболівальники та журналісти визначили найкращих футболіста та тренера 12-го туру Прем'єр-ліги України (УПЛ).

Як інформує офіційний сайт УПЛ, за підсумками голосування найкращими гравцем та тренером туру стали конголезький атакуючий півзахисник житомирського «Полісся» Бенні Макуана та наставник криворізького «Кривбаса» Юрій Вернидуб, передає Укрінформ.
Макуана набрав 46% голосів у Instagram та 40% у Google Form. Вернидуб у свою чергу удостоївся 53% голосів вболівальників у Instagram та 46% у Google Form.
Нагадаємо, у минулому турі «Полісся» завдяки голу Макуани на виїзді обіграло луганську «Зорю» (1:0), а «Кривбас» вдома розгромив «Дніпро-1» (3:0).
На фото: Юрій Вернидуб (ФК «Кривбас»).