Олімпійський чемпіон у Токіо 2020 року, народний депутат Жен Беленюк сьогодні у Південно-Африканській Республіці відкрив забіг “За мир” на підтримку України.

Як передає Укрінформ, про це Верховна Рада України повідомляє у Телеграмі.
Забіг відбувся за ініціативи та організації Посольства України у Південно-Африканській Республіці.
“Благодійний забіг у столиці ПАР Преторії відкрив народний депутат, член української делегації на 145-ї Асамблеї Міжпарламентського Союзу - Жан Беленюк”, - ідеться в повідомленні.
У забігу взяли участь кілька тисяч жителів ПАР.

Як повідомляв Укрінформ, у вересні понад 2 млн грн зібрав Львівський оборонний кластер на бронежилети для українців завдяки міжнародному онлайн-пробігу, до якого долучилися майже дві тисячі учасників із 35 країн.