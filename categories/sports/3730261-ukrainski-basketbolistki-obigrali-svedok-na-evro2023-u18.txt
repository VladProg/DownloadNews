У другому матчі групового турніру юніорського чемпіонату Європи з баскетболу (гравці до 18-ти років) дівоча збірна України здобула перемогу над командою Швеції.

Поєдинок у Софії (Болгарія) завершився на користь українок з рахунком 74:72 (24:14, 11:19, 20:14, 19:25), передає Укрінформ.
Наступний матч у Дивізіоні В «синьо-жовті» проведуть 4 липня проти одноліток із Словаччини.
На груповому етапі Євро-2023 збірна України (U18) також зіграє із Естонією.
До плей-офф вийдуть дві найкращі команди з групи, а три найкращі збірні чемпіонату Європи стануть володарками путівок до Дивізіону А.
Фото: fbu.ua.