Головний тренер збірної України Сергій Ребров поділився очікуваннями від завтрашнього матчу відбору Євро-2024 проти північної Македонії.

Як передає Укрінформ, про це він сказав під час передматчевої пресконференції.


«В нас багато гравців, які можуть їх(травмованих - ред.) замінити. Я не можу сказати, як вони можуть замінити, але такі гравці є. Завтра ми вийдемо найсильнішим складом, попри травми у деяких гравців. Такі ж проблеми є й у суперника. Ми в рівних умовах», - сказав Ребров.


ВІн також зауважив, що Михайло Мудрик готовий вийти на поєдинок у стартовому складі.


«Я дуже радий за Михайла, який в передостанній грі забив гол. Він виглядав дуже впевнено, а це дуже важливо і для «Челсі», і для нього, і для збірної. З цими емоціями він повернеться на поле та буде допомагати нам», - розповів головний тренер збірної України.


Як повідомлялося, збірна України з футболу зіграє проти Північної Македонії 14 жовтня в рамках кваліфікації до чемпіонату Європи-2024. Початок матчу - о 16:00 за Києвом.


Фото Оксани Васильєвої