Став відомий календар збірної України у кваліфікації чемпіонату Європи з футболу.

Як повідомляв Укрінформ, за результатами жеребкування, збірна України зіграє в групі С проти Італії, Англії, Північної Македонії та Мальти .
Першим суперником української команди стане збірна Англії.
Розклад матчів збірної України у відборі на Євро-2024.
26 березня: Англія - Україна (19.00 за київським часом)
16 червня: Північна Македонія - Україна (21.45)
19 червня: Україна - Мальта (21.45)
9 вересня: Україна - Англія (19.00)
12 вересня: Італія - Україна (21.45)
14 жовтня: Україна - Північна Македонія (16.00)
17 жовтня: Мальта - Україна (21.45)
20 листопада: Україна - Італія (21.45).
Напряму на чемпіонат Європи вийдуть переможці груп і збірні, що посядуть другі місця. Останні три команди визначаться за підсумками стикових матчів, які відбудуться у березні 2024 року.
Фінальний турнір XVII чемпіонату Європи з футболу пройде у десяти містах Німеччини з 14 червня по 14 липня 2024 року.
Фото: Getty Images.