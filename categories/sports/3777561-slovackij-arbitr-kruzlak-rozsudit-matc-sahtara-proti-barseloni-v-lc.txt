Виїзна для «Гірників» зустріч розпочнеться у середу о 19:45 за Києвом.

Матч «Барселони» з «Шахтарем» у третьому турі групи Н Ліги чемпіонів розсудить словацька бригада арбітрів на чолі з Іваном Кружляком, повідомляє УЄФА, передає Укрінформ.

Асистентами на лініях виступлять Браніслав Ханцко та Ян Позор. Четвертий суддя – Петер Кралович. Поляки Томаш Квятковскі та Пйотр Ласик працюватимуть у студії VAR.

Виїзний для «Гірників» поєдинок пройде на Олімпійському стадіоні у Барселоні у середу, 25 жовтня. Початок зустрічі – о 19:45 за київським часом.

«Шахтар» займає третє місце у групі Н, набравши три очки. «Барселона» лідирує у квартеті, здобувши дві перемоги у двох матчах.
Фото: Getty Images