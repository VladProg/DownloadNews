Друга покращена пропозиція лондонців близька до суми у 50 мільйонів євро + бонуси.

Журналіст Дармеш Шет надав нову інформацію щодо ситуації з потенційним трансфером вінгера «Шахтаря» Михайла Мудрика в «Арсенал», повідомляє Sky Sports, передає Укрінформ.

«Продовжуються обговорення щодо суми трансферу, а особливо щодо структури виплат. Одне джерело сказало нам, що «Арсенал» готовий заплатити суму, яка близька до оцінки «Шахтаря». Але жодної домовленості ще нема. Джерела, які близькі до справи, починають вважати, що обидва клуби знайдуть рішення, а Мудрик стане гравцем «Арсенала», - сказав Шет.

За попередніми даними, друга покращена пропозиція лондонців близька до суми у 50 мільйонів євро + бонуси.

Як повідомляв Укрінформ, «Шахтар» відповів відмовою на першу офіційну пропозицію «Арсенала» щодо трансферу вінгера Михайла Мудрика.

Фото: upl.ua