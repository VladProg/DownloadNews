У п'ятницю, 9 червня, українські футболісти провели матч 1/8 фіналу чемпіонаті світу із Socca у німецькому Ессені.

«Cиньо-жовті» з рахунком 3:1 взяли гору над суперниками з Марокко, передає Укрінформ.
М'ячі у складі збірної України забили Олександр Колесніков, Денис Сандецький та Євген Шайдук.
Наступний поєдинок українці проведуть проти збірної Бразилії, яка у свою чергу обіграла команду Польщі (3:1).
Зазначимо, що Socca є різновидом міні-футболу, відрізняючись від нього кількістю гравців та розміром поля. Матчі проходять у форматі 6 на 6 гравців, два тайми по 20 хвилин.
Фото: Socca World Cup.