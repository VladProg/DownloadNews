Українець вважає, що це дозволить боксерам отримати гарантованих три-чотири поєдинки на рік.

Український боксер напівсередньої ваги Тарас Шелестюк (19-0-1, 13 КО) вважає, що у світовому боксі необхідно створити власну лігу, про це він написав у своєму Твіттері, передає Укрінформ.

«HBO пішов з боксу, Showtime піде з боксу в 2024 році. Що чекає на бокс і боксерів? Нам потрібно створити власну боксерську лігу, таку як футбол, американський футбол і т. д.
Потрібен графік боїв та шоу на рік, щоб всі билися зі всіма. 3-4 поєдинки на рік мінімум», - написав Шелестюк.
Шелестюк не виходив на ринг з березня 2022 року. Поєдинок-елімінатор за версією WBA між українцем та Габріелем Маестре з Венесуели завершився внічию.
Фото: Getty Images