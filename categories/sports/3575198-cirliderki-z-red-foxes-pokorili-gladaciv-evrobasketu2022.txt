На чемпіонаті Європи з баскетболу, фінал якого пройщов у Берліні, Україна була представлена не лише чоловічою збірною, але й чирлідерками ReD Foxes.

Добре знайомі українським уболівальникам дівчата вже традиційно для себе заповнювали паузи під час матчів та між іграми Євробаскету-2022. Для колективу це був вже дев'ятий поспіль баскетбольний чемпіонат Європи.
Наші красуні своїми яскравими виступами також підкорили глядачів групового етапу Євро-2022 у Тбілісі, де зокрема грали майбутні чемпіони Європи іспанці.
«Було дуже складно готуватись до Євробаскету. Половина команди пепребувала у Європі, половина готувалася у Києві під повітряними тривогами. Це був перший турнір, на який ми їхали і збирали програму вже під час турніру, щодня вчили композиції. Загалом відпрацювали на 9-ти матчах, показали 21 композицію. Ми завжди включали українські мотиви і вони користувались популярністю. Глядачі добре реагували, нас дуже підтримували, бажали перемоги у війні», - розповіла засновниця ReD Foxes Олена Рожкова.
Фото: fbu.ua.