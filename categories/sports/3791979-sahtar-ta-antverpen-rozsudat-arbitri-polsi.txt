Союз європейських футбольних асоціацій (УЄФА) призначив арбітрів на поєдинки п'ятого туру групового етапу Ліги чемпіонів.

Зустріч між донецьким «Шахтарем» та бельгійським «Антверпеном» обслуговуватимуть судді з Польщі, передає Укрінформ.
Бригаду арбітрів очолить 37-річний Бартош Франковський. Асистенти на лінїї - Марцин Бонек та Якуб Вінклер. Четвертий рефері - Патрик Грицкевич.
Поєдинок «Шахтар» - «Антверпен» відбудеться у вівторок, 28 листопада, на 57-тисячній арені «Фолькспаркштадіон» у німецькому місті Гамбург, початок о 19.45 за київським часом.
В іншому протистоянні квартету Н о 22.00 іспанська «Барселона» прийматиме португальський «Порту». Гру розсудить італієць Даніеле Орсато.
Турнірне становище: «Барселона» - 9 очок, «Порту» - 9, «Шахтар» - 6, «Антверпен» - 0.