Український чемпіон Bellator захищатиме титул у рамках нового турніру.

Непереможений боєць Ярослав Амосов протистоятиме ямайцю Джейсону Джексону 18 листопада в американському Чикаго, в рамках турніру Bellator 301, повідомляє пресслужба промоушену, передає Укрінформ.
Титульний поєдинок у напівсередній вазі, який українець анонсував ще навесні, стане центральною подією івента.
Амосов став чемпіоном Bellator у червні 2021 року, перемігши бразильця Дугласа Ліму одноголосним рішенням суддів. Ярослав став першим українцем, якому вдалося виграти чемпіонський титул організації.

Як повідомляв Укрінформ, у своєму останньому поєдинку Амосов здобув перемогу над Логаном Сторлі одноголосним рішенням суддів та захистив титул.
Фото: instagram.com/bellatormma