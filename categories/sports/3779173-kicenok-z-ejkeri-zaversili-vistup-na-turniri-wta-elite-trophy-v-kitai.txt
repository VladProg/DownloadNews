Українсько-норвезький дует Людмила Кіченок - Ульріке Ейкері зазнали другої поразки на турнірі Жіночої тенісної асоціації (WTA) Elite Trophy у китайському Чжухаї із призовим фондом $2,409 млн.

У другому раунді групового етапу змагань у парному розряді Кіченок та Ейкері поступилися посіяним під другим номером японці Мію Като та індонезійці Альділі Суджіаді - 3:6, 7:6 (7:5), 6:10, передає Укрінформ.
Кіченок та Ейкері достроково завершили виступ на малому Підсумковому турнірі.
Як повідомлялося, на старті змагань українсько-норвезький тандем програв місцевим тенісисткам Ван Сію та Сюй Іфань (3:6, 2:6).
WTA Elite Trophy триватиме до 29 жовтня.
Зазначимо, що Людмила Кіченок ставала чемпіонкою двох останніх розіграшів малого Підсумкового турніру в Чжухаї (2018 і 2019).
Фото: Getty Images.