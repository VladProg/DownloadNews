У фіналі іспанки обіграли збірну Англії.

У фіналі чемпіонату світу з футболу серед жінок збірна Іспанії перемогла команду Англії (1:0), передає Укрінформ.
Єдиний гол у матчі забила Ольга Кармона Гарсія на 29-й хвилині.
Зазначимо, що на 70-й хвилині іспанка Дженніфер Ермосо не реалізувала пенальті.
Раніше іспанки ніколи не брали призових місць на світових першостях.

Поєдинок пройшов на арені «Олімпійського стадіону» в Сіднеї. У середині першого тайму на поле вибіг вболівальник у масці та футболці на підтримку України.

Як повідомляв Укрінформ, у матчі за третє місце вчора Швеція переграла Австралію.

Фото: Getty Images