Україна здобула перші ліцензії на Олімпіаду-2024 у велоспорті.

Українці отримали по одній ліцензії у чоловічому та жіночому шосейному велоспорті за результатами оновлених світових рейтингів, повідомляє Укрінформ.


Здобути квоти могли країни, які у світовому рейтингу посіли місце з 1-го по 45-те. У чоловічому рейтингу українці посіли 45-те місце, а у жіночому - 24-те. Також Україна матиме представництво у жіночій шосейній гонці з роздільним стартом.


Найбільшу кількість квот на Олімпіаду у цьому виді спорту за світовим рейтингом отримали п’ять країн: Бельгія, Данія, Словенія, Велика Британія та Франція - по чотири.


Ці ліцензії неіменні, тому представників України на Олімпіаді у шосейному велоспорті визначать перед стартом Ігор.


Фото: Getty Images