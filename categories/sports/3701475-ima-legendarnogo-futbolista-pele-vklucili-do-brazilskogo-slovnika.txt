Бразильці вирішили незвичайним чином вшанувати пам'ять про легендарного футболіста Пеле.

Як повідомляє офіційний акаунт Пеле у Twitter, тепер у бразильському словнику з'явилося слово Pelé. Його можна використовувати для опису певної незрівнянної, виняткової або унікальної людини, передає Укрінформ. l
Словник наводить такі варіанти використання: він Пеле у баскетболі, вона Пеле у тенісі, вона Пеле у бразильському театрі, він Пеле у медицині.
Пеле помер наприкінці грудня 2022 року у віці 82 років. Останнім часом Король футболу боровся з раком.
Пеле - єдиний гравець в історії футболу, який тричі ставав чемпіоном світу. Він вигравав цей титул у 1958, 1962 та 1970 роках. На клубному рівні футболіст виступав за бразильський «Сантос» та американський «Космос».
Фото: twitter.com/Pele.