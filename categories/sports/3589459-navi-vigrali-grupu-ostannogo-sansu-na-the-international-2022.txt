Українська команда вийшла у верхню сітку плей-оф.

У Сінгапурі завершився груповий етап кваліфікації останнього шансу на The International 2022, передає Укрінформ.
Українська команда Natus Vincere вийшла у верхню сітку плей-оф Last Chance Qualifier, посівши перше місце у групі А.

В рамках групового етапу NAVI не програли жодного матчу. Сьогодні “Народжені перемагати” зіграли внічию з «Vici Gaming» (1:1) та «Team Secret» (1:1), а вчора українська команда обіграла «nouns» (2:0) і «Tempest» (2:0), а також зіграла внічию з «Polaris Esports» (1:1).

У верхній сітці плей-оф NAVI зіграють з командою «T1», яка посіла четверте місце у групі B. Протистояння відбудеться завтра, 10 жовтня.

Як повідомляв Укрінформ, за підсумками плей-оф Last Chance Qualifier визначаться володарі двох останніх путівок в основний етап The International.
Фото: Getty Images