Перша «ракетка» України Олексій Крутих на другий номер національної класифікації Віталій Сачко не змогли відібратися на турнір Асоціації тенісистів професіоналів (АТР) серії Challenger - Trofeo Perrel - Faip - у Бергамо (Італія) із призовим фондом €45,73 тис.

У першому колі кваліфікації посіяний під 8-м номером Крутих програв румуну Маріусу Копілу - 4:6, 2:6, а 12-й номер «посіву» Сачко поступився у трьох сетах французу Валентену Роє - 1:6, 6:3, 2:6, передає Укрінформ.
В основній сітці змагань у Бергамо може виступити третя «ракетка» України Ілля Марченко, який у фіналі відбору зустрінеться з Джемом Ілкелєм з Туреччини.
Як повідомляв Укрінформ, Марченко обіграв сьогодні посіяного під 11-м номером угорця Мате Валькуса (6:2, 6:3).
Турнір у Бергамо пройде до 6 листопада.
На фото: Віталій Сачко (btu.org).