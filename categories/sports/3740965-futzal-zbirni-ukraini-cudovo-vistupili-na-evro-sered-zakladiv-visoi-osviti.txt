У хорватському місті Спліт завершився чемпіонат Європи з футзалу серед закладів вищої освіти.

Нашу країну на цих змаганнях представляли дві команди - чемпіон України серед чоловічих студентських команд - коледж фізичного виховання (Івано-Франківськ) та жіночий колектив Українського державного університету ім. М. Драгоманова (Київ), який є володарем студентського Кубка країни, передає Укрінформ.
Українські футзалісти стали переможцями чоловічого турніру. На груповому етапі представники коледжу фізичного виховання здолали Бернайський університет (Хорватія) - 4:3, Швейцарський федеральний інститут спорту - 11:3, Університет Реймса (Франція) - 8:1, Естонську академію безпеки - 16:1.
У чвертьфіналі іванофранківці пройшли Кавказький міжнародний університет (Грузія) - 2:2 (пенальті - 5:4), у півфіналі обіграли Університет Тулузи (Франція) - 5:2, а у фіналі знову взяли гору над Бернайським університетом - 4:3.
У свою чергу українські футзалістки посіли друге місце в жіночому турнірі. Команда Наша команда у групі обіграла Університет Загреба (Хорватія) - 2:0 та Університет Коїмбри (Португалія) - 7:1.
У чвертьфіналі киянки пройшли Університет Тампере (Фінляндія) - 5:2, у півфіналі вибили Університет Лісабона (Португалія) - 6:0, проте у титульному поєдинку поступилися Університету короля Хуана-Карлоса (Іспанія) - 4:8.
Додамо, що на чемпіонатуі Європи серед закладів вищої освіти працювали двоє футзальних арбітрів з України - Марія Мисловська (Суми) та Тарас Дем’янчук (Івано-Франківськ).
Фото: futsal2023.eusa.eu.