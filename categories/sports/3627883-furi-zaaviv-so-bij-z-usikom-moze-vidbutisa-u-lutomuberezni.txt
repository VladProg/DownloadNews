Чемпіон світу з боксу за версією WBC у надважкій вазі британець Тайсон Ф'юрі не проти того, щоб зустрітися в ринзі з володарем титулів WBA, WBO, IBF та IBO українцем Олександром Усиком.

За словами британського боксера, поєдинок за звання абсолютного чемпіона може відбутися в лютому чи на початку березня наступного року, передає Укрінформ.
«Я з нетерпінням чекаю 2023 року. Чую всі ці розмови про великі гроші в Саудівській Аравії. Френк Воррен казав мені, що бій може відбутися в першому кварталі наступного року, у лютому чи на початку березня. Тому зробимо це. Я готовий, і Усик, схоже, теж готовий... Ви можете поставити мене під №1, а імена наступних троїх суперників покласти в капелюх і вибрати. Це Джойс, Усик та Вайлдер», - заявив Ф'юрі.
Раніше Усик також висловився про можливість бою проти Ф'юрі.
Фото: Queensberry Promotions.