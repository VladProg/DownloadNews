У своєму 12-му матчі Англійської футбольної прем'єр-ліги (АПЛ) лондонський «Арсенал» здобув десяту перемогу у сезоні-2022/23.

Цього разу на «Емірейтс Стедіум» у Лондоні «Арсенал» упевнено переграв «Ноттінгем Форест» з рахунком 5:0, передає Укрінформ.
М'ячі забили Габріел Мартінеллі (5-та хвилина), Рейсс Нельсон (49, 52), Томас Партей (57) та Мартін Едегор (78).
Український захисник «канонірів» Олександр Зінченко не грав через травму.
«Арсенал» набрав 31 очко і продовжує очолювати турнірну таблицю. Другим йде «Манчестер Сіті» (29), третім - «Тоттенгем» (26).
Фото: AFP.