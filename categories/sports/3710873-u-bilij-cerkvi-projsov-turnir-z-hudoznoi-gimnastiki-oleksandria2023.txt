У приміщенні спортивного комплексу комунального закладу Білоцерківської міської ради ДЮСШ «Юність» за підтримки відділення НОК відбувся VІІ турнір з художньої гімнастики «Олександрія».

У змаганнях взяли участь близько 280-ти гімнасток, які виступали у 12-ти вікових групах та 4-х категоріях, передає Укрінформ.
Серед учасників турніру були команди з Києва, Чернігова, Одеси, Харкова, Василькова, Вишгорода, Запоріжжя та Білої Церкви.
У змаганнях взяли участь наймолодші гімнастки 2018 року народження, які змагалися у номінації «Перший старт» і отримали свої нагороди.
Переможців та призерів відзначили дипломами, медалями та цінними призами. Зокрема, у кожній віковій категорії нагороди отримали Софія Толкунова (Запоріжжя), Софія Корсун (Чернігів), Анастасія Данільченко (Біла Церква), Катерина Комар (Одеса), Дар'я Будникова (Васильків), Станіслава Касьяненко (Харків), Варвара Задорожна (Вишгород) та інші.
Фото: noc-ukr.org.