«Лейпциг» вдруге поспіль завоював Кубок Німеччини.

«РБ Лейпциг» у фіналі Кубка Німеччини переміг «Айнтрахт» (2:0) та завоював трофей, передає Укрінформ.
У першій половині зустрічі команди голів не забивали. «Бики» вийшли вперед у середині другого тайму зусиллями Крістофера Нкунку. Наприкінці зустрічі Нкунку асистував Домініку Собослаї, який встановив остаточний рахунок поєдинку.
РБ Лейпциг виграв Кубок Німеччини вдруге поспіль. Минулого року «Бики» у фіналі обіграли «Фрайбург» (1:1, 4:2 пен.). В активі «Айнтрахта» п’ять перемог у Кубку Німеччини.

Як повідомляв Укрінформ, сезон у Бундеслізі «Лейпциг» завершив на третьому місці, «Айнтрахт» зайняв сьому позицію.

Фото: Getty Images