Колишній захисник збірної Англії Джеймі Каррагер прокоментував результативну помилку Олександра Зінченка наприкінці вчорашнього матчу проти «Ліверпуля» (2:2).

Як передає Укрінформ, з посиланням на Football London.
«Я не можу припинити думати про Зінченко. На кону чемпіонський титул, ти маєш бути агресивнішим. Не можна допускати такого. Зінченко має грати більш інтенсивно. А він наче на тренуванні і не хоче, аби йому прокинули м’яч поміж ніг», - сказав Каррагер.
Як повідомлялося, «Арсенал» зіграв внічию з «Ліверпулем» (2:2). Один з голів підопічні Юргена Клоппа забили через помилку українського захисника Олександра Зінченка.
Як повідомляв Укрінформ, «Арсенал» очолює АПЛ, маючи в активі 73 пункти після 30 матчів.
Фото: Getty Images