Українець з першої спроби подолав три висоти – 2,15 м, 2,20 м та 2,24 м.

Український легкоатлет Андрій Проценко став переможцем змагань зі стрибків у висоту на на турнірі «Gala di Castelli», який проходив у швейцарській Беллінцоні в рамках Світового легкоатлетичного туру категорії «Silver», передає Укрінформ.
Проценко з першої спроби подолав три висоти – 2,15 м, 2,20 м та 2,24 м, після чого не зумів взяти плану на 2,28 м.
У підсумку п'ятеро лідерів показали однаковий результат 2,24 м, який є рекордом цих змагань, однак Андрій став єдиним, хто взяв цю висоту з першої спроби, тому посів 1-ше місце.
Другу позицію розділили поляк Норберт Кобельські та італієць Стефано Соттіле. Чемпіон світу та ОІ-2020 Джанмарко Тамбері став 4-м.

Як повідомляв Укрінформ, суперфінал сезону Діамантової ліги відбудеться 16-17 вересня в американському Юджині.
Фото: Getty Images