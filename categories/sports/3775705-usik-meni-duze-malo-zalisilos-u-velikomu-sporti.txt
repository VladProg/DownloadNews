Чемпіон WBA, WBO, IBO та IBF у надважкій вазі Олександр Усик (21-0, 14 КО) розповів, чи задумується про завершення кар’єри.

Як передає Укрінформ з посиланням на USYK17.
«Кожного дня я думаю про бокс, кар’єру, яка ще на хорошій стадії. У мене є бажання, я хочу тренуватися, хочу боксувати. Але будемо реалістами, я думаю, що мені дуже мало залишилось у великому спорті», - сказав Усик.


Він також зауважив, що уже задумується над тим, що робити після завершення професійної кар’єри боксера.


Як повідомлялося, очікується, що поєдинок за звання абсолютного чемпіона в суперважкій вазі між Олександром Усиком і Тайсоном Ф’юрі відбудеться 23 грудня в Саудівській Аравії.


Фото: skysports