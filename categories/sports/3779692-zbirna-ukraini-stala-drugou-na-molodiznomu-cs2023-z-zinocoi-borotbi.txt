У Тирані (Албанія) триває молодіжний чемпіонат світу зі спортивної боротьби (U23).

Жіноча збірна Україна за підсумками першості посіла друге місце у загальнокомандному заліку, передає Укрінформ.
В активі «синьо-жовтих» 7 медалей - 1 золота, 1 срібна та 5 бронзових.
Володаркою «золота» стала Соломія Винник (вагова категорія до 59 кг), «срібло» здобула Ірина Бондар (62 кг), «бронза» у Лілії Маланчук (53 кг), Юлії Лесковець (65 кг), Маноли Скобельської (68 кг), Ірини Заблоцької (72 кг) та Анастасії Алпєєвої (76 кг).
Загалом збірна України набрала 146 очок. Виграли командний залік борчині Японії (159 очок), які завоювали 5 золотих та 1 срібну нагороди.
На фото: Соломія Винник (uww.org).