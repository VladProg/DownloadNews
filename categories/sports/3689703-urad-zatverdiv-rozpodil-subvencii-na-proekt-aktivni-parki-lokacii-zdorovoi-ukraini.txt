Український уряд урозподілив 54 млн гривень субвенції з державного бюджету місцевим бюджетам на виконання окремих заходів з реалізації соціального проєкту «Активні парки - локації здорової України».

Відповідне розпорядження прийняв Кабінет Міністрів України, передає Укрінформ.
Документ розроблено з метою забезпечення в регіонах популяризації та організації оздоровчої рухової активності усіх категорій громадян, у тому числі осіб з інвалідністю та внутрішньо переміщених осіб.
Реалізація проєкту сприятиме залученню до оздоровчої рухової активності усіх категорій громадян, створення умов для зниження показників захворюваності, поліпшення якості та тривалості активного життя населення, профілактики захворювань і подолання їх наслідків.
Фото: facebook.com/minmolodsport.