Лідер збірної Аргентини Ліонель Мессі поділився думкою щодо фаворитів чемпіонату світу-2022 з футболу в Катарі.

Як повідомляє csport.bfmtv.com, капітан збірної Аргентини Ліонель Мессі відповів на запитання про те, які збірні можуть виграти чемпіонат світу-2022 в Катарі, передає Укрінформ.
«На титул претендують багато збірних. Я думаю, що серед них Бразилія, Німеччина, Франція, Англія, Іспанія. Здається, ще якусь національну команду я забув. Якщо потрібно вибрати одну-дві команди, то зараз я вважаю головними фаворитами чемпіонату світу збірні Франції та Бразилії. У Франції варіативний та дуже зіграний склад. Минулий чемпіонат Європи склався для них погано, але у Франції у складі видатні гравці, які давно працюють із цим тренером. Те саме стосується і Бразилії. Вважаю, що саме ці команди - головні фаворити турніру, хоча на перемогу претендують усі великі збірні», - наголосив Мессі.
Нагадаємо, чемпіонат світу-2022 з футболу відбудеться у Катарі з 21 листопада по 18 грудня.
Фото: Getty Images/Global Images Ukraine.