Українська асоціація футболу звернулася до УЄФА та ФІФА з вимогою не допустити проведення товариського матчу росія - Боснія і Герцеговина 19 листопада у Санкт-Петербурзі на «Газпром-Арені».


Як повідомляє пресслужба асоціації, УАФ також надіслала листа Федерації футболу Боснії і Герцеговини, в якому пояснила неприпустимість проведення такого матчу, передає Укрінформ.
«Нагадуємо, що через воєнну агресію росії проти України всі російські команди були відсторонені від участі у всіх міжнародних офіційних змаганнях ФІФА та УЄФА. У такій ситуації рішення Федерації футболу Боснії і Герцеговини виглядає так, ніби воно спрямоване на підтримку дій і вчинків російського уряду в Україні щодо продовження війни. Просимо переглянути рішення, яке завдає шкоди іміджу вашої країни та відносинам між нашими асоціаціями», - йдеться, зокрема, в листі УАФ.
Фото: uaf.ua.