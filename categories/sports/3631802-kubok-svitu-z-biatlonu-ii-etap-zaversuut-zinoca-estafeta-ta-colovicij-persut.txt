У Гохфільцені (Австрія) у заключний день змагань другого етапу Кубка світу з біатлону у неділю, 11 грудня, відбудуться жіноча класична естафета 4х6 км та чоловіча гонка переслідування на 12,5 км із чотирма вогневими рубежами.

В естафетній гонці, яка розпочнеться о 12.30, Україну представлятимуть Анастасія Меркушина, Анна Кривоніс, Дар'я Блашко та Олена Білосюк (Підгрушна), передає Укрінформ.
Чоловічий персьют о 15.15 відбудеться за участю українців Антона Дудченка та Тараса Лесюка.
Третій етап Кубка світу з біатлону прийматиме 15-18 грудня французький Аннесі. У програмі - спринти, гонки переслідування та масстарти.
Фото: biathlonworld.com.