У сезоні 2024/25 головним тренером «Баварії» буде чинний коуч «Баєра» Хабі Алонсо.

Про це повідомив журналіст El Chiringuito TV Хосе Альварес, передає Укрінформ.


«Баварія» та «Баєр» наразі є лідерами чемпіонату Німеччини. Команда Алонсо випереджає чинного чемпіона на два очки. Очний матч між командами завершився з рахунком 2:2.


Нагадаємо, Алонсо вже представляв мюнхенський клуб у ролі гравця – у період з 2014-го по 2017-й рік він тричі став чемпіоном Німеччини та по одному разу виграв Кубок та Суперкубок.


Як повідомлялося, Алонсо та «Баєр» досягли усної домовленості про відхід іспанця в разі отримання пропозиції від «Реала», «Ліверпуля» або «Баварії» – це клуби, за які він виступав упродовж ігрової кар’єри.


Фото: Getty Images