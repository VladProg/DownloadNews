Золотий хет-трик зробила на юніорському чемпіонаті світу з важкої атлетики U20 українка Світлана Самуляк.


Змагання проходять у Гвадалахарі (Мексика), передає Укрінформ.
20-річна харківська штангістка, виступаючи у ваговій категорії до 59 кг, показала перший результат у ривку, поштовху та за сумою двоборства (98+116 = 214 кг), не залишивши жодних шансів суперницям у боротьбі за нагороди - Джесіці Паласіос з Еквадору (92+115 = 207) та японці Сеі Хіга (90+106 = 196).
«Наші солдати воюють на фронті. Спорт - це мій фронт, місце, де я можу показати світові, що Україна сильна!» - наголосила Світлана після «золотого» виступу.
Фото: facebook.com/olympicua.