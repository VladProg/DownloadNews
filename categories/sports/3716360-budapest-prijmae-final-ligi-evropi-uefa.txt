На 65-тисячній «Пушкаш Арені» в Будапешті (Угорщина) у середу, 31 травня відбудеться вирішальний матч Ліги Європи УЄФА сезону-2022/23.

У фіналі зустрінуться футболісти іспанської «Севільї» та італійської «Роми», передає Укрінформ.
Зустріч обслуговуватиме суддівська бригада з Англії на чолі з Ентоні Тейлором, який розпочне поєдинок о 22.00 за київським часом.
«Севілья» - шестиразовий переможець Кубка УЄФА/Ліги Європи. «Рома» торік виграла Лігу конференцій.
Переможець отримає місце у груповому етапі Ліги чемпіонів УЄФА-2023/24.
Наступний фінал Ліги Європи відбудеться на «Дублін Арені» в Ірландії.
Фото: Getty Images/Global Images Ukraine.