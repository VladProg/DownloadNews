Молодіжна збірна України з баскетболу 3х3 (гравці до 23-х років) у рамках підготовки до чемпіонату світу взяла участь у міжнародному турнірі, що відбувся у болгарському місті Горішня Оряховиця.

Як повідомляє Федерація баскетболу України (ФБУ), «синьо-жовті» на груповому етапі змагань здобули перемоги над командами AirBall (18:5), Loko 3x3 (21:13), Solarhome 3x3 (21:8) та Udarnik (21:8), передає Укрінформ.
У плей-офф підопічні Тимура Арабаджі обіграли команди SolutionX3-Radishani (21:7) та No Name (16:11), а у фіналі взяли гору над Perestroika (21:16), посівши у підсумку перше місце.
У складі українців виступали Данило Соколенко, Олег Бондаренко, Віталій Шорсткий та Олександр Сидорук.
Чемпіонат світу U23 пройде з 5 по 8 жовтня у Бухаресті (Румунія).
Фото: ФБУ.