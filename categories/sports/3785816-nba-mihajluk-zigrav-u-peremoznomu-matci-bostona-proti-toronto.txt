У північноамериканській Національній баскетбольній асоціації (НБА) відбулися чергові поєдинки регулярного чемпіонату.

Команда українського захисника Святослава Михайлюка «Бостон Селтікс» здобула другу перемогу поспіль, обігравши вдома «Торонто Репторс» - 117:94 (30:26, 25:20, 33:25, 29:23), передає Укрінформ.
Михайлюк провів на паркеті 4 хвилини 47 секунд, за які результативними діями не відзначився.
Результати інших матчів ігрового дня:
«Орландо» - «Мілуокі» - 112:97 (29:25, 36:24, 23:23, 24:25)
«Атланта» - «Майамі» - 109:117 (24:41, 28:22, 30:30, 27:24)
«Голден Стейт» - «Клівленд» - 110:118 (31:30, 21:38, 31:16, 27:34).
Фото: Getty Images.