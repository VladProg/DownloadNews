Сьогодні, 10 вересня, у шведському місті Мальме розпочинається командний чемпіонат Європи з настільного тенісу.

Як повідомляє пресслужба Національного олімпійського комітету України (НОК), окрім нагород буде розіграно путівки на чемпіонат світу, який відбудеться у лютому 2024 року у Пусані (Республіка Корея), передає Укрінформ.
Склад збірної України:
жінки - Маргарита Песоцька, Соломія Братейко, Анна Гапонова, Анастасія Димитренко;
чоловіки - Ярослав Жмуденко, Євген Прищепа, Антон Лімонов, Віктор Єфімов.
Жіноча команда потрапила до групи F, де її суперницями будуть Бельгія та Угорщина. Чоловіки у групі С боротимуться з Францією і Сербію. До плей-офф вийдуть по дві найкращі команди з групи.
ЧЄ-2023 триватиме до 17 вересня.
На фото: Маргарита Песоцька (Getty Images).