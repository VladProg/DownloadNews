На першому етапі Кубка світу з біатлону в Естерсунді (Швеція) в неділю, 26 листопада, пройдуть дві індивідуальні гонки.

О 12.20 на дистанції 15 км у жінок Україну представлятимуть Анна Кривонос (15-й стартовий номер), Анастасія Меркушина (22), Христина Дмитренко (47), Ірина Петренко (54) та Любов Кип'яченкова (101), передає Укрінформ.
Чоловіча гонка на 20 км із чотирма вогневими рубежами розпочнеться о 15.30 за участю українців Антона Дудченка (13), Артема Тищенка (19), Дениса Насика (39), Тараса Лесюка (57) та Богдана Цимбала (98).
Змагання в Естерсунді 29 листопада продовжить жіноча естафета 4х6 км.
Фото: biathlonworld.com.