46-річний виконувач обов’язків головного тренера харківської футбольної команди «Металіст» серб Периця Огненович залишив посаду за сімейними обставинами.

Про це повідомляє пресслужба ФК «Металіст», передає Укрінформ.
«Перш за все хочу висловити вдячність кожному гравцю, тренеру, медичному персоналу, адміністраторам та всім працівникам клубу за спільну працю, - сказав Огненович. - Мені дуже приємно, що команда висловилася за продовження моєї роботи. Але, на жаль, ситуація склалася так, що я не можу продовжувати співпрацю з «Металістом». Щиро дякую керівництву клубу за ставлення і чесне виконання усіх без винятку зобов‘язань. Бажаю якнайшвидшого повернення до УПЛ клубу, який встиг стати для мене рідним».
За підсумками сезону «Металіст» вилетів з УПЛ - 15-те місце. Огненович працював з командою у другому колі чемпіонату України.
Фото: fcmetalist.com.ua.