Українець зупинився у кроці від фіналу.

18-річний Кирило Марсак проводить другий поспіль турнір у складі збірної України з фігурного катання, передає Укрінформ.

Наприкінці січня Марсак дебютував на рівні дорослого чемпіонату Європи, виступивши замість Івана Шмуратка, і через два місяці взяв участь і на світовій першості, що проходить в японській Сайтамі.

На відміну від Євро, пройти до фіналу за підсумками короткої програми 18-річному фігуристу не вдалося. Марсак виступив в одній з перших груп фігуристів, виконав програму без падінь та грубих помилок і до останнього претендував на потрапляння до фіналу. Проте у підсумку зупинився у кроці від нього - посів 25-е місце (68.60 бала), ставши першим «непрохідним» фігуристом.
Невихід до фіналу чемпіонату світу з фігурного катання у чоловічому турнірі став для України першим за чотири роки.

Як повідомляв Укрінформ, дует Віолетти Сєрової та Івана Хобти не пройшов до фіналу пар ЧС.

Фото: Getty Image