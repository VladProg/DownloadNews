Українка Леся Цуренко виграла другий матч і зірає в основі турніру Жіночої тенісної асоціації (WTA) - BNP Paribas Open - в Індіан-Веллсі (США) із призовим фондом $8,8 млн.

У фіналі кваліфікації Цуренко (№95 рейтингу WTA) здобула перемогу над британкою Кеті Бултер (№151) - 6:3, 6:7 (4:7), 6:4, передає Укрінформ.
Поєдинок тривав 2 години 35 хвилин.
Цуренко увосьме зіграє в основній сітці змагань в Індіан-Веллсі, де цього разу також виступлять українки Ангеліна Калініна, Марта Костюк та Даяна Ястремська.
Турнір BNP Paribas Open триватиме до 19 березня.
Фото: BTU.