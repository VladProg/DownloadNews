Українська тенісистка Юлія Стародубцева вибула з боротьби в одиночній сітці турніру WTA 125 у чилійському місті Коліна із призовим фондом $115,000.

У чвертьфіналі одиночної сітки Юлія (№159 WTA) поступилася американці Елізабет Мандлік (125) - 6:7 (1:7), 3:6, передає Укрінформ.
Опонентки провели на корті 1 годину 47 хвилин.
У парному розряді українка разом Макенною Джонс зі США дійшла на цих змаганнях до півфіналу. Українсько-американський дует програв на цій стадії Юлії Логофф з Німеччини та швейцарці Конні Перрен - 2:6, 2:6.
Фото: btu.org.ua.