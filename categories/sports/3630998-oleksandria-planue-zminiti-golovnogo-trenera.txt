Найімовірніша кандидатура на посаду Руслан Ротань.

Юрій Гура залишить посаду головного тренера «Олександрії», повідомляє ТаТоТаке, передає Укрінформ.

Наставника можуть відправити у відставку цього чи наступного тижня.

Перед командою на початку сезону було поставлено завдання зайняти третє місце у турнірній таблиці УПЛ, зараз «Олександрія» перебуває на 5-й позиції. Крім того, Гура має проблеми із взаєминами з футболістами команди.
Одним із кандидатів на посаду головного тренера «Олександрії» є Руслан Ротань. Нагадаємо, Ротань працює головним тренером молодіжної збірної України, яка наступного літа виступить на чемпіонаті Європи U-21.
Гура очолив «Олександрію» у травні 2021 року після звільнення Володимира Шарана.

Як повідомляв Укрінформ, «Олександрія» після 13 зіграних матчів чемпіонату України посідає 5-те місце у турнірній таблиці.
Фото: upl.ua