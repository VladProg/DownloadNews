Перша медаль України у легкій атлетиці.

Український легкоатлет Владислав Шепелєв став бронзовим призером Європейських ігор-2023 у потрійному стрибку, передає Укрінформ.

Шепелєв посів підсумкове третє місце з результатом 16,67 м. «Золото» дісталося італійцеві Тобіа Боккі (16,84), срібло – турку Неджаті Еру (16,71).
Зазначимо, що медалісти з легкої атлетики на Європейських іграх визначаються за підсумками виступів спортсменів у трьох дивізіонах командного чемпіонату Європи.
Це перша медаль збірної України з легкої атлетики на Європейських іграх.

Як повідомляв Укрінформ, «синьо-жовті» посіли друге місце у другому дивізіоні та повернулися до елітного дивізіону командного чемпіонату Європи.

Фото: noc-ukr.org