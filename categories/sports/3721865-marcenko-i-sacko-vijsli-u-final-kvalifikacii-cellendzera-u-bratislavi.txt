Сачко віддав супернику лише один гейм.

Українські тенісисти Ілля Марченко та Віталій Сачко успішно стартували в кваліфікації турніру ATP Challenger у Братиславі, передає Укрінформ.

Марченко у трьох сетах обіграв словенця Блажа Ролу - 6:4, 5:7, 3:6. Перший сет залишився за словенським тенісистом. У другій партії Марченко програвав з рахунком 3:5, але зумів виграти чотири гейми поспіль. У вирішальному сеті українець взяв дві подачі суперника та вийшов у фінал кваліфікації.
Значно легше пройшов поєдинок Сачка з аргентинцем Ігнасіо Монсоном. Віталій віддав супернику лише один гейм у матчі, витративши на поєдинок трохи більше години - 6:0, 6:1.

У фіналі кваліфікації Марченко зіграє з бразильцем Даніелом Дутра да Сілвою. Суперником Сачка стане словак Мілош Кароль.
Фото: btu.org.ua