В останньому турі групового етапу українці обіграли Литву.

Чоловіча збірна України з пляжного футболу обіграла команду Литви у матчі третього туру групового етапу відбірного турніру на чемпіонат світу-2024 – 4:1, передає Укрінформ.

У першому періоді «синьо-жовті» відзначилися двічі зусиллями Андрія Пашка та Ярослава Заворотного. Литва відповіла голом Паулюса Гедрайтіса. У другому відрізку гри Олег Зборовський та Андрій Борсук довели рахунок до розгромного. У третьому періоді команди голів не забивали.
Це третя перемога збірної України у групі B. Раніше підопічні Миколи Костенка та Олександра Корнійчука перемогли Іспанію (4:3 ОТ) та обіграли Польщу (3:2).
Україна з 8 очками посіла перше місце у групі B та зіграє у плей-офф відбору на ЧС-2024. Суперник «синьо-жовтих» в 1/4 фіналу визначиться пізніше.
Як повідомляв Укрінформ, європейський відбір на ЧС-2024 відбувається у Баку і завершиться 9 липня. Дві найкращі команди кожної з чотирьох груп вийдуть до чвертьфіналу. Півфіналісти отримають прямі путівки на чемпіонат світу, що проходитиме з 15 по 25 лютого 2024 року в ОАЕ.
Фото: beachsoccer.org.ua