Відкрито лік українським нагородам на юніорському чемпіонаті світу з важкої атлетики U20.

Змагання проходять у Гвадалахарі (Мексика), передає Укрінформ.
На п'єдестал світової першості зійшов Андрій Ревко. Чернігівський важкоатлет, виступаючи у ваговій категорії до 55 кг, виборов срібну медаль у ривку (100 кг) та став бронзовим призером у сумі двоборства (220 кг).
Додамо, що влітку Ревко зробив медальний хет-трик 219 кг (98 +121) на юніорському чемпіонаті Європи, який проходив у Бухаресті.
Фото: facebook.com/olympicua.