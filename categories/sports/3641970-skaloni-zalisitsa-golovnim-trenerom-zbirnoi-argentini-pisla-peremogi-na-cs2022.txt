Незабаром наставник підпише новий контракт.

Головний тренер збірної Аргентини Ліонель Скалоні залишиться на своїй посаді після перемоги на чемпіонаті світу в Катарі, повідомляє TyCSports, передає Укрінформ.

Глава асоціації футболу Аргентини Клаудіо Тапіа заявив, що наставнику запропонують новий контракт:
«Скалоні – головний тренер збірної Аргентини. Ми усно домовилися, але ми дотримуємося свого слова. Він їздив до Іспанії, щоб вирішити питання з паспортом для своєї дитини. Коли він повернеться до Аргентини, ми поговоримо», – заявив Тапіа.
Нагадаємо, 44-річний Скалоні очолив збірну Аргентини у 2018 році.
Також під керівництвом Скалоні збірна Аргентини виграла Кубок Америки та Фіналіссиму та стала чемпіонами світу.

Як повідомляв Укрінформ, збірна Аргентини стала переможцем чемпіонату світу-2022, який завершився у Катарі. У фіналі команда Скалоні обіграла Францію у серії пенальті. Ліонель Мессі був визнаний найкращим гравцем ЧС-2022.
Фото:Getty Image