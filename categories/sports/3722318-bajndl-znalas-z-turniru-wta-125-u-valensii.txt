Причини такого рішення українки поки невідомі.

Українська тенісистка Катерина Байндл (WTA 83) знялася з ґрунтового турніру серії WTA 125 у Валенсії (Іспанія), повідомляє Ukrainian Tennis, передає Укрінформ.

У першому раунді основної сітки українка мала зіграти проти Гуйомар Марістані (Іспанія, WTA 345). Тепер Байндл замінить представниця Росії Альона Фоміна-Клоц, яка навіть не має рейтингу в одиночному розряді.
Росіянка вилетіла ще в першому раунді кваліфікації, куди потрапила через альтернативний список.

Як повідомляв Укрінформ, Байндл зіграє в основній сітці Вімблдону 2023.

Фото: Getty Images