Новий сезон Суперліги стартує 3 жовтня.

«Будівельник» оголосив про підписання центрового Владислава Лукінського, деталі угоди з 23-річним гравцем не уточнюються, передає Укрінформ.

Лукінський готувався з «Будівельником» до нового сезону. Минулого сезону Лукінський грав за «Житомир» у Вищій лізі. У середньому за гру Владислав набирав 13,7 очка та робив 9,0 підбирання.
Влітку Лукінський став найкращим скорером чемпіонату України з баскетболу 3х3.



Як повідомляв Укрінформ, новий сезон Суперліги стартує 3 жовтня двома баблами, які пройдуть у Києві та Івано-Франківську.
Фото: NEMESHPHOTO