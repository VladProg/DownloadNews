Європейська федерація гандболу (EHF) повідомила про те, що Росію позбавили права на проведення жіночго чемпіонату Європи-2026 з гандболу.

Про це повідомила пресслужба EHF, передає Укрінформ.
«Було зосереджено увагу на ситуації з жіночим Євро-2026, який було віддано Росії в листопаді 2021 року. Після засідання виконкому відбулися консультації з Федерацією гандболу Росії та ухвалено рішення шукати альтернативне місце проведення турніру», – йдеться у заяві федерації.
Як повідомлялося, жіноча збірна України потрапила до третього кошика в жеребкуванні до чемпіонату світу з гандболу. Разом з Україною до третього кошика потрапили Сербія, Японія, Аргентина, Гренландія, Ангола, Китай і Камерун. Жеребкування турніру відбудеться 6 липня.
Фото: ФГУ