Чоловічий волейбольний клуб «Прометей» програв другий матч у групі В другого раунду кваліфікації Ліги чемпіонів і втратив шанси зіграти в основній сітці турніру.

Дніпряни у румунському місті Галац зазнали поразки від грецького «Олімпіакоса» - 1:3 (22:25, 25:21, 14:25, 21:25), передає Укрінформ.
В іншому поєдинку квартету місцева команда «Аркада» обіграла болгарський «Нефтохімік» 3:0 (25:20, 27:25, 25:26).
Переможці кожної з двох груп разом із найкращою командою з тих, що посядуть друге місце, вийдуть до наступного раунду турніру.
Фото: ВК «Прометей».