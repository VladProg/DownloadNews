У португальській Лейрії триває Кубок Європи з метальних легкоатлетичних дисциплін.

Переможцем змагань у віковій категорії до 23-х років став українець Михайло Кохан, який посів перше місце у секторі для метання молота, передає Укрінформ.
Атлет з Дніпра завершив змагання із результатом 75,80 метра - кращим досягненням сезону у світі.
«Срібло» та «бронза» дісталися поляку Давиду Пілату (72,42 метра) та Халілу Ільмазеру з Туреччини (70,45).
Кохан здобув третє «золото» на Кубках Європи (U23) після успіхів у 2019 та 2022 роках.
Фото: АР.