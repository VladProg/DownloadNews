У Бухаресті (Румунія) відбулося жеребкування фінальної частини молодіжного чемпіонату Європи-2023 з футболу (гравці до 21-го року).

Українська «молодіжка» потрапила у групу В, де зіграє з однолітками Румунії, Іспанії та Хорватії, передає Укрінформ.
Результати жеребкування:
група А - Бельгія, Португалія, Грузія, Нідерланди;
група В - Румунія, Іспанія, Україна, Хорватія;
група С - Чехія, Англія, Німеччина, Ізраїль;
група D - Норвегія, Швейцарія, Франція, Італія.
За підсумками групового етапу по дві найсильніші збірні кожного квартету вийдуть до чвертьфіналу.
Нагадаємо, фінальний турнір Євро-2023 (U21) проходитиме з 21 червня до 8 липня.
Поєдинки турніру за участі 16-ти збірних приймуть чотири стадіони в Румунії (два - у Клуж-Напоці, два - у Бухаресті) та чотири у Грузії (у Батумі, Поті й два - у Тбілісі).
Матч-відкриття відбудеться в Румунії, а фінал - у Грузії.
Три найкращі команди Євро-2023 (окрім Франції та Англії) отримають путівки на Олімпійські ігри 2024 року.
Фото: uaf.ua.