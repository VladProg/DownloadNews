Успішний виступ цього тижня Катерини Байндл у Будапешті (Угорщина) дозволив оновити національний рекорд.

Як повідомляє BTU, вперше в історії п'ять українських тенісисток дійшли до фіналу на турнірах Жіночої тенісної асоціації (WTA) в одному сезоні, передає Укрінформ.
У січні учасницею вирішального матчу в Хуахіні (Таїланд) була Леся Цуренко, в березні в американському Остіні - Марта Костюк, у травні - Ангеліна Калініна (Рим, Італія) та Еліна Світоліна (Страсбург, Франція).
Сьогодні у фіналі в Будапешті виступить Катерина Байндл.
У 2018 році до фіналів на турнірах WTA доходили чотири українські тенісистки - Еліна Світоліна (4 рази), Катерина Козлова (Байндл), Леся Цуренко і Даяна Ястремська.
На фото: Катерина Байндл (btu.org.ua).