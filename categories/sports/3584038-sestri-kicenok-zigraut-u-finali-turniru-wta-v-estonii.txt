У Таллінні (Естонія) у неділю, 2 жовтня, пройдуть вирішальні поєдинки турніру Жіночої тенісної асоціації (WTA) із призовим фондом $251,75 тис.

У фіналі парного розряду посіяні під 3-м номером українки Людмила та Надія Кіченок зустрінуться з лідерами «посіву» Ніколь Мелікар-Мартінес (США) и Лаурою Зігемунд (Німеччина), передає Укрінформ.
Напередодні сестри Кіченок перемогли 2-й номер «посіву» норвезько-чеський дует Ульрікке Ейкері - Тереза Михалікова - 7:6 (7:4), 6:1, передає Укрінформ.
Українські тенісистки проведуть сьомий спільний фінал на рівні WTA та боротимуться за четвертий трофей. Востаннє Людмила та Надія грали разом у фіналі у листопаді 2018 року, коли перемогли на турнірі WTA Elite Trophy у Чжухаї (Китай).
Фото: Eesti Tennise Liit.