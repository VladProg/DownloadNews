У п'ятницю, 7 липня, баскетболісти молодіжної збірної України зіграють свій перший матч на чемпіонаті Європи U20 у Дивізіоні В, який проходитиме у Скоп’є (Північна Македонія).

У першій грі турніру наша команда зустрінеться зі збірною Грузії. Початок матчу - о 19.30, передає Укрінформ.
Проти цієї команди підопічні Дмитра Забірченка грали два контрольні матчі. У першому українська збірна здобула перемогу (66:56), а в другому матчі поступилась з рахунком 70:79.
Окрім Грузії та України, у групі С також зіграють Швеція, Косово та Азербайджан.
Команди, які посядуть перше та друге місця в групі продовжать боротьбу у плей-офф, інші збірні гратимуть у класифікаційному турнірі за 9-21-е місця.
За підсумком європейської першості у Дивізіоні В три найкращі збірні турніру - фіналісти та переможець матчу за третє місце - отримують підвищення у класі та підіймуться до Дивізіону А.
Фото: fbu.ua.