Відбірковий цикл чемпіонату Європи-2024 з футболу продовжили чергові вісім матчів кваліфікації континентальної першості.

Віцечемпіон світу збірна Франції у відбірковій групі В на «Стад де Франс» (Париж - Сен-Дені) упевнено перемогла команду Нідерландів - 4:0, передає Укрінформ.
Успіх французам принесли голи Антуана Грізманна, який відзначився на 2-й хвилині, Дайота Упамекано (8) та Кіліана Мбаппе (21, 88).
Результати другого ігрового дня відбору Євро-2024:
група B: Франція - Нідерланди - 4:0, Гібралтар - Греція - 0:3
група E: Чехія - Польща - 3:1, Молдова - Фарерські острови - 1:1
група G: Болгарія - Чорногорія - 0:1, Сербія - Литва - 2:0
група F: Австрія - Азербайджан - 4:1, Швеція - Бельгія - 0:3.
Нагадаємо, збірна України свій перший відбірковий поєдинок Євро-2024 проведе 26 березня на «Вемблі» у Лондоні проти англійців.
Фото: AFP.