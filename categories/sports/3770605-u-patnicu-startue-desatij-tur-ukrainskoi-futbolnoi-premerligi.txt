6-8 жовтня на футбольних аренах країни пройдуть матчі 10-го туру української Прем'єри-ліги.

У п'ятницю, 6 жовтня, житомирське «Полісся» прийматиме київське «Динамо». Гра розпочнеться о 15.00, передає Укрінформ.
Три поєдинки заплановані на суботу, 7 жовтня. «Дніпро-1» гратиме з рівненським «Вересом» (13.00), черкаський ЛНЗ - з «Олександрією» (15.00), ковалівський «Колос» - з полтавською «Ворсклою» (17.00).
У неділю, 8 жовтня, київська «Оболонь» зустрінеться з харківським «Металістом 1925» (13.00), львівський «Рух » - з «Минаєм» (15.00), а криворізький «Кривбас» - з «Чорноморцем» (17.00).
Поєдинок «Зоря» (Луганськ) - «Шахтар» (Донецьк) перенесено.
Становище лідерів: «Шахтар» - 18 очок (після 9-ти ігор), «Кривбас» - 17 (9), «Полісся» - 16 (9), «Чорноморець» - 16 (9), «Динамо» - 15 (6), «Рух» - 15 (8).