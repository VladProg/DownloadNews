У наступному сезоні баскетбольної Суперліги України візьмуть участь від восьми до десяти команд.

Як повідомляє офіційний сайт Федерації баскетболу України (ФБУ), таке рішення було ухвалене під час сьогоднішньої онлайн-конференції за участю представників команд минулого сезону, а також трьох клубів Вищої ліги - «Говерли», «Старого Луцька» та «Рівного», передає Укрінформ.
Під час минулої наради свою участь підтвердили шість команд: «Прометей», «Будівельник», «Київ-Баскет», «Запоріжжя», «Черкаські Мавпи» та «Старий Луцьк». Тепер же до них приєдналися «Кривбас» та «Миколаїв».
Ще три команди поки не визначилися зі своїм майбутнім («Дніпро», «Хімік», «Одеса»). «Харківські Соколи» та «Рівне» планують зіграти у Вищій лізі.
Фото: ФБУ.