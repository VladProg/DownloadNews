У Катарі в суботу, 10 грудня, відбудуться заключні поєдинки 1/4 фіналу XXII чемпіонату світу з футболу.

О 17.00 на стадіоні «Ель-Тумама» в Досі зіграють збірні Марокко та Португалії, а о 21.00 на арені «Ель-Байт» в Ель-Хаурі зійдуться команди Англії та Франції, передає Укрінформ.
Переможці протистоянь зустрінуться 14 грудня в 1/2 фіналу.
Як повідомлялося, першу півфінальну пару склали збірні Аргентини та Хорватії, які розіграють путівку у фінал 13 грудня.
Фінал ЧС-2022 відбудеться 18 грудня на «Національному стадіоні» у Лусаїлі.
Фото: FIFA.