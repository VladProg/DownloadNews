Невакцинованому Новаку заборонили в'їзд до США.

Як повідомляє Sky Sports, екс-перша «ракетка» світу Серб Новак Джокович не зіграє на заключному, четвертому в сезоні тенісному турнірі серії Grand Slam Відкритого чемпіонату США (US Open) у Нью-Йорку.
Шоста нині «ракетка» світу вирішила не робити щеплення від COVID-19 і пропустить турнір через чинні правила США, які вимагають вакцинуватися від коронавірусу, щоб отримати право на в'їзд до країни.
«На жаль, цього разу я не зможу поїхати до Нью-Йорка на US Open. Успіхів моїм товаришам. Я буду в хорошій формі та позитивному настрої. Чекаю на наступний шанс вийти на корт», - написав Новак у соціальних мережах.
Нагадаємо, що Джокович вже пропустив цього року Australian Open через відмову робити вакцинацію від ковіда.
Цього року серб став переможцем Вімблдона-2022. У фінальному матчі Новак у чотирьох сетах обіграв австралійця Ніка Кірьоса.
Зазначимо, що Джокович переміг на Вімблдоні четвертий рік поспіль. Також тріумф став для серба 21-м серед турнірів Grand Slam, завдяки чому Новак обійшов швейцарця Роджера Федерера (20) та наблизився до іспанця Рафаеля Надаля (22).
US Open-2022 відбудеться з 29 серпня до 11 вересня.
Фото: skysports.com.