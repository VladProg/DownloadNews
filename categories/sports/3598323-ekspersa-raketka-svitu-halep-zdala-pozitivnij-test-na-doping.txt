В аналізах спортсменки виявили заборонений препарат роксадустат.


Колишня перша ракетка світу Сімона Халеп здала позитивний тест на допінг на US Open-2022, повідомляє Sky Sports, передає Укрінформ.. Спортсменка тимчасово відсторонена від змагань.
В аналізах румунської тенісистки виявили препарат роксадустат. Речовина використовується для боротьби з анемією, збільшує вироблення еритропоетину, стимулює вироблення еритроцитів та гемоглобіну.
Нагадаємо, на US Open Халеп вибула вже у першому колі. Сімона в трьох сетах програла українці Дар’ї Снігур.
Після американського турніру Гранд Слему Халеп перенесла операцію на носовій перегородці. Тенісистка мала проблеми з диханням, які загострилися до літа.
Як повідомлялося, Халеп – дворазова переможниця турнірів Гранд Слему. В останній редакції рейтингу WTA тенісистка займала дев’яту стрічку.
Фото: twitter.com