У Токіо (Японія) завершився клубний чемпіонат світу з художньої гімнастики Aeon Cup 2022.

Як повідомляє Суспільне Спорт, Україну представляла київська Школа Дерюгіних у складі Вікторії Онопрієнко, Поліни Каріки та юніорки Таїсії Онофрійчук, передає Укрінформ.
За підсумками змагань українки здобули одну золоту та дві срібні нагороди.
Індивідуальне багатоборство серед юніорок виграла Таїсія Онофрійчук, яка набрала найвищі бали у трьох із чотирьох вправ (м'яч, булави та стрічка).
Срібними призерами стали Школа Дерюгіних (клубна першість) та Вікторія Онопрієнко (індивідуальне багатоборство).
Поліна Каріка посіла шосте місце.
Фото: FIG - International Gymnastics Federation.