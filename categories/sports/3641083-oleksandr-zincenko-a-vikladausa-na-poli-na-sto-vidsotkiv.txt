Універсальний футболіст збірної України та лондонського «Арсенала» Олександр Зінченко розповів про підтримку вболівальників та важкий графік матчів англійської Прем’єр-ліги.

Гравець зазначив, що він завжди намагається робити свою справу якомога краще, передає Укрінформ.
«Я намагаюся робити свою справу якомога краще. Викладаюся на полі на всі сто відсотків. Уболівальники «Арсенала» зустріли мене дуже тепло, і я хочу віддячити їм за це своєю грою. Важкий графік матчів? Зі свого досвіду можу сказати, що якщо у вас правильне ставлення до справи на полі та поза його межами, ви не втомлюєтеся фізично. Втомитися можна лише психологічно», - заявив український футболіст.
Додамо, що сьогодні у 17-у турі чемпіонату англійської Прем'єр-ліги «Арсенал», який є лідером першості, зіграє в лондонському дербі проти «Вест Гема». Початок зустрічі - о 22.00 за київським часом.
Фото: arsenal.com.