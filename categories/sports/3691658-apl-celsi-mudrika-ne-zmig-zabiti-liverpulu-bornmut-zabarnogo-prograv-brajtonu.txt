В Англійській Прем'єр-лізі (АПЛ) відбулися пропущені ігри футбольної першості.

Лондонський «Челсі» українського форварда Михайла Мудрика на домашньому «Стемфорд Брідж» поділив очки з «Ліверпулем» - 0:0, передає Укрінформ.
Бен Чілвелл поступився місцем на полі Мудрику на 78-й хвилині зустрічі.
У свою чергу «Борнмут» Іллі Забарного на Vitality Stadium програв «Брайтону» - 0:2. Український захисних на 85-й хвилині замінив аргентинського оборонця Маркоса Сенесі.
У турнірній таблиці АПЛ попереду із 72-ма очками лондонський «Арсенал» українця Олександра Зінченка. Далі йде «Манчестер Сіті» (64). «Челсі» (39) посідає 11-е місце, «Борнмут» (27) займає 18-у позицію.
Фото: AFP.