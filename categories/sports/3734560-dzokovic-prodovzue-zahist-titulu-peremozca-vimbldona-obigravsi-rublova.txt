У Лондоні (Велика Британія) триває Вімблдонський турнір - третій у сезоні із серії Grand Slam.

Першу пару 1/2 фіналу чоловічого одиночного розряду змагань склали чинний переможець турніру серб Новак Джокович та італієць Яннік Сіннер, передає Укрінформ.
У чвертьфіналі 7-разовий чемпіон Вімблдона Джокович у чотирьох сетах обіграв росіянина Андрія Рубльова (4:6, 6:1, 6:4, 6:3), а Сіннер взяв гору над іншим росіянином - Романом Сафіулліним - 6:4, 3:6, 6:2, 6:2.
Другу путівку у фінал Вімблдона розіграють переможці протистоянь між американцем Кристофером Юбенксом та росіянином Данилом Медведєвим, а також норвежцем Хольгером Руне та іспанцем Карлосом Алькарасом Гарфія.
Вімблдонський турнір триватиме до 16 липня.
Фото: Getty Images.