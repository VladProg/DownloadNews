У канадському місті Маркем завершився перший в історії артистичного плавання етап Кубка світу.

За підсумками дебютного старту в сезоні збірна України посіла 3-є місце у загальнокомандному заліку, передає Укрінформ.
В останній змагальний день українські плавчині здобули одразу три нагороди.
«Золото» здобула акробатична група у складі Владислави та Марини Алексіївих, Вероніки Гришко, Софії Мацієвської, Дар’ї Мошинської, Ангеліни Овчиннікової, Анастасії Шмоніної та Валерії Тищенко; срібні медалі Україні принесли виступи сестер Алексівих у змаганнях технічних дуетів та у довільній програмі.
Загалом у збірної України 4 нагороди із «золотом» Марти Фєдіної у технічній програмі.
Загальнокомандний залік виграла збірна Японії - 3 «золота», 2 «срібла», 1 «бронза», другою стала команда Іспанії (2, 3, 2).
Фото: Ukrainian synchronized swimming.