Юні українські тенісисти Алєся Рева і Тимур Чуканов зробили чемпіонські дублі на змаганнях ITF Juniors у Шиффланжі (Люксембург) та Подгориці (Чорногорія).


17-річна Алеся Рева у фіналі одиночної сітки обіграла ще одну українську тенісистку Марію Дробишеву - 6:4, 6:2, передає Укрінформ.
Рева виграла свій другий одиночний титул ITF Juniors і перший нинішнього року.
У парному розряді Рева разом із німецькою тенісисткою Євою Беннеманн перемогла дует Флора Джонсон (Велика Британія)/Джулія Перейра (Бразилія) - 6:4, 6:3. Це перший парний трофей ITF Juniors у кар'єрі Алесі.
14-річний Тимур Чуканов у Подгориці у фіналі одиночного розряду був кращим за іспанця Оскара Касаса - 6:4, 6:1.
У парному розряді Тимур став переможцем разом зі ще одним українським тенісистом Андрієм Максименком. У титульному матчі хлопці перемогли пару Олег Чибураєв (нейтральний статус)/Павле Вукосавлевич (Чорногорія) - 6:1, 6:4.
Чуканов і Максименко виграли п'ятий спільний юніорський титул Tennis Europe у віковій категрії U14.
На фото: Тимур Чуканов/btu.org.ua.