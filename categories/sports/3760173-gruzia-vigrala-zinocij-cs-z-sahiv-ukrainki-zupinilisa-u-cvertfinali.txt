Закінчився командний чемпіонат світу з шахів серед жінок, який проходив у польському місті Бидгощ.

Як і передбачалося, звання чемпіонок світу дісталося грузинським шахісткам. У фіналі вони двічі обіграли молоду команду Казахстану - 2,5:0,5 та 3,5:0,5. Почали змагання грузинки з перемоги над збірної України.
За збірну Грузії виступали Бела Хотенашвілі, Мері Арабідзе, Ніно Бацілашвілі, Лейла Джавахашвілі та Саломе Мелія.
«Срібло» дісталося шахісткам Казахстану, а бронзові медалі здобула команда Франції, які здолала американок.
Збірна України вилетіла у чвертьфіналі. Наші дівчата двічі поступилися американкам: обидва рази з однаковим рахунком - 1,5:2,5.
Індивідуальні результати наших шахісток такі: Анна Ушеніна - 2 очки з 5-ти, Наталія Букса - 3 з 5-ти, Інна Гапоненко - 1 з 5-ти, Анастасія Рахмангулова - 2 з 4-х, Наталія Жукова – 2,5 з 4-х, Єлизавета Гребенщикова - 2, 5 з 4-х.
Капітаном команди був Михайло Бродський. Звичайно, не його провина, що наша збірна лишилася без медалей. Остаточний висновок зробити не важко. На змагання такого рівня треба виставляти найсильніший склад. І тоді наша збірна ніколи не буде без медалей…
Петро Марусенко, міжнародний майстер.
Фото: fide.com.