Це боксер, який нібито нокаутував Усика в спарингу.

Непереможений український суперважковаговик Ігор Шевадзуцький проведе бій проти 29-річного конголезця Мартіна Баколе, повідомляє Sky Sports, передає Укрінформ.
Поєдинок відбудеться 22 квітня у польському місті Жешув.
Нещодавно Баколе заявив, що нокаутував чемпіона світу за версіями WBA, WBO, IBF, IBO Олександра Усика в спарингу.
Для Шевадзуцького, на рахунку якого 10 перемог (8 дострокових) у 10 боях, це буде перший поєдинок із серпня 2022 року.
Варто зазначити, що Баколе на професійному рингу провів 19 поєдинків, із них виграв 18. Єдиної поразки Мартін зазнав у 2018 році від американця Майкла Хантера.

Як повідомляв Укрінформ, промоутер Усика Олександр Красюк заперечує, що Мартін Баколе в одному з минулих тренувальних таборів нокаутував Усика.

Фото: Getty Image