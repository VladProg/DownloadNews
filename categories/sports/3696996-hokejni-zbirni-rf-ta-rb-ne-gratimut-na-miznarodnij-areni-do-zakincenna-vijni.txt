Збірні росії та білорусі не допустять до участі в турнірах Міжнародної федерації хокею (IIHF) до тих пір, поки триває війна в Україні.

Про це заявив президент організації Люк Тардіф, передає Укрінформ.

«Сподіваюся, що росія та білорусь повернуться якнайшвидше, бо це означатиме, що війна закінчилася. Нині ж недопуск - це питання безпеки наших уболівальників, наших команд. І ніхто не знає скільки часу це займе», - зазначив очільник IIHF.
Раніше Міжнародна федерація хокею продовжила санкції для росії та білорусі на сезон-2023/2024.
Фото: facebook.com/iihfhockey.