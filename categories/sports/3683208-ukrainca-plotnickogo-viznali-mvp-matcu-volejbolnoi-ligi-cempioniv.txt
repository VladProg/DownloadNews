Український догравальник італійського волейбольного клубу «Перуджа» Олег Плотницький уперше був визнаний найкращим гравцем матчу волейбольної Ліги чемпіонів у поточному сезоні.

Сталося це за у другому поєдинку чвертьфіналу проти німецької команди «Берлін Ресайклінг Воллейс», передає Укрінформ.
До матчу-відповіді «Перуджа» підійшла у статусі переможця регулярного чемпіонату італійської Суперліги, а Плотницький - як найкращий бомбардир команди у Лізі чемпіонів.
Перша гра "Волліса" та "Перуджі" відбулася на початку березня. Тоді команда українського догравальника перемогла з рахунком 3:1. Матч-відповіді з німецьким клубом Плотницький завершив з результатом 18 очок, три з яких українець здобув завдяки ейсам.
За підсумками поєдинку саме українець отримав звання MVP матчу. Раніше у сезоні Плотницький чотири рази визнавався найкращим гравцем гри в італійській Суперлізі.
Внесок Плотницького у грі з «Воллейсом» допоміг «Перуджі» виграти з рахунком 3:2. У наступному колі команда українця зустрінеться з одним із фіналістів попередньої Ліги чемпіонів: це стане або італійський «Трентіно», або польська «Закса».
Фото: sirsafetyperugia.it.