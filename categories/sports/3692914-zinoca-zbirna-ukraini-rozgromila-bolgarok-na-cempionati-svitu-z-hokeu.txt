Національна жіноча збірна України з хокею упевнено обіграла команду Болгарії у своєму четвертому матчі на чемпіонаті світу-2023 у дивізіоні IIIA, що триває у румунському місті Брашов.

Результат поєдинку - 10:3 (3:1, 3:1, 4:1), передає Укрінформ.
Шайби: Єлізабет Аліпова (1-а і 8-та хвилини), Дар'я Цимиренко (12, 33), Тетяна Кириченко (29, 36), Поліна Телегіна (51), Софія Гутор (52), Олександра Машкіна (53), Елен Аліпова (58) - Марія Руневська (5), Симона Аспарухова (40), Стефані Стоянова (41).
Як повідомляв Укрінформ, у стартовому турі українки пепремогли Румунію (4:0), у другому матчі поступилися Гонконгу (1:2), у третьому обіграли Естонію (5:0).
У заключному турі «синьо-жовті» 9 квітня зіграють проти збірної Литви.
Сьогодні ж на ЧС відбудуться ще два поєдинки: Гонконг зкстрічається з Литвою, Естонія - з Румунією.
Турнірна таблиця на цю годину: Литва - 9 очок (після 3-х ігор), Гонконг - 9 (3), Україна - 9 (4), Болгарія - 3 (4), Румунія - 0 (3), Естонія - 0 (3).
Фото: fhu.com.ua.