Почесний президент Федерації баскетболу України Олександр Волков висловився стосовно важливості підтримки спорту та зокрема баскетболу у важкі часи для нашої країни.


Чемпіона Олімпіади-1988 упевнений, що розвиток українського баскетболу ніколи не зупиниться, передає Укрінформ.
«Зараз в українського баскетболу достатньо багато викликів. Рано чи пізно — сподіваюсь рано - Україна переможе ворога, і нам треба буде відбудовувати баскетбольне життя. Якщо вже зараз нам вдасться пройти цей важкий етап з найменшими втратами, то й відбудовувати баскетбол буде легше. Український баскетбол не зупинився і не зупиниться. Грають збірні, проходять чемпіонати в Україні, дві наших команди виступають за кордоном. Ми можемо пишатися тим, що в цей надважий час для України, і в першу чергу завдяки героям ЗСУ, ми можемо продовжувати баскетбольне життя з вірою у найкраще. Щодо підтримки баскетболу, я можу сказати про себе: основну частину грошей, які я заробив у баскетболі, я витратив на український баскетбол. І хотілося б, щоб хлопці, які заробляють хороші гроші, а в нас є группа гравців які отримують за баскетбол хорошу зарплатню, могли б також допомагати. Це може бути і підтримка своєї баскетбольної школи, допомога свому першому тренерові, варіантів насправді багато. Тож я вважаю, що гравці, які виступають за кордоном на високому рівні, могли б допомагати українському баскетболу відповідно до своїх можливостей. Це дуже важливо», - сказав оександр Волков.
Фото: fbu.ua.