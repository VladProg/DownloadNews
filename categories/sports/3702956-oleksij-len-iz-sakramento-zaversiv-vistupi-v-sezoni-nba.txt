Центровий збірної України з баскетболу Олексій Лень зкінчив виступи у сезоні-2022/2023.


Його клуб «Сакраменто» програв серію плей-офф НБА після першого раунду, передає Укрінформ.
«Сакраменто» у сьомому матчі серії поступився на власному майданчику «Голден Стейт» - 100:120. Рахунок у серії 3:4.
В останній грі сезону Лень вийшов за 2 хвилини 39 секунд до закінчення поєдинку. За відведений час Лень встиг зробити один неточний двоочковий кидок та одне підбирання у захисті.
У семи матчах плей-офф НБА Лень у середньому грав 7,7 хвилини, набирав 2,7 очка і робив 2,9 підбирання.
В регулярному чемпіонаті Лень відіграв за «Сакраменто» 26 матчів. Він отримував по 7,0 хвилини за матч, набирав 1,7 очка, 2,3 підбирання, 0,5 асиста, 0,2 перехоплення, 0,4 блок-шоти.
«Сакраменто» фінішував третім у Східній конференції і вперше за 17 років зіграв у плей-офф. Для Леня це була друга серія плей-офф в кар’єрі після участі в матчах сезоніу-2020/2021 з «Вашингтоном».
Фото: facebook.com/UkrBasket.