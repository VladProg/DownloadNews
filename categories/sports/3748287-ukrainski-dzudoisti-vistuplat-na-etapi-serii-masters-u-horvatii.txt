У Загребі (Хорватія) 18 серпня розпочнеться черговий міжнародний турнір із дзюдо серії Masters.

Як інформує офіційний сайт Міжнародної федерації дзюдо (IJF), Україну представлятимуть 16 атлетів, передає Укрінформ.
Жіночі змагання пройдуть за участю українок Марії Буйок (вагова категорія до 48 кг), Дар'ї Білодід (57 кг), Юлії Гребеножко (63 кг), Юлії Курченко (78 кг), Руслани Булавіної та Христини Гоман (обидві - понад 78 кг).
У чоловічому турнірі Україну представлятимуть Дільшот Халматов, Артем Лесюк (обидва - 60 кг), Богдан Ядов, Микита Голобородько (обидва - 66 кг), Владислав Казіміров (73 кг), Сергій Кривчач, Михайло Свідрак (обидва - 81 кг), Артем Бубир (90 кг), Антон Савицький (100 кг) та Євгеній Балєвський (понад 100 кг).
Загалом у Загребі виступлять 560 спортсменів з 88 команд світу.
Турнір у хорватській столиці завершиться 20 серпня.
Фото: ukrainejudo.com