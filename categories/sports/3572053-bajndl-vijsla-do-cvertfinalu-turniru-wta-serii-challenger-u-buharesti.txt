Українка Катерина Байндл (Козлова) виграла другий матч поспіль на турнірі Жіночої тенісної асоціації (WTA) серії Challenger - Tiriac Foundation Trophy - у Бухаресті (Румунія) із призовим фондом $115 тис.

У поєдинку за вихід до чвертьфіналу змагань Байндл завдала поразки Альоні Большовій, яка представляє Іспанію - 6:4, 6:4, передає Укрінформ.
Гра тривала майже дві години.
Путівку до 1/2 фіналу турніру Байндл розіграє з переможницею поєдинку між румунками Іриною Бара та другою «сіяною» Іриною-Камелією Бєгу.
Tiriac Foundation Trophy пройде до 18 вересня.
Фото: WTA.