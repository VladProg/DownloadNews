Відкриють регулярну першість команда-новачок і бронзові призери попереднього чемпіонату.

«Київ Кепіталз» прийме «Дніпро» у матчі-відкритті нового сезону чемпіонату України з хокею, передає Укрінформ.
Це буде перше очне протистояння команд. Початок поєдинку о 14:00 за київським часом.

Після цього, о 18:00 на лід Палацу спорту вийде чинний чемпіон України «Сокіл», його суперниками стануть «Харківські Берсерки». «Сокіл» виграв у «Берсерків» усі 12 очних поєдинків, які команди зіграли між собою за історію протистоянь.

У понеділок, 2 жовтня, «Тризуб» зустрінеться з «Кременчуком».
Фото: fhu.com.ua