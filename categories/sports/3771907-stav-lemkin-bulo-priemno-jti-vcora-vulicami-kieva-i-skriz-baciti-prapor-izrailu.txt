Ізраїльський центральний захисник «Шахтаря» Став Лемкін розповів про нинішню ситуацію у його країні та висловив слова подяки за підтримку з боку України.


Про це він сказав пресслужбі «Шахтаря», передає Укрінформ.
«З моєю сім’єю все гаразд. Однак наразі понад 700 осіб загинули. Ми – невелика країна, і кожен знає когось, хто втратив друга. Чули теплі слова Президента України та відчуваємо солідарність. Було приємно йти вчора вулицями Києва і скрізь бачити прапор Ізраїлю: на рекламних щитах, висотних будівлях і торговельних центрах. Дякую всім за підтримку», - сказав Лемкін.
Як повідомлялося, у суботу, 7 жовтня, Ізраїль був атакований бойовиками терористичного угруповання ХАМАС.
Фото: shakhtar.com