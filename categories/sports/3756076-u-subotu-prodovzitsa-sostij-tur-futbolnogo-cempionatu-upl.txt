Футболісти рівненського «Вереса» обіграли одеський «Чорноморець» (3:1) у стартовому матчі 6-го тур футбольної Прем'єр-ліги України.

У суботу, 2 вересня, учасники чемпіонату проведуть ще три поєдинки, передає Укрінформ.
Закарпатський «Минай» зійдеться з донецьким «Шахтарем» (початок о 13.00), житомирське «Полісся» протистоятиме київській «Оболоні» (15.00) а полтавська «Ворскла» зіграє з «Олександрією» (17.00).
У неділю, 3 вересня, «Дніпро-1» зустрінеться з черкаським ЛНЗ (13.00), ковалівський «Колос» - з криворізьким «Кривбасом» (17.00), а львівський «Рух» - з харківським «Маталістом 1925» (19.00).
Матч «Зоря» (Луганськ) - «Динамо» (Київ) перенесли через участь команд у єврокубках.
У турнірній таблиці УПЛ лідирує «Шахтар», який набрав 11 очок у 5-ти іграх. 10 очок в активі «Руха» (після 4-х матчів), по 9 - у «Полісся» (5) та «Чорноморця» (6).
Фото: upl.ua.