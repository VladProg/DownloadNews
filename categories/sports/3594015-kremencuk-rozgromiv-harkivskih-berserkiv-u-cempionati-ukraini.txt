«Харківські Берсерки» пропустили дев’ять шайб.

В рамках чергового туру чемпіонату України з хокею «Кременчук» завдав поразки «Харківським Берсеркам» – 9:1, передає Укрінформ.
За перші два періоди «Кременчук» закинув вісім шайб у ворота суперника. Заключна 20-хвилинка принесла нічийний результат (1:1).
«Кременчук» втримує лідерство у турнірній таблиці, перемігши у трьох перших матчах сезону. «Харківські Берсерки» з двома очками в активі – на четвертій позиції.
Як повідомляв Укрінформ, завтра команди проведуть другий очний матч. Початок гри – о 11:00 за київським часом.


Фото: hckremenchuk.com.ua