Setanta Sports зробила офіційну заяву про припинення дії контракту з українською футбольною Прем'єр-лігою щодо трансляції матчів.

В майбутньому компанія сподівається на компроміс, передає Укрінформ, передає Укрінформ.
«Setanta Sports - міжнародний транслятор, який працює у 15-х країнах Європи та Азії. У складний для країни час ми продовжуємо підтримувати Україну, вболівальників і наших клієнтів, інвестуючи в розвиток спортивної індустрії.
Дякуємо клубам, які передали права та підтримали Setanta Sports і УПЛ в намаганні створити єдиний пул. Однак, в рамках угоди з лігою Setanta Sports не змогла повною мірою скористатися медіаправами: деякі клуби не передали УПЛ права на трансляцію організованих та зіграних ними матчів.
Враховуючи вищесказане, Setanta Sports прийняла рішення не продовжувати угоду з УПЛ, але залишається відкритою для партнерства. Ми готові обговорити нові умови співпраці, які базуватимуться на справедливості й дотриманні всіх норм регламенту ліги та законів України.
Ми впевненні, що можна знайти компроміс, з яким всі сторони будуть задоволені угодою. Ми продовжимо популяризувати клуби УПЛ та їхніх гравців далеко за межами України, якщо зможемо досягти відповідних домовленостей.
Усі зобов’язання в рамках угоди з УПЛ будуть виконані Setanta Sports у повному обсязі до кінця сезону», - йдеться у заяві.
Фото: facebook.com/SetantaUkraine.