Баскетбольний клуб української Суперліги «Старий Луцьк» продовжив співпрацю із українськими баскетболістами Петром Глушком та Іллєю Бедлінським.

Для Глушка це буде сьомий сезон у складі луцького клубу.
Минулого сезону Петро зіграв 11 матчів, у середньому маючи за поєдинок 3,9 очка та 2,5 підбирання.
Ілля Бедлінський провів за сезон 29 матчів - 3,9 очка, 2,4 підбирання. В Луцьку він виступає з 2012 року.
«Старий Луцьк» посів у Суперлізі 8-е місце, маючи 6 перемог у 32-х зустрічах.
Нинішнього літа клуб раніше оголосив про підписання захисника Антона Мусієнка та американського бігмена Стейсі Томаса, а також подовжив контракти із захисником Данило Марківом та форвардом Євгеном Коровяковим.
Фото: staryylutsk.org.