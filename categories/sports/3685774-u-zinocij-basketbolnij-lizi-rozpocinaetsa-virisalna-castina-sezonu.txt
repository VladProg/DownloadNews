У регулярному чемпіонаті Жіночої українсбкої баскетбольної ліги ліги стартує вирішальна стадія.

Змагання проходять у баблах, без присутності глядачів. Чемпіона визначають після завершення регулярного чемпіонату. Заплановано, що всі матчі будуть зіграні до 15 квітня, передає Укрінформ.
Чемпіонської інтриги вже нема. Після 20 поєдинків команда «Франківськ-Прикарпаття» має 20 перемог і є недосяжною для конкурентів. Останні матчі проти «Переяслава» заплановані на 22 та 23 березня.
Варто відзначити, що «Франківськ-Прикарпаття» стане базовим клубом для національної збірної з баскетболу 3х3, яка візьме участь у важливих міжнародних змаганнях влітку, тому для змістовної підготовки збірної до змагань клуб завершує чемпіонат на два тижні раніше.
Уже 23 березня після завершення останнього для «Франківськ-Прикарпаття» матчу чемпіонату має відбудитися нагородження команди чемпіонським кубком та медалями за перемогу в першості.
Команди, які посядуть друге-третє місця отримають свої нагороди після завершення чемпіонату.
Нині головним претендентом на «срібло» є баскетболістки одеського «ІнтерХіма-СДЮСШОР ім. Літвака», а ось за третє місце очікується боротьба иіж «Київ-Баскетом» та «Рівне-ОШВСМ», яким ще належить зіграти між собою два матчі.
Фото: fbu.ua.