У 16-у турі італійської футбольної Серії А відбулвся поєдинок команд, кольори яких захищають хавбеки збірної України - «Спеція» Віктора Коваленка приймала «Аталанту» Руслана Малиновського.


Обидва наші футболісти не потрапили до стартових складів, але вийшли на заміни, передає Укрінформ.
Віктор з'явисвя на полі на 78-й хвилині, а Руслан - на 81-й.
Зустріч закінчилася результативною нічиєю - 2:2, хоча по її ходу «Спеція» вигравала з різницею у два м'ячі.
«Аталанта» з 28-ма очками йде шостою в турнірній таблиці елітного дивізіону чемпіонату Італії, а «Спеція» з 15-ма - 17-ю.
Фото: uaf.ua.