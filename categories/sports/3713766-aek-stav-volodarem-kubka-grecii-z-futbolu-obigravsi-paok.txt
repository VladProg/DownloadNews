Футболісти АЕКа виграли 16-й у своїй історії Кубок Греції.

У фіналі сезону 2022/23 на стадіоні «Пантессаліко» у місті Волос АЕК у меншості завдав поразки ПАОКу - 2:0, передає Укрінформ.
Успіх переможцям принесли голи камерунського захисника Арольда Мукуді (26-та хвилина) та іспанського форварда Пауло Фернандеса (90+2).
АЕК майже всю зустріч грав у меншості після вилучення Лазароса Рота на 6-й хвилині.
Торік Кубок Греції виграв «Панатінаїкос», який у нинішньому розіграші поступився в 1/4 фіналу ПАОКу (0:2, 1:1).
Фото: aekfc.gr.