Футбольний клуб «Динамо» (Київ) уклав контракт із 22-річним вінгером збірної Ямайки Кахімом Перрісом.

Угода розрахована на чотири роки з опцією продовження ще на один рік, передає Укрінформ.
Кахім Перріс народився 6 січня 2000 року в Кінгстоні (Ямайка). З 2017-го до 2019 роки виступав на батьківщині за «Кавалер». У 2019 році він перебрався до Європи, підписавши контракт зі словенським «Домжале». Потім виступав за словенські клуби «Крка» та «Копер», з останнього перейшов до «Динамо».
На рахунку Перріса 42 матчі, в яких він забив 11 м'ячів і зробив 3 асисти у вищій лізі чемпіонату Словенії.
За збірну Ямайки Кахім дебютував 2017 року. З того часу провів у складі національної команди 6 ігор. Також виступав за юнацькі та молодіжну збірні.
Перріс грає переважно на позиції правого вінгера, причому має досвід виступів на обох флангах. Кахім - шульга, його зріст - 184 см.
Це другий новачок «Динамо» з початку сезону. Раніше клуб підписав українського атакувального півзахисника Владислава Кабаєва.
Фото: fcdynamo.com.