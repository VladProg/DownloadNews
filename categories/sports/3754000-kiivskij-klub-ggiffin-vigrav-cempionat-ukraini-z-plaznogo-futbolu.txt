У Києві на «Гідропарк-Арені» відбувся фінальний поєдинок ювілейного, 20-го чемпіонату України з пляжного футболу.

За підсумками безкомпромісного протистояння київський «Гріффін» переграв чинних чемпіонів з іншого столичного клубу VIT з рахунком 3:1, передає Укрінформ.
Це друге чемпіонство ФК «Гріффін» в історії (перше було здобуто 2016 рокую).
За підсумками змагань керманич «Гріффіна» Євген Варениця отримав приз як найкращий тренер чемпіонату, а також був нагороджений спеціальним орденом УАФ «Легенда футболу України».
Форвард «Гріффіна» Дмитро Войтенко став найкращим бомбардиром першості (11 голів). Звання найкращого голкіпера був удостоєний Олександр Пославський (VIT), а приз «Легенда пляжного футболу» отримав знаменитий український голкіпер Віталій Сидоренко.
Фото: beachsoccer.org.ua.