До гри відбувся матч ветеранів за участю Паненки, Хацкевича Коллера та інших.

Гуманітарний штаб «Рестовратор. Картопляне військо» влаштує флешмоб на матчі відбору Євро-2024 Україна - Північна Македонія та провів до гри матч ветеранів Чехія – Україна, повідомляє Tribuna.com, передає Укрінформ.
Волонтери Дмитро Дубас та Микола Васильков організували акцію під назвою «54» - саме стільки років пройшло від вторгнення Радянського Союзу до Чехословаччини у 1968-му до початку повномасштабної війни Росії та України у 2022-му.
«Наша мета - зібрати кошти на турнікети для штурмовиків на Токмацькому напрямку. Для цього ми організували матч ветеранів Чехія - Україна прямо на полі готелю NH, у якому в Празі живе наша збірна», - сказав Васильков.

У грі взяли участь Сергій Ребров, Олександр Хацкевич, Карел Поборський, Рустам Худжамов, Антонін Паненка, Олександр Заваров, Горст Зігль та інші. Рахунок матчу нічийний - 5:5.
Під час гри Україна - Північна Македонія «Картопляні війська» на трибунах стадіону «Генералі Арена» планують провести флешмоб, коли на 54-й хвилині гри фанати піднімуть над головами цифри «54» на знак солідарності чеського та українського народів у цей складний історичний час.
Фото: tribuna.com