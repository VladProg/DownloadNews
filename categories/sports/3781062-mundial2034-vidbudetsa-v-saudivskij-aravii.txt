Чемпіонат світу з футболу 2034 року прийматиме Саудівська Аравія.

Про це повідомив президент Міжнародної федерації футболу (ФІФА) Джанні Інфантіно, передає Укрінформ.
Раніше від подання заявки на проведення ЧС-2034 відмовилася Австралія. Після цього у Саудівської Аравії не залишилося конкурентів у боротьбі за проведення турніру.
Зазначимо, що проведення ЧС-2034 у Саудівській Аравії з високою часткою ймовірності означає, що турнір знову відбудеться взимку, як і ЧС-2022 у сусідньому Катарі.
Нагадаємо, що фінальний турнір чемпіонату світу-2026 прийматимуть США, Канада та Мексика, а ЧС-2030 - Іспанія, Португалія та Марокко.
Фото: fifa.com.