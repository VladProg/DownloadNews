Арбітр зафіксував нічию збірної України з Францією (1:1) у вересні 2021-го у поєдинку відбору на ЧС-2022.

Визначено бригаду арбітрів на відбірковий матч Євро-2024 між Україною та Північною Македонією, повідомляє офіційний сайт УЄФА, передає Укрінформ.

Головний рефері зустрічі буде 43-річний словенець Славко Вінчич. Асистентами арбітра виступлять Томаш Кланчік та Андраш Ковачич. Резервний рефері – Давид Шамаїч.
Вінчіч добре знайомий нашим уболівальникам – раніше він 7 разів перетинався з представниками України: тричі судив матчі «Шахтаря» (поразка «Сельті» (0:2) і нічиї з «Манчестер Сіті» (1:1) та «Інтером» (0:0)), також арбітр двічі працював на поєдинках «Динамо» (поразка «Генгаму» (1:2) та «Челсі» (0:3)).
Також він зафіксував нічию збірної України з Францією (1:1) у вересні 2021-го у поєдинку відбору на ЧС-2022, а в далекому 2013-му юнацька команда U-17 на його очах поступилась одноліткам з Італії (1:2).
Національна команда України під керівництвом Сергія Реброва 14 жовтня прийме збірну Північної Македонії. Початок гри – о 16:00 за Києвом. Зустріч відбудеться у чеській Празі на стадіоні «epet Arena».

Збірна України із сімома очками після п’яти матчів посідає третє місце групи С у кваліфікації до Євро-2024. Стільки ж балів в активі Італії (одна гра в резерві) та Північної Македонії. Англія попереду із 13 пунктами, команда Мальти очок не набирала.
Фото: Getty Images