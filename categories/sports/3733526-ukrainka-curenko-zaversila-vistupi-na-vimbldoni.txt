Українська тенісистка Леся Цуренко завершила свої виступи на Вімблдоні на стадії 1/8 фіналу.

Сьогодні, 9 липня, українська тенісистка Леся Цуренко (№60 WTA) програла американці Джессіці Пегулі (№4 WTA) в 1/8 фіналу «Вімблдону» - 1:6, 3:6, повідомляє Укрінформ.
Матч тривав 1 годину і 13 хвилин.
Представниця США зрівняла рахунок в особистих зустрічах - 1-1.
Як повідомлялося, Леся у третьому колі перемогла Ану Богдан (4:6, 6:3, 7:6). Цей матч став другим найдовшим в історії жіночого Вімблдону.
Як повідомляв Укрінформ, Цуренко вперше в кар’єрі вийшла до 1/8 фіналу Вімблдону. Українка 11-й раз виступає на турнірі. У 2017 та 2022 роках їй вдавалося дійти до третього кола.
Фото: Getty Images