Головний тренер жіночої збірної України з пляжного футболу Юрій Клименко розповів про завдання, яке стоять перед командою на III Європейських іграх у Польщі.


Наша збірна прагнутиме здобути медалі, передає Укрінформ.
На Євроіграх у груповому українки гратимуть у групі В разом з Іспанією та Італією.
«Завдання, яке ставить тренерський штаб збірної України перед змаганнями в Польщі, - медалі Європейських ігор. Виконати його буде досить складно, адже у групі ми натрапили на дуже сильних майстерних суперників. Але ми теж їдемо хорошим складом, тож докладемо для досягнення мети всіх зусиль. Щодо підготовки до турніру, то самовіддачею дівчат і багатьма напрацюваннями ми задоволені. Єдиний, але, на жаль, великий мінус - не було можливості залучити всіх гравчинь до збору у Києві і відпрацювати взаємодію у четвірках. В Україні змогли зібратися лише вісім дівчат, а ще чотири під'їдуть безпосередньо до Польщі. Але у Тарнові під час тренувань сподіваємося надолужити все, що не встигли зробити на київському зборі», - сказав Клименко.
Розклад матчів жіночої збірної України на груповомі етапі:
27.06. Іспанія - Україна. Початок о 15.30
28.06. Італія - Україна. 15.30.
Турнір з пляжного футболу на III Європейських іграх триватиме до 1 липня.
За регламентом змагань жіночі збірні на груповому етапі зіграють в одноколовому турнірі, за підсумками якого по дві найкращі команди з кожної групи вийдуть до півфіналів. Переможені ж поборються за 5-6-те місця.
Фото: beachsoccer.org.ua.