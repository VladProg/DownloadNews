П’ятеро українок зіграють в основній сітці змагань.

Відбулося жеребкування основної сітки в одиночному розряді турніру WTA 1000 у Мадриді, передає Укрінформ.

Еліна Світоліна (№1088 WTA), яка отримала wild card, на старті турніру зіграє проти білоруски Олександри Саснович (№47 WTA).
Леся Цуренко (№77 WTA) проведе матч проти італійки Лучії Брондзетті (№97 WTA).
Ангеліна Калініна (№34 WTA) пропускає перше коло, у другому вона зіграє проти переможниці матчу Каміла Джорджі (№40 WTA) / Маяр Шериф (№59 WTA).
Марта Костюк (№36 WTA) у другому колі проведе матч проти Каміли Осоріо (№115 WTA) або переможця кваліфікації.
У фіналі кваліфікації Даяна Ястремська (№149 WTA) обіграла представницю Австрії Юлію Грабер (№ 92 WTA) – 6:1, 6:2. Ястремська пробилась в основу турніру, її суперниця у першому колі змагань буде відома пізніше.

Як повідомляв Укрінформ, турнір у Мадриді триватиме з 25 квітня до 6 травня.
Фото: btu.org.ua