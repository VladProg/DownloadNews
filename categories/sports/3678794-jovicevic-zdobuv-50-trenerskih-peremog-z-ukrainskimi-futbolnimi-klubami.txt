Перемога футболістів донецького «Шахтаря» над харківським «Металістом 1925» (7:0) стала для хорватського головного тренера «гірників» Ігора Йовичевича ювілейною, 50-ю, здобутою його підопічними з різних українських клубів у всіх офіційних турнірах.

У чемпіонаті України команди під орудою 49-річного Йовичевича мають 43 вікторії, у Кубку України - 5, в єврокубках - 2, передає Укрінформ.
Біля керма «Шахтаря» тренер здобув 13 перемог, будучи тренером «Карпат» - 12, «Дніпра-1» - 25.
На полях суперників команди Йовичевича святкували перемоги 23 рази, а в статусі господарів - 27.
Перший виграш підопічних Ігора Йовичевича зафіксований 17 серпня 2014 року, коли «Карпати» в гостях здолали «Волинь» з рахунком 2:0.
Фото: upl.ua.