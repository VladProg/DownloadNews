У Ташкенті (Узбекистан) триває XXXV чемпіонат світу з дзюдо.

У четвертий день змагань свою п'яту золоту нагороду вибороли представники Японії, передає Укрінформ.
Чемпіонкою світу у ваговій категорії до 63 кг стала Мегумі Хорікава, яка у фіналі взяла гору над Катерін Бошемен-Пінар із Канади.
В активі японських дзюдоїстів на ЧС-2022 вже 9 медалей - 5 золотих, 3 срібні та 1 бронзова.
Збірна України поки залишається поза п'єдесталом у Ташкенті. Найкращі результати у «синьо-жовтих» показали Богдан Ядов (66 кг) та Дар'я Білодід (57 кг), які дійшли до чвертьфіналу, посівши у підсумку 7-мі місця.
Чемпіонат світу з дзюдо у столиці Узбекистану пройде до 13 жовтня.
Фото: IJF.