У четвер, 9 березня, чоловіча збірна України з гандболу у матчі 3-го туру кваліфікації чемпіонату Європи-2024 зіграє проти команди Австрії.


Поєдинок пройде у німецькому місті Кобург на майданчику HUK Arena, передає Укрінформ.
Уболівальники в Україні матимуть можливість побачити цю гру у прямій трансляції на телеканалах Sport 1 та XSPORT. Початок показу о 20.00.
11 березня команди зустрінуться знову - цього разу в австрійському Лінці.
Українці та австрійці виступають в одній відбірковій групі з командами Румунії та Фарерських островів.
Збірна України, яку тренує В’ячеслав Лочман, стартували з перемоги над фарерцями 29:25, а у 2-у турі поступилися румунам - 26:34. Австрія має дві перемоги.
Загалом кожна збірна проведе по 6 ігор. На Євро вийдуть по дві кращі команди кожної з груп, а також чотири збірні, які посядуть треті місця.
Фото: handball.net.ua.