Волейболісти українських клубів «Прометей» та «Епіцентр-Подоляни» поступилися у поєдинках 1/16 фіналу Кубка Виклику Європейської конфедерації волейболу (ЄКВ).

«Прометей» (Дніпро) програв матч у відповідь «Хапоелю» (Мате-Ашер, Ізраїль) - 1:3 (32:30, 22:25, 20:25, 24:26) і за сумою двох протистоянь (перша гра - 1:3) достроково завершив виступ у турнірі, передає Укрінформ.
«Епіцентр-Подоляни» в польському місті Блоне у першому матчі 1/16 фіналу зазнав поразки від іспанської «Мелільї» - 0:3 (15:25, 21:25, 22:25).
Матч у відповідь команда з міста Городок Хмельницької області проведе 16 листопада в Іспанії.
Фото: CEV.