Голова Міжнародного олімпійського комітету Томас Бах відстоює повернення російських і білоруських спортсменів до змагань під нейтральним прапором.

Як передає Укрінформ, про це пише Sky News.
Він заявив, що участь росіян та білорусів має відбутися попри війну в Україні.
МОК запровадив санкції проти росії та білорусі після повномасштабного вторгнення в Україну у 2022 році, але тепер його керівник дуже хоче, щоб спортсмени з цих країн мали шанс взяти участь в Олімпійських іграх у Парижі.
"Участь спортсменів з російськими та білоруськими паспортами в міжнародних змаганнях відбувається", - сказав Бах сьогодні.
«Ми бачимо це майже щодня в низці видів спорту, особливо в тенісі, велоспорті, деяких змаганнях з настільного тенісу", – додав він.
Як повідомляв Укрінформ, МОК оприлюднив заяву, в якій допустив можливість участі росіян та білорусів в Олімпіаді в Парижі під нейтральним прапором. На заяву відреагували Президент України Володимир Зеленський, міністр молоді та спорту Вадим Гутцайт, міністр закордонних справ Дмитро Кулеба та інші посадовці. На знак протесту Україна може бойкотувати паризькі Ігри.