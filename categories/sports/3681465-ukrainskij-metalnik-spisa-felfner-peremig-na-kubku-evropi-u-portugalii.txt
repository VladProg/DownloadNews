Це друге «золото» України у Португалії.

Український легкоатлет Артур Фельфнер став переможцем Кубка Європи з метань у португальській Лейрії, передає Укрінформ.
Фельфнер виграв золото у змаганнях з метання списа у категорії U-23. Він із першої спроби кинув спис на 80,09, і цього вистачило для перемоги. Українець випередив на 7 з половиною метрів найближчого конкурента – француза Ленні Бріссо.
У Лейрії Україна виборола вже три медалі. Раніше Михайло Кохан завоював золото у метанні молота, а Михайло Брудін став срібним призером у метанні диска.

Як повідомляв Укрінформ, минулого року Фельфнер виграв золото на чемпіонаті світу U-20 у колумбійському Калі.
Фото: Getty Image