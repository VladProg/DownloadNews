Матч відбудеться 5 грудня.

Нападник збірної Бразилії Неймар зможе зіграти у матчі 1/8 фіналу чемпіонату світу-2022 проти Південної Кореї, повідомив головний тренер бразильців Тіте в інтерв’ю ESPN, передає Укрінформ.

«Що стосується Неймара, то він тренуватиметься сьогодні вдень. Залежно від того, як пройде тренування, він братиме участь у матчі. Не загадуватиму і передаватиму неправдиву інформацію. Я хочу мати авторитет. Неймар тренуватиметься. І якщо буде здоровим, вийде на матч», - сказав Тіте.

Неймар отримав ушкодження у матчі першого туру проти Сербії і був замінений на 79-й хвилині. Наступні два поєдинки він пропускав, а ось в плей-оф має шанс зіграти.
Бразилія вийшла з групи з першого місця, а в 1/8 фіналу зустрінеться з Південною Кореєю. Матч відбудеться 5 грудня. Старт запланований на 21:00.
Як повідомляв Укрінформ, сьогодні в 1/8 фіналу ЧС з футболу Франція зіграє з Польщею (17:00), Англія зустрінеться з Сенегалом (21:00).
Фото: Getty Image