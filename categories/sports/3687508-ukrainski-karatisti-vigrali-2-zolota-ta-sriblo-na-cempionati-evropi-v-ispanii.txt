Українці Анжеліка Терлюга, Андрій Заплітний та Аніта Серьогіна піднялися на пєдестал чемпіонату Європи з карате в іспанській Гвадалахарі.


Другу золоту нагороду збірній України приніс Заплітний, який уперше виступав на чемпіонаті Європи в індивідуальній категорії до 75 кг. Андрій без проблем дістався фіналу і відібрав чемпіонський титул у представника Туреччини Ермана Елтемура (2:0).
Як повідомляв Укрінформ, Терлюга виграла «золото» Євро-2023, захистивши титул у ваговій категорії до 55 кг, у фіналі Анжеліка перемогла італійку Вероніку Брунорі (8:0).

Ще одна українська каратистка Аніта Серьогіна, яка виступає у категорії до 61 кг, у фіналі поступилася представниці Німеччини Рім Хаміс (1:2), здобувши срібну медаль.
Фото: facebook.com/karate.ua.