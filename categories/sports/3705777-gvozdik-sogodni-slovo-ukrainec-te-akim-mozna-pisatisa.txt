Колишній чемпіон світу у напівважкій вазі Олександр Гвоздик (18-1, 14 КО) звернувся до українців напередодні бою з Річардсом Болотніксом (19-6-1, 8 КО).

Гвоздик звернувся до українців в інтерв’ю Luckypunchnet , передає Укрінформ.

«Ви тримаєте кулаки за мене, я тримаю кулаки за вас. Ми – сильна нація. Сьогодні слово «українець» – це те слово, яким можна пишатися. Ми обов’язково переможемо і Слава Україні», - сказав Гвоздик.

Поєдинок Олександр Гвоздик – Річард Болотнікс відбудеться в ніч проти неділі, 7 травня, в Гвадалахарі (Мексика).

Як повідомляв Укрінформ, бій Гвоздика пройде в андеркарді поєдинку Сауль Альварес – Джон Райдер.

Фото: instagram.com/toprank