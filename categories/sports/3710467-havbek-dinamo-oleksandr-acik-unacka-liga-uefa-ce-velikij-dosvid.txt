20-річний центральний півзвхисник київського «Динамо» Олександр Яцик оцінив важливість участі в Юнацькій лізі УЄФА для молодих футболістів.

Гравець зазначив, що цей турнір допомагає здобути необхідний ігровий досвід, передає Укрінформ.
«Юнацька ліга УЄФА - це великий досвід. Інші налаштування, емоції, увага. Присутність глядачів. З'являється відповідальність перед вболівальниками. Молодим гравцям такий турнір йде лише на користь у плані становлення. Можливість зіграти на міжнародному рівні із сильними суперниками ніколи не буде зайвою.. Це шанс, щоб тебе помітили...», - сказав Олександр Яцик.
Додамо, що нинішнього сезону «Динамо» залишилося без Юнацької ліги УЄФА.
Фото: fcdynamo.com.