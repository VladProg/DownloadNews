У Гаазі (Нідерланди) триває юніорський чемпіонат Європи з дзюдо.

У третій день змагань бронзовими призерами континентальної першості стали українці Микола Грибик (вагова категорія понад 100 кг) та Юлія Курченко (до 78 кг), передає Укрінформ.
Днем раніше Ігор Цуркан здобув «срібло» у ваговій категорії до 81 кг.
Окрім особистої першості, на чемпіонаті Європи 10 вересня відбудеться змішаний командний турнір, в якому також виступатиме українська збірна.
Фото: ukrainejudo.com.