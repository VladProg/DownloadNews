Англійський футбольний клуб Чемпіоншипу (друга англійська ліга) «Сандерленд» офіційно підтвердив трансфер українського нападника луганської «Зорі» Назарія Русина.

24-річний форвард підписав з англійським клубом чотирирічний контракт з можливістю продовження на ще 1 рік, передає Укрінформ.

Сума трансферу не розголошуються, але раніше повідомлялося про компенсацію у 2-3 мільйони євро.

Нагадаємо, Русин є вихованцем ФК «Львів». 2015 року перейшов у київське «Динамо». Із серпня 2019 року на правах аренди виступав у «Зорі». Навесні 2021-го був арендований «Легією».
Зазначимо, що «Сандерленд» є шестиразовим чемпіоном Англії, причому всі ці перемоги були досягнуті до Другої світової війни.
Фото: uaf.ua.