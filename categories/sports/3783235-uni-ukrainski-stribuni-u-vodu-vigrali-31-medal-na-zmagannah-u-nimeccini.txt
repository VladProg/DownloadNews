31 медаль - з таким результатом завершили юні українські стрибуни у воду виступ X Міжнародному Кубку Ulla-Klinger у німецькому місті Аахен.

В активі українців 15 золотих, 12 срібних та 4 бронзові нагороди і перемога у загальнокомандному заліку, передає Укрінформ.
В останній день турніру «золото для України здобули Дмитро Степанов (трамплін 3 м, група С). Єгор Ткаченко ( трамплін 3 м, група D). Аліна Полонець (трамплін 3 м, група D) і Валерій Малєєв (трамплін 1 м, група В).
У змаганнях в Аахені взяли участь 110 юних спортсменів з 14-ти клубів і національних команд дев'яти країн світу - України, Німеччини, Бельгії, Норвегії, Хорватії, Фінляндії, Швейцарії, Нідерландів та Чехії.
Фото: facebook.com/minmolodsport.