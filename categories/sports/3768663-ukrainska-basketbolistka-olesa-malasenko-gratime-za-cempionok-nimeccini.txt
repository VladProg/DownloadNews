Центрова національної збірної України з баскетболу Олеся Малашенко продовжить кар’єру у Німеччині.

Гравчиня підписала контракт з чемпіонками країни командою «Рутронік Старз Кельтерн» з міста Ремхінген, передає Укрінформ.
«Кельтерн» виграв чемпіонат Німеччини-2022/2023 і нинішнього сезону гратиме у Єврокубку.
Українська центрова минулого сезону виступала за клуби «Ортодокс» (Йорданія) та «Рамла» (Ізраїль).
Малашенко вже встигла дебютувати «Кельтерн». Українка набрала у зустрічі стартового туру нового чемпіонату 16 очок, зробила 3 підбирання та 2 перехоплення.
Їі команда виграла у «Ганновера» - 69:68. Додамо, що вже 9 та 12 листопада жіноча збірна України проведе перші матчі відбору на Євробаскет-2025.
Фото: fbu.ua.