У найближчі кілька місяців іспанець грати не планує.

22-разовий переможець турнірів Рафаель Надаль під час пресконференції у своїй академії на Мальорці заявив, що не зіграє на «Ролан Гаррос», а також пропустить ще кілька місяців, передає Укрінформ.

«Це не моє рішення, це рішення мого тіла. Я сподіваюся бути готовим до Кубка Девіса, і я хочу грати у 2024 році, який стане останнім роком моєї кар'єри. Я хочу мати можливість насолодитися ним і попрощатися з тими турнірами, з якими я хочу», – сказав Надаль.
Іспанець не виходив на корт після «Australian Open» через травму стегна. У поточному сезоні на його рахунку всього 4 зіграні матчі й одна перемога.
Як повідомляв Укрінформ, у 2021 році Надаль травмувався на «Ролан Гаррос» і до кінця сезону зіграв лише два матчі, але у 2022-му році повернувся на корт, провів 47 поєдинків, вигравши «Australian Open» і «Ролан Гаррос».


Фото: Getty Images