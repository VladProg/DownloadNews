З початку 2022 року спортсмени і спортсменки України здобули на на офіційних міжнародних змаганнях з олімпійських, неолімпійських видів спорту і видів спорту осіб з інвалідністю 3232 нагороди.

Про це повідомив міністр молоді та спорту України Вадим Гутцайт, передає Укрінформ.
Українці виграли 1302 золотих, 959 срібних та 971 бронзову нагороди.
Міністр також розповів про спортивні результати українців минулого тижня.
«Двічі гімн України лунав на чемпіонаті світу з боксу серед молоді в Іспанії та двічі - на міжнародних змаганнях з кульової стрільби у Польщі. Збірна України з пауерліфтингу здобула 19 медалей чемпіонату Європи, три нагороди привезли українські фігуристи з «Таллінн Трофі», - зазначив Гутцайт.
За даними Мінмолодьспорту, нині 1163 наші спортсмени перебувають за кордоном на навчально-тренувальних зборах або на змаганнях.
Фото: mms.gov.ua.