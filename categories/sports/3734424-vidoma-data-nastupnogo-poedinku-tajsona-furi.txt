Британець повернеться у ринг у жовтні цього року.

Чемпіон світу за версією WBC у суперважкій вазі Тайсон Ф’юрі (33-0-1, 24 КО) та колишній чемпіон UFC у важкій вазі Френсіс Нганну (17-3, 12 КО) проведуть бій 28 жовтня в Ер-Ріяді (столиці Саудівської Аравії), повідомляє журналіст Майк Коппінджер, передає Укрінформ.

Поки невідомі правила поєдинку та кількість раундів, а також чи буде на кону бою Ф’юрі – Нганну чемпіонський титул британця.
Ф’юрі не виходив на ринг з грудня 2022 року, коли захистив титул WBC у поєдинку з Дереком Чісорою. У квітні Тайсон планував провести об’єднавчий бій з Олександром Усиком, проте українець вийшов із переговорів через розбіжності щодо контракту.
Як повідомляв Укрінформ, Олександр Усик проведе бій 26 серпня, у Польщі українець боксуватиме з Дюбуа.
Фото: Getty Images