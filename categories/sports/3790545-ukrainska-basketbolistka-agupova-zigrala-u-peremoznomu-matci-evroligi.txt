Капітан жіночої збірної України з баскетболу Аліна Ягупова провела сильний матч у регулярному чемпіонаті Євроліги.

У грі проти угорського «Дьйора» Ягупова, яка виступає за турецький клуб «Чукурува Мерсін», набрала 16 очок, зробила 6 підбирань, 2 передачі та 1 блок-шот, передає Укрінеформ.
«Чукурува» перемогла - 75:63.
Турецька команда виграла у Євролізі п’ять матчів з шести і ділить перше місце у групі з Прагою.
Фото: fbu.ua.