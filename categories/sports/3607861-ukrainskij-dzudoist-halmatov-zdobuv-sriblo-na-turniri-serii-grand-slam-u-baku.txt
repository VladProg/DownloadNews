Українець Дільшот Халматов здобув свою першу нагороду на турнірах із дзюдо серії Grand Slam.

В Баку (Азербайджан) киянин виграв срібну медаль у ваговій категорії до 60 кг, передає Укрінформ.
На шляху до п'єдесталу Халматов здобув перемоги над представником Туреччини Саліхом Їлдизом, дворазовим чемпіоном Європи іспанцем Франсіско Гаррігосом та у півфіналі взяв гору над Кемраном Нуріллаєвим із Узбекистану.
У вирішальній сутичці Дільшот поступився азербайджанцю Балабаю Агаєву.
Турнір серії Grand Slam в азербайджанській столиці триватиме до 6 листопада.
Фото: IJF.