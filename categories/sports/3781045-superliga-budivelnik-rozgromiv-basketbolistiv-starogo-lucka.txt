У чемпіонаті України з баскетболу пройшов 6-й тур національної першості серед команд Суперліги.

Заключий поєдинок туру між київським «Будівельником» та «Старим Луцьком» завершився упевненою перемогою столичних баскетболістів - 88:45 (25:14, 19:6, 26:14, 18:11, передає Укрінформ.
«Будівельник» здобув п'яту перемогу в сезоні, волиняни зазнали четвертої поразки.
Найрезультативнішими у матчі стали Максим Сандул (18 очок, 10 підбирань, 1 передача) та Володимир Конєв (17 очок, 10 підбирань, 2 передачі) - у «Будівельника»; Володимир Коцко (9 очок, 3 підбирання, 1 передача) - у складі «Старого Луцька».
Як повідомляв Укрінформ, в інших поєдинках ігрового дня «Київ-Баскет» обіграв «Запоріжжя» (63:60), а «Черкаські Мавпи» завдали мінімальної поразки одеському клубу «БІПА» (75:74).
Турнірне становище після 6-ти турів: «Дніпро» - 6 перемог, «Будівельник» - 5, «Рівне» - 4, «Черкаські Мавпи» - 4, «Запоріжжя» - 3, «Київ-Баскет» - 3, «Говерла» - 3, «Галичина» - 2, «Старий Луцьк» - 2, «БІПА» - 1, «Кривбас» - 0.
Фото: fbu.ua.