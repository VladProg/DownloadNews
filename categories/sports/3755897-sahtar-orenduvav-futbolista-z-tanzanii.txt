Угода розрахована до завершення сезону-2023/24.

20-річний захисник Новатус Міроші переходить до «Шахтаря» з бельгійського клубу «Зюлте Варегем» на правах оренди, повідомляє пресслужба «гірників», передає Укрінформ.

Міроші починав кар’єру в танзанійському клубі «Азам», звідки 2020 року перейшов до «Маккабі» (Тель-Авів).
Сезон-2021/22 провів в оренді за тель-авівський «Бейтар» (26 матчів, 1 гол).
Улітку 2022 року підписав трирічний контракт з бельгійським клубом «Зюлте Варегем» (38 матчів, 2 асисти). Гравець збірної Танзанії, за яку дебютував 2 вересня 2021 року і наразі провів 13 матчів (2 голи). Він став першим танзанійцем в історії «Шахтаря»
Як повідомляв Укрінформ, футболісти донецького «Шахтаря» виступлять у квартеті Н Ліги чемпіонів разом з «Барселоною», «Порту» та «Антверпеном»
Фото: shakhtar.com