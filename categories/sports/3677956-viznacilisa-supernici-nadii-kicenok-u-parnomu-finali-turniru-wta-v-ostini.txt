Українсько-німецький дует Надія Кіченок - Анна-Лєна Фрідзам отримав суперниць у вирішальному матчі парного розряду на турнірі Жіночої тенісної асоціації (WTA) - ATX Open - в Остіні (США) із призовим фондом $259,3 тис.

У фіналі змагань Кіченок та Фрідзам розіграють трофей із посіяними під другим номером Ерін Рутліфф із Нової Зеландії та індонезійкою Алдою Сутжіаді, передає Укрінформ.
Рутліфф і Сутжіаді у півфіналі переграли українсько-американський тандем Сабіна Зейналова - Шарлотта Чаватіпон - 6:4, 2:6, 10:7.
Турнір ATX Open триватиме до 5 березня.
Фото: btu.org.