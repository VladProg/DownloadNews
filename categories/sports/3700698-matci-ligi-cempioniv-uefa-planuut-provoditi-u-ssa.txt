Союз європейських футбольних асоціацій (УЄФА) розглядає варіант із проведенням матчів Ліги чемпіонів у США.

Про це повідомляє американське видання ESPN, передає Укрінформ.
«Зрозуміло, проведення Ліги чемпіонів у США можливе. Ми обговорюємо цю ідею. Можливо, це буде після 2025 року», - заявив президент УЄФА Александер Чеферін.
Як зазначається, футбол дуже популяризується зараз у США, американці стежать за грою у Європі.
УЄФА вже вийшов на американський ринок, продавши свої англійські права компаніям CBS, Viacom та Paramount.
Нагадаємо, у півфіналах Ліги чемпіонів УЄФА сезону-2022/23 зіграють італійські «Мілан» з «Інтером», а також іспанський «Реал» із англійським «Манчестер Сіті».
Матчі 1/2 фіналу заплановані на 9-10 та 16-17 травня.
Фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі (Туреччина).