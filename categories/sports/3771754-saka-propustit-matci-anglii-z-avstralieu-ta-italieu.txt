Головний тренер «Арсенала» Мікель Артета розповів, що вінгер Букайо Сака пропустить матчі збірної Англії у жовтні.


Як передає Укрінформ, про це повідомила пресслужба «канонірів».
«Букайо не зможе. Він не провів жодного тренування, тому поки недоступний. Зараз він не може грати», - сказав Артета.
Сака отримав травму стегна 3 жовтня у матчі з «Лансом» (1:2) в ЛЧ. Він вже пропустив матч з «Манчестер Сіті» (1:0), а також не зіграє за збірну Англії у товариському матчі з Австралією 13 жовтня та проти Італії 17 жовтня у відборі Євро-2024.
Цього сезону Сака забив 5 голів та зробив 5 асистів у 10 матчах.
Фото: arsenal.com