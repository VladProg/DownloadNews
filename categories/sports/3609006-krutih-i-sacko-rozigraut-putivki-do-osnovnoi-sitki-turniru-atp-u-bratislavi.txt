Перша та друга «ракетки» України Олексій Крутих та Віталій Сачко вийшли у фінал кваліфікації турніру Асоціації тенісистів професіоналів (АТР) серії Challenger - Peugeot Slovak Open - у Братиславі (Словаччина) із призовим фондом €67,96 тис.

У першому колі відбіркових змагань лідер «посіву» Крутих обіграв німця Матса Розенкранца - 6:4, 6:4, а посіяний під 3-м номаром Сачко завдав поразки словаку Петеру Надю - 6:2, 6:4, передає Укрінформ.
Путівку до основної сітки турніру Крутих розіграє з німцем Генрі Сквіре, а Сачко зійдеться з Джемом Ілкіле з Туреччини.
Peugeot Slovak Open у Братиславі пройде до 13 листопада.
На фото: Олексій Крутих (btu.org.ua).