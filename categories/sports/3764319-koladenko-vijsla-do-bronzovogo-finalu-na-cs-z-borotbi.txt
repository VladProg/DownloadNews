У боротьбі за «бронзу» її суперницею стане Луїза Німеш з Німеччини.

Українка Ірина Коляденко вийшла до бронзового фіналу на чемпіонаті світу з жіночої боротьби, який триває в Белграді, передає Укрінформ.
У втішній сутичці Коляденко перемогла Маріану Кердівару-Єшану з Молдови - 10:0.

Коляденко виступає у вазі до 62 кг. Ця вагова категорія є олімпійською.

У бронзовому фіналі українка зустрінеться з Луїзою Німеш з Німеччини. Поєдинок відбудеться у вечірній сесії 21 вересня.

Як повідомляв Укрінформ, українки Оксана Лівач (50 кг), Ліля Горішна (53 кг), Аліна Грушина (57 кг), Оксана Кухта (65 кг), Тетяна Сова (68 кг), Манола Скобельська (72 кг) та Анастасія Алпєєва (76 кг) залишилися без нагород ЧС.


Фото: noc-ukr.org