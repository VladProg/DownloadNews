Поєдинок відбудеться у польському Вроцлаві на «Тарчинськи Арена».

Поєдинок чемпіона світу у надважкій вазі за версіями WBA/WBO/IBF/IBO Олександра Усика та британського боксера Даніеля Дюбуа офіційно оголошено на 26 серпня, передає Укрінформ.

Подія відбудеться у польському Вроцлаві на «Тарчинськи Арена». Повідомлялося, що Усик отримає 75% від загального призового фонду – 6 мільйонів доларів. Дюбуа може розраховувати на 25% – 2 мільйони.
Олександр у своєму останньому бою повторно здолав британця Ентоні Джошуа, захистивши свої пояси.
Як повідомляв Укрінформ, Дюбуа переміг Кевіна Лерену технічним нокаутом у грудні та зберіг статус обов’язкового претендента на пояс WBA, яким володіє українець.
Фото: instagram.com/usykaa