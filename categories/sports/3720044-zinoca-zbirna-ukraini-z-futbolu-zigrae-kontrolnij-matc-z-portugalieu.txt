Футбольні асоціації України та Португалії досягли домовленості щодо проведення міжнародного матчу між національними жіночими збірними двох країн.

Поєдинок пройде 7 липня у місті Порту на Estádio do Bessa Século XXI - домашній арені клубу «Боавішта».
Початок матчу запланований на 22.00 за київським часом.
Зустріч відбудеться за підтримки Португальської федерації футболу під час липневого навчально-тренувального збору, який стане для української команди етапом підготовки до офіційних поєдинків дебютної Ліги націй.
За результатами жеребкування жіноча збірна України потрапила до квартету В3, де її суперниками є Польща, Сербія та Греція.
Жіноча збірна Португалії - учасниця чемпіонату світу-2023, який 20 липня стартує в Австралії та Новій Зеландії.
Фото: uaf.ua.