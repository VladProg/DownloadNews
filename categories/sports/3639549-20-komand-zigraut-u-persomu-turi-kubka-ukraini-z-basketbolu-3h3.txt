У п'ятницю, 23-го грудня, в Івано Франківську стартує Кубок України з баскетболу 3х3.

Перший тур відбудеться на домашньому майданчику баскетбольного клубу «Говерла», передає Укрінформ.
Загалом заплановані 5 турів першого етапу та фінальний тур у травні. Федерація баскетболу України присвячує змагання пам'яті загиблих захисників України.
У чоловічій категорії заявилося 12 команд. Більшість гравців представляють українську Суперлігу та Вищий дивізіон. Конкурентно виглядає й жіноча частина турніру, де за перемогу змагатимуться 8 колективів, у складах яких виступають гравчині національної збірної України.
Фото: fbu.ua.