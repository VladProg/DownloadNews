У п'ятницю, 7 жовтня, футболістки дівочої збірнлї України WU17 поєдинком з англійками розпочнуть виступи у відборі чемпіонату Європи 2023 року.

Наша команда у першому раунді відбору потрапила до групи А6, також зіграє проти Данії та Естонії. Поєдинки відбудуться 7-го, 10-го та 13 жовтня в Естонії на стадіонах «Кадріорг» та «А. Ле Кок Арена» у Таллінні, передає Укрінформ.
«З естонками ми з'ясовували стосунки в жовтні минулого року у відбірних змаганнях у Таллінні, де, взявши гору — 1:0, здобули путівку до елітного дивізіону. Утім, основними претендентками на перемогу в нашій групі вважаються футболістки Данії та Англії. Постараємося дати бій фаворитам, але головне для нас — у заключному турі бути сильнішими за естонок і не понизитися в класі», — розповів напередодні головний тренер нашої команди Сергій Сапронов.
Календар матчів перший раунд відбору у групі А6:
07.10.2022
Україна - Англія (початок о 14.30)
Данія - Естонія (18.00)
10.10.2022
Данія - Україна (14.30)
Англія - Естонія (18.00)
13.10.2022
Англія - Данія (14.30)
Естонія - Україна (14.30).
Фото: uaf.ua.