Українці пройшли у кваліфікацію фінального турніру Кубка Девіса.

Владислав Орлов обіграв Ніколаса Мехію у заключному матчі протистояння Україна – Колумбія у Першій Світовій групі Кубка Девіса, передає Укрінформ.

Тріумф Орлова приніс Україні підсумкову перемогу над Колумбією – 3:2. Зазначимо, «синьо-жовті» поступалися 1:2 у протистоянні, але зуміли зрівняти рахунок завдяки перемозі Олексія Крутих над Даніелем Елаї Галаном.

Вчора, 14 вересня, Мехія у двох сетах поступився Крутих, а Орлов з боєм програв Галану. Вже сьогодні Хуан Себастьян Кабаль та Роберт Фарах переграли Іллю Білобородько та В’ячеслава Бєлінського у поєдинку парного розряду.

Українська команда вперше зіграє у кваліфікації до Фіналу Кубка Девіса. Колумбія зіграє у плей-оф за збереження місця у Першій світовій групі.
Фото: btu.org.ua