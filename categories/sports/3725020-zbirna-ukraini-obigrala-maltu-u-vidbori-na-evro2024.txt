Національна збірна України з футболу здобула другу перемогу у кваліфікації чемпіонату Європи-2024.

У своєму третьому матчі відбіркової групи С підопічні Сергія Реброва обіграли суперників з Мальти - 1:0, передає Укрінформ.
Віктор Циганков відкрив рахунок з 11-метрової позначки на 72-й хвилині.
На нейтральній арені «Антон Малатинські» у Трнаві (Словаччина) Андрій Ярмоленко на 52-й хвилині не реалізував пенальті, поціливши у поперечину воріт.
В іншій сьогоднішній зустрічі квартету збірна Англії на «Олд Траффорд» у Манчестері приймає команду Північної Македонії.
У наступному поєдинку українці 9 вересня прийматимуть англійців.
Турнірне становище: Англія - 9 очок (після 3-х ігор), Україна - 6 (3), Італія - 3 (2), Північна Македонія - 3 (2), Мальта - 0 (4).
На фото: Віктор Циганков (AP).