У суботу, 19 серпня, продовжиться 4-й тур чемпіонату України з футболу серед клубів Прем'єр-ліги (УПЛ).

О 15.00 стартує гра рівненського «Вереса» та полтавської «Ворскли», передає Укрінформ.
Харківський «Маталіст 1925» зустрінеться із закарпатським «Минаєм» (17.00), а львівський «Рух» - з ковалівським «Колосом» (19.00).
У неділю, 20 серпня, 4-й тур завершать протистояння «Дніпра-1» з київською «Оболонню» (15.00), одеського «Чорноморця» з київським «Динамо» (17.00), криворізького «Кривбаса» із донецьким «Шахтарем» (19.00).
Результати попередніх двох поєдинків туру:
ЛНЗ (Черкаси) - «Полісся» (Житомир) - 1:2
«Зоря» - «Олександрія» - 0:0.
Після 3-х турів попереду «Рух» із максимальною кількістю очок - 9.
Фото: uaf.ua.