Двоє футболістів київського «Динамо» будуть прооперовані у Барселоні (Іспанія).

Про це у своєму твіттері інформує журналіст Емануель Рошу із посиланням на слова головного тренера киян Мірчі Луческу, передає Укрінформ.
Голкіпер «біло-синіх» Георгій Бущан у матчі Ліги Європи проти турецького «Фенербахче» у Стамбулі (1:2) пошкодив коліно. Півзахисник Микола Шапаренко у тій же грі заробив розрив хрестоподібної зв'язки.
Як повідомляється, воротар киян попередньо пропустить місяць. Ключовий хавбек динамівців залишився без футболу на півроку.
Фото: ФК «Динамо» (Київ).