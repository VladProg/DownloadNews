Форвард збірної України з баскетболу Богдан Близнюк потрапив до символічної п’ятірки останнього туру першого групового етапу Кубку Європи ФІБА.

Богдан допоміг київському «Будівельнику» обіграти нідерландський «Гронінген» (86:81) і з другого місця в групі пробитись до ТОП-16 турніру. На рахунку Близнюка 13 очок, 10 підбирань і 11 передач та перший тріпл-дабл у сезоні, передає Укрінформ.
Цікаво, що Близнюк повторив свій власний рекорд кар’єри за передачамию. Раніше 11 передач за матч він робив у листопаді 2016 року в матчі NCAAза «Істерн Вашингтон Іглз» проти «Денвера».
На другому груповому етапі Кубку Європи ФІБА «Будівельник» зіграє в групі J, де його суперниками стануть «Хапоель» (Хайфа, Ізраїль), «Карху» (Фінляндія) та «Патріоті Левіце» (Словаччина).
Етап для української команди розпочнеться 14 грудня виїзним матчем проти «Хапоеля».
Фото: fbu.ua.