У Сент-Джуліані (Мальта) триває чемпіонат світу з класичного пауерліфтингу.

У передостанній день змагань абсолютним чемпіоном світу став українець Анатолій Новописьменний, передає Укрінформ.
Полтавець здобув «золото» у ваговій категорії до 105 кг, піднівши в сумі 940 кг (присід - 362,5 кг, жим лежачи - 225 кг, станова тяга - 352,5 кг).
Новописьменний встановив два рекорди світу (присід та сума).
«Срібло» та «бронза» дісталися відповідно шведу Емілю Норлінгу - 905 кг (325+210+370) та лівійцю Абдуллі Мохамаду - 902,5 (325+212,5+365).
Світову першість завершать представники надважкої вагової категорії.

Фото: Instagram.