Український форвард Іван Міхеєв продовжить кар’єру в естонському клубі «Кейла», який є дебютантом Латвійсько-естонської баскетбольної ліги.

Минулий сезон 23-річний гравець провів у БК «Запоріжжя», набираючи у середньому в українській Суперлізі 5,4 очка за гру, передає Укрінформ.
"Вірю, що досвід гри в чемпіонаті України допоможе Івану впоратися у нашій лізі, - сказав тренер естонського клубу Піп Пахв. - Кілька тижнів, проведених у «Кейлі», показали, що він гравець з хорошими атакувальними навичками. Він добре впишеться в лінію нападу команди. Оскільки Міхеєв не грав з початку війни в Україні, знадобиться час, аби він набрав форму до перших офіційних матчів сезону».
Фото: fbu.ua.