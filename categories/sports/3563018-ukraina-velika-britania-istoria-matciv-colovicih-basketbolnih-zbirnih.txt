Національна чоловіча баскетбольна збірна України 2 вересня, проведе перший матч Євробаскету-2022. У Мілані напша команда зіграє проти Великої Британії.


Це буде п’ята гра збірних, передає Укрінформ.
Згадаймо попередні офіційні зустрічі збірних України та Великої Британії.
Відбір на Євробаскет 2011 року
Велика Британія - Україна - 90:76 (24:27, 23:19, 17:18, 26:12).
Україна - Велика Британія - 75:66 (18:15, 24:17, 18:17, 15:17)
Тоді саме британці зуміли виграти групу і вийти далі, а ось Україні довелось проходити ще один раунд відбору і також потрапити на чемпіонат Європи.
Євробаскет-2013
Україна - Велика Британія - 87:68 (21:18, 27:13, 22:20, 17:17)
Це був матч останнього туру першого групового етапу чемпіонату Європи, перемога в якому дозволила українцям вийти до наступного етапу змагань.
Результат поєдинку визначила друга чверть, в якій українці зуміли обіграти суперників із різницею у 14 очок. У решті трьох 10-хвилинок на майданчику точилася приблизно рівна боротьба.
2017 року команди провели товариську зустріч, яку виграли британці - 86:64 (26:17, 22:12, 22:16, 16:19).
Фото: fbu.ua.