Команда планує розпочати сезон на другому етапі.

Збірна України зі стрибків на лижах із трампліна пропустить стартовий етап Кубка світу сезону 2023/2024, який пройде у фінській Руці з 24 по 26 листопада, повідомляє Skijumping. UA, передає Укрінформ.

Команда розпочне сезон на другому етапі в норвезькому Ліллехаммері (1 – 3 грудня).
З 14 листопада збірна України в складі Євгена Марусяка та Віталія Калініченка перебуває на другому тренувальному зборі в Словенії. Незабаром до них приєднається молодь.
До цього з 22 жовтня по 2 листопада команда тренувалася в Закопане, де встигла попрацювати зі збірною Польщі.

Як повідомляв Укрінформ, минулий сезон став найуспішнішим в історії збірної України зі стрибків із трампліну.

Фото: Getty Images