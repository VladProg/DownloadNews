Українська Прем'єр-ліга (УПЛ) оголосила імена найкращих гравця та тренера 23-го туру футбольного чемпіонату, які були визначені в опитуванні представників експертної ради.

Як інформує офіційний сайт УПЛ, найкращим футболістом минулого туру української першості було визнано панамського нападника «Зорі» Едуардо Герреро, передає Укрінформ.
Найкращим тренером туру став наставник луганців Патрік ван Леувен. Підопічні голландського фахівця на київському стадіоні «Динамо» імені Валерія Лобановського обіграли одеський «Чорноморець» (3:1).
До складу експертної ради цього разу увійшли Леонід Буряк, Олег Венглинський, Іван Гецко, Сергій Нагорняк, Олександр Сопко, Олег Федорчук, Анатолій Чанцев, Ігор Шуховцев, Степан Юрчишин та Ігор Яворський.
Фото: ФК Зоря.