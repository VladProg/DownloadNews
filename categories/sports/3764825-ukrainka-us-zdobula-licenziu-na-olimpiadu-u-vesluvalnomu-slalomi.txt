Українка Вікторія Ус здобула олімпійську ліцензію у веслувальному слаломі.


Про це повідомило Суспільне Спорт, передає Укрінформ.
Ліцензія Ус стала першою для України у веслувальному слаломі.
Щоб отримати ліцензію на Олімпіаду-2024 необхідно було увійти до 12 найкращих спортсменок чемпіонату світу.
У півфіналі Ус стала 13-ю і не пройшла до фіналу. Проте їй вдалося здобути ліцензію завдяки двом британкам у топ-12, тому що одна країна могла претендувати тільки на одну ліцензію.
Ця ліцензія є неіменною. Якщо у Париж поїде Вікторія, то для неї це буде третя Олімпіада – у 2016 році вона пройшла до півфіналу в байдарці-одиночці, а у 2020-му в Токіо фінішувала в топ-8 на байдарці та каное.
Ус також претендуватиме на олімпійську ліцензію в байдарці-одиночці. Півфінал ЧС-2023 у дисципліні відбудеться 23 вересня.
Як повідомлялося, загалом Україна здобула вже 32 ліцензії на Олімпійські ігри-2024.
Фото: Facebook. com