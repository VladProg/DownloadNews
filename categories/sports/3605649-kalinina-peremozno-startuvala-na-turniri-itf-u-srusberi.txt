Перша сіяна обіграла француженку Жакемо.

Перша ракетка України Ангеліна Калініна вийшла у другий раунд турніру серії ITF W100 у Шрусбері, Англія, передає Укрінформ.
У матчі 1/16 фіналу Калініна, яка здобула перший номер посіву, обіграла представницю Франції Ельзу Жакемо. Тенісистки провели на корті годину та 18 хвилин.
У першому сеті Ангеліна зробила один брейк та перемогла 6:4. У другій партії українка не залишила суперниці шансів – 6:1.
У 1/8 фіналу Калініна зіграє з переможницею матчу Елла Макдональд – Фрейя Крісті.
Як повідомляв Укрінформ, минулого тижня Калініна невдало виступила на турнірі ITF W100 в іспанському Ліс-Франкесес-дель-Вальєс, зазнавши поразки у першому колі.
Фото: Getty Image