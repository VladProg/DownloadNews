Українка Леся Цуренко пробилася до третього кола турніру Жіночої тенісної асоціації (WTA) - BNP Paribas Open - в Індіан-Веллсі (США) із призовим фондом $8,8 млн.

У матчі другого раунду змагань Цуренко (№95 рейтингу WTA) здобула вольову перемогу над посіяною під 29-м номером хорваткою Донною Векич (№23) - 2:6, 6:2, 6:2, передає Укрінформ.
Поєдинок тривав майже 2 години.
Наступною суперницею Цуренко буде переможниця білорусько-російського протистояння Арина Соболенко (2) - Євгенія Родіна.
Турнір BNP Paribas Open триватиме до 19 березня.
Фото: BTU.