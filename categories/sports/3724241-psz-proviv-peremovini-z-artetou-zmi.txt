Футбольний радник «ПСЖ» Луїш Кампуш провів перемовини з головним тренером «Арсенала» Мікелем Артетою.

Про це повідомила RMC Sport, передає Укрінформ.
Зазначається, що шанси можливого приходу 41-річного іспанця майже нульові, адже Артета повністю зосереджений на нинішньому клубі та задоволений його проєктом.
Іншим тренером, з яким останнім часом зв'язувалися парижани, є Сержіу Консейсау з «Порту».
Як повідомлялося, «ПСЖ» звільнив Крістофа Галтьє за підсумками сезону.
Фото: Getty Images