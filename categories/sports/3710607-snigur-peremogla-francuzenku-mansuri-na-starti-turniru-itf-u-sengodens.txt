Українка Дар'я Снігур впевнено стартувала на турнірі Міжнародної федерації тенісу (ITF) у французькому Сен-Годенс із призовим фондом $60 тис.

За вихід до другого кола змагань посіяна під 4-м номером Снігур за 1 годину і 5 хвилин завдала поразки представниці Франції Ясмін Мансурі - 6:3, 6:1, передає Укрінформ.
Путівку до чвертьфіналу Снігур розіграє з переможницею протистояння між Кетлін Канєв з Німеччини та росіянкою Софьєю Лансере.
Турнір у Сен-Годенс триватиме до 21 травня.
Фото: Getty Images/Global Images Ukraine.