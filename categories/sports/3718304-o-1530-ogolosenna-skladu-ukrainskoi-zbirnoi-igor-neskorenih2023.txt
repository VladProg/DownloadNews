5 червня о 15:30 - оголошення складу Національної збірної Ігор Нескорених, яка представить Україну у міжнародних змаганнях у Дюссельдорфі - 2023.

Організатори: Медіацентр Україна — Укрінформ.
Учасники: Юлія Лапутіна - міністерка у справах ветеранів України; Ілона Волошина - Національна координаторка Ігор Нескорених в Україні; Олена Яновська - головна тренерка збірної Ігор Нескорених 2023; представник ГО «Повернись живим!».

Формат заходу – офлайн (Зала 1).
Дивіться на YouTube-каналі Укрінформу.


Довідково. Ігри Нескорених (eng. Invictus Games), засновані Його Високістю Герцогом Сассекським в 2014 році, — міжнародні змагання для ветеранів та військовослужбовців, які отримали поранення, були травмовані або захворіли, виконуючи свої службові обов’язки.
Україна долучилась до Ігор Нескорених у 2017 році, дебютувавши на змаганнях у Торонто, Канада.
Мета проекту «Ігри Нескорених в Україні» — створювати нові можливості для поранених та травмованих українських ветеранів та військовослужбовців, підтримуючи їх на шляху до фізичного відновлення, психологічної реабілітації та соціальної інтеграції. Команда проекту сприяє розвитку та популяризації спорту як дієвої реабілітації серед поранених бійців, а також спонукає суспільство й державу створювати для цього необхідні умови.
Відбір та підготовку збірної України 2023 року здійснює Міністерство у справах ветеранів України спільно з БФ «Повернись живим» та Центром стратегічних комунікацій «СтратКом Україна» та ГО «Ігри Інвіктус Україна» за підтримки міжурядової робочої групи та за сприяння Управління спорту Львівської міської ради.