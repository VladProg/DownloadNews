Футболістки жінояої збірної України, які вже забезпечили собі путівку на Всесвітні пляжні ігри 2023 року, у фінальному матчі відбіркових змагань в Італії зустрілися з комнадою Англії.

Підопічні Юрія Клименка поступилися (0:3), і отже, здобули за підсумками кваліфікації «срібло», передає Укрінформ.
Першою стала Англія, третьою - Іспанія, яка в малому фіналі здолала Італію (5:3).
Всесвітні пляжні ігри проходитимуть в Індонезії, на Балі, із 6-го до 12 серпня. У чоловічому фінальному турнірі гратимуть 16 команд, а в жіночому - 12.
Додамо, що чинними переможцями Всесвітніх пляжних ігор є команди Бразилії (у чоловіків) та Іспанії (у жінок), які здобули титули 2019 року в Катарі.
Фото: uaf.ua.