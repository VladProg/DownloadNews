«Гірники» готуються до матчу проти «Динамо».

Донецький «Шахтар» продовжує підготовку до 22-го туру УПЛ, у якому зіграє з «Динамо», повідомляє пресслужба «гірників», передає Укрінформ.

До загальної групи «гірників» повернулися два українські півзахисники. Досвідчений хавбек Тарас Степаненко та вінгер Мар’ян Швед декілька днів тренуються разом із командою.

Нагадаємо, Швед отримав травму у вересні у контрольному поєдинку з польським клубом «Радом’яком». З того часу він лікувався і займався поза основною групою. Відомо, що у Шведа пубалгія – хронічне пошкодження паху, внаслідок чого гравець переніс операцію.
На рахунку Мар’яна Шведа дев’ять матчів, у яких він відзначився трьома голами та одним асистом.
Степаненко провів 28 матчів за Шахтар у всіх турнірах сезону. На рахунку півзахисника — один гол і два асисти.

Як повідомляв Укрінформ, команда Ігоря Йовічевіча зіграє з «Динамо» у суботу, 22 квітня.
Фото: shakhtar.com