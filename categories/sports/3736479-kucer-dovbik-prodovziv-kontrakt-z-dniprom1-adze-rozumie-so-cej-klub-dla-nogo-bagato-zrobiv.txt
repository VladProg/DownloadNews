Головний тренер «Дніпра-1» Олександр Кучер розповів, чому форвард команди Артем Довбик продовжив контракт з клубом.

Про це повідомила пресслужба дніпрян, передає Укрінформ.
«Артем – порядний хлопець, і зрозуміло, що він хотів би пограти десь у Європі. Однак разом з тим він розуміє, що цей клуб для нього багато зробив. Тож він продовжив угоду з «Дніпром-1». Поки він з нами, а як буде надалі – продавати Довбика чи залишити, – вирішуватиме керівництво клубу», - сказав Кучер.
Угода 26-річного нападника з дніпрянами розрахована до літа 2025 року.
Як повідомлялося, «Салернітана» цікавиться Довбиком, але не готова платити за форварда бажану «Дніпром-1» суму.
Фото: Getty Images