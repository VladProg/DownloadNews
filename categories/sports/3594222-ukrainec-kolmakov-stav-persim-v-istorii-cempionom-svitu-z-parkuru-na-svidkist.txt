У Токіо (Японія) завершився перший в історії чемпіонат світу з паркуру.

Як повідомляє Суспільне Спорт, «золото» світової першості у своїй коронній дисципліні - швидкості - здобув українець Богдан Колмаков, передає Укрінформ.
У фіналі Колмаков на 0,59 секунди випередив італійця Андреа Консоліні. Третій результат показав володар Кубка світу в цій дисципліні Тангуй ван Шинген з Нідерландів.
Нагадаємо, у липні в американському Бірмінгемі Богдан Колмаков став чемпіоном Всесвітніх ігор-2022.
Фото: FIG.