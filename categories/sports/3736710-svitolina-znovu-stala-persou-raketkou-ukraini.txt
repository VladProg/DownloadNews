Півфіналістка Вімблдона-2023 Еліна Світоліна знову очолила національний тенісний рейтинг.

Еліна піднялася на 47 сходинок і посідає 27-е місце у світовій класифікації, передає Укрінформ.
Ангеліна Калініна опустилася на 28-у позицію (-2 сходинки), Марта Костюк посідає 35-те місце (+1), а Леся Цуренко, яка зіграла на трав'яному «мейджорі» у четвертому колі, тепер 46-та «ракетка» світу (+14).
Катерина Байндль опустилася на 15 позицій і посідає нинішнього тижня 100-й рядок у рейтингу WTA.
У парному рейтингу WTA чемпіонка Вімблдона у міксті Людмила Кіченок нинішнього тижня посідає 16-те місце (-1), Марта Костюк розташовується на 30-й сходинці (-2), а Надія Кіченок опустилася на 63-ю сходинку (-8).
Фото: btu.org.ua.