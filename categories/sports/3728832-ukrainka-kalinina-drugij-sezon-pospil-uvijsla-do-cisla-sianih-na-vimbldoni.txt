Організатори Вімблдонського тенісного турніру опублікували список сіяних гравців в одиночному та парному розрядах.


Перша «ракетка» України Ангеліна Калініна другий сезон поспіль увійшла до числа сіяних на цих престижних змаганнях, передає Укрінформ.
Українська тенісистка, яка посідає 26-те місце у рейтингу WTA, отримала аналогічний номер посіву на трав'яному «мейджорі», який стартує наступного тижня.
Минулого року Калініна була 29-сіяною, перебуваючи на 36-й позиції у світовому рейтингу. Тоді до участі на турнірі не були допущені російські та білоруські учасниці.
У жіночому парному розряді сіяними будуть дві українки - Людмила Кіченок разом із латвійкою Оленою Остапенко (№7) та Марта Костюк з румункою Єленою-Габріелою Русе (15).
Фото: Getty Images.