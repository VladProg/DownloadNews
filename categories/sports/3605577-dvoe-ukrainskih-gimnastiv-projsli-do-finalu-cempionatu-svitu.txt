Ілля Ковтун та Ігор Радівілов поборяться за медалі.

Збірна Україна зі спортивної гімнастики буде представлена у двох фіналах чемпіонату світу, передає Укрінформ.
У багатоборстві Ковтун став 15-м. Він набрав 81,732 бала. Також Ілля буде першим запасним у паралельних брусах - з результатом 14,966 він фінішував дев’ятим.

В опорному стрибку Радівілов став 4-м з результатом 14,566.

Фінал з особистого багатоборства відбудеться 4 листопада, з опорного стрибка - 6 листопада.

Як повідомляв Укрінформ, жіноча збірна України не потрапила до жодного фіналу ЧС зі спортивної гімнастики.
Фото: Getty Image