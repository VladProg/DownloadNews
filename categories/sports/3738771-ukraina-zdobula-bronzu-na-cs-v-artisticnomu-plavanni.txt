Збірна України з артистичного плавання здобула бронзову медаль на чемпіонаті світу з водних видів спорту, який триває в японському місті Фукуока.

Українська команда стала третьою у довільній програмі, повідомляє Укрінформ.
У складі збірної України виступали Марина і Владислава Алексієви, Марта Федіна, Вероніка Гришко, Дар’я Мошинська, Ангеліна Овчиннікова, Анастасія Шмоніна та Валерія Тищенко.
В артистичному плаванні українки завершують виступи лише з однією нагородою.
Загалом це друга медаль України на ЧС-2023 з водних видів спорту – Середа і Болюх стали другими у стрибках у воду.
Фото: suspilne.media