Футболіст не грав через травму.

Український нападник «Гіберніана» Микола Кухаревич відзначився забитим м’ячем у матчі з «Лівінгстоном» (4:1) у 28-му турі чемпіонату Шотландії, передає Укрінформ.

Кухаревич вийшов на заміну на 68-й хвилині, а на 99-й забив останній гол своєї команди в матчі.

Для Миколи це був перший матч з 12 листопада, він не грав через травму. Всього у складі «Гіберніана» забив 4 голи та зробив 1 асист в 11 матчах.

«Гіберніан» перебуває на 4-й позиції в чемпіонаті Шотландії.

Як повідомляв Укрінформ, Кухаревич виступає за «Гіберніан» на правах оренди, його права належать французькому «Труа».
Фото: hibernianfc.co.uk