Український боксер напівважкої ваги Даніель Лапін (8-0, 2 КО) прокоментував перемогу над німцем Аро Шварцом (20-7-1, 13 КО) на вечорі боксу у Вроцлаві.

Про це він сказав під час трансляції на Megogo, передає Укрінформ.
Відчуваю себе дуже добре, я здолав великий шлях, щоб сьогодні тут показати, що вмію і забрати цей пояс. Я хотів пройти 6-7-8 раундів, у планах не було завершати бій у першому чи другому раунді. Я думаю про майбутнє. Цей пояс приємний, але я йду за WBC та WBO у майбутньому. Я вдячний всім, що ви прийшли. Слава Україні. Героям слава. Слава ЗСУ. Ми переможемо, - сказав Лапін.
Як повідомлялося, Лапін переміг технічним нокаутом у 6-му раунді і здобув титул IBO Continental в андеркарті бою Усик - Дюбуа.
Фото: K2 Promotions