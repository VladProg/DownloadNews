Збірна України з хокею провела стартовий матч проти команди Угорщини на міжнародному Меморіалі Тамаша Шаркозі.

«Синьо-жовті» під керівництвом нового тренерського складу, який очолює Дмитро Христич, здобули вольову перемогу над угорцями - 5:4 (1:2, 2:2, 2:0), передає Укрінформ.
В іншому поєдинку турніру італійці мінімально обіграли словенців (1:0), з якими українці зіграють 10 листопада.
Заключний матч в Угорщині збірна України проведе проти команди Італії.
Додамо, що за підсумками турніру минулого року «синьо-жовті» здобули бронзові медалі.
Фото: facebook.com/fhu.com.ua.