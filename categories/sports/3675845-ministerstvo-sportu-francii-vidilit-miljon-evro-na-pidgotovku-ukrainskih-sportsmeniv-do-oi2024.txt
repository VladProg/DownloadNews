Міністерство спорту Франції надасть 1 мільйон євро на допомогу українським спортсменам у підготовці до Олімпіади та Паралімпіади наступного року в Парижі.

Про це повідомила Міністерка спорту Франції Амелі Удеа-Кастера для Inside The Games, передає Укрінформ.
«Моє міністерство збирається виділити конкретну допомогу в розмірі 1 мільйона євро, щоб українська делегація, яка їде на ці Олімпійські та Паралімпійські ігри, була якомога краще підготовлена. Ми хочемо, щоб Україна була представлена якнайкраще. Ми визначимо найкращий спосіб зробити цю допомогу максимально ефективною», - сказала Удеа-Кастера.
24 лютого міністерка зустрілася із українськими спортсменами, які перебувають у Франції.
Як повідомлялося, Удеа-Кастера була серед урядовців 35 країн, які домовилися вимагати відсторонення російських і білоруських спортсменів від участі в Олімпіаді 2024 року.
Фото: sport.fr