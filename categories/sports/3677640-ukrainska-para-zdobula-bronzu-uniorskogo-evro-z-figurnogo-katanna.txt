Українська спортивна пара Віолетта Сєрова/Іван Хобта Сєрова принесли Україні бронзову медаль чемпіонату світу серед юніорів з фігурного катання у канадському місті Калгарі.

Підсумкова сума балів українських фігуристів - 159,39 (58,47 бала за коротку програму, 100,92 - за довільну), передає Укрінформ.
Це перша «бронза» юніорського ЧС серед спортивних пар для України за 23 роки.
Переміг американский дует Софія Барам/Даніель Тюменцев - 183,47 бала. На другому місці представники Австралії Анастасія Голубєва/Гектор Джотопулос Мур - 170,36.
«Цей юніорський чемпіонат світу був дуже важливим для нас і для нашої країни. Ми відчуваємо підтримку і сподіваємося зробити все від нас можливе на наступних змаганнях», – сказав Іван Хобта пвсля виступу.
Фото: ufsf.com.ua.