Українка Леся Цуренко подолала відбірковий бар'єр на турнірі Жіночої тенісної асоціації (WTA) у Маямі (США) із призовим фондом $8,8 млн.

У фіналі кваліфікації змагань Цуренко (№81 рейтингу WTA) за майже 2 години завдала поразки британці Гарріет Дарт (№148) - 7:6 (7:4), 6:2, передає Укрінформ.
Серед потенційних суперниць Цуренко у першому колі основної сітки - Данка Ковінчич з Чорногорії, італійка Жасмін Паоліні, Маяр Шериф з Єгипту, чешка Лінда Фругвіртова, Тамара Корпач з Німеччини, американки Лорен Девіс та Хейлі Баптіст.
Турнір у Маямі триватиме до 2 квітня.
Титул переможниці Miami Open захищатиме перша «ракетка» світу Іга Швьонтек з Польщі.
Фото: BTU.