Баскетбольний форвард збірної України та естонського «Тарту» Андрій Войналович провів результативний матч проти «Кейли» у регулярному чемпіонаті Латвійсько-естонської ліги.

Українець відіграв 26 хвилин, набрав 23 очки, зробив 3 підбирання та 1 перехоплення, передає Укрінформ.
Результат за набраними очками – особистий рекорд Войналовича. Попереднє його досягнення було 20 очок в матчі за «Хімік» проти «Будівельника» 13 квітня 2021 року.
Щоправда, результативна гра Войналовича не допомогла «Тарту» здобути перемогу над «Кейлою». Команда Андрія поступилась - 89:69, зазнавши першої поразки в чемпіонаті.
У переможців 26 хвилин відіграв український форвард Іван Міхеєв, який мав 6 очок, 7 підбирань, 4 передачі та 2 перехоплення.
Фото: fbu.ua.