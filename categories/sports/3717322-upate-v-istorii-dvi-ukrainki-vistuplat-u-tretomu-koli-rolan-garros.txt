Одразу двом українкам - Еліні Світоліній та Лесі Цуренко - вдалося пробитися до третього кола паризького турніру Grand Slam «Ролан Гаррос».

Це сталося вп'яте в історії, і вчетверте це зробили саме Світоліна та Цуренко, передає Укрінформ.
2017 рік: Еліна Світоліна, Леся Цуренко
2018: Еліна Світоліна, Леся Цуренко
2019: Еліна Світоліна, Леся Цуренко
2021: Еліна Світоліна, Марта Костюк
2023: Еліна Світоліна, Леся Цуренко.
Як повідомлялося, Світоліна на шляху до третього кола нинішніх змагань обіграла Мартіну Тревісан та Сторм Гантер, а Цуренко завдала поразки Барборі Крейчиковій та Лорен Девіс.
Еліна Світоліна увосьме пройшла до третього кола на «Ролан Гаррос». Її найкращий результат на цьому турнірі - чвертьфінал (2015, 2017, 2020 роки). За вихід до четвертого кола Еліна сьогодні зіграє проти Анни Блінкової.
Для Лесі Цуренко учетверте виступить у третьому раунді Відкритого чемпіонату Франції. Свій найкращий результат вона показала 2018 року, коли пройшла до четвертого кола. Свій наступний матч Леся проведе в суботу проти Б'янки Андреєску
Зазначимо, що одночасно двом українським тенісисткам поки що не вдавалося пройти до четвертого кола Відкритого чемпіонату Франції.
Фото: btu.org.