Українка обіграла Астру Шарму з Австралії.

Українська тенісистка Катаріна Завацька пробилася до другого кола турніру WTA 125 в італійській Пармі, передає Укрінформ.

Українка обіграла Астру Шарму із Австралії - 7:5, 4:6, 6:3. Поєдинок тривав понад дві з половиною години.

Завацька перервала серію з чотирьох поразок поспіль, яка тривала з початку серпня. У своєму попередньому матчі на турнірі в Бухаресті українка поступилася Номі Носі Акуге з Німеччини.

У другому колі змагань у Пармі Катаріна зіграє з другою сіяною Аною Богдан із Румунії.


Фото: btu.org.ua