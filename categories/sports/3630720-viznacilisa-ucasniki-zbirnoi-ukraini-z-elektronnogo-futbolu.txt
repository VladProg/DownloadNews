Завершився відбірковий турнір до національної збірної України з електронного футболу в дисципліні FIFA 23.

Змагання проходили у форматі «2vs2» на платформі PlayStation 5 із використанням симулятора FIFA 23 (склади — у режимі Ultimate Team), передає Укрінформ.
16 команд змагалися в межах верхньої та нижньої сіток за системою Double Elimination (до двох поразок) у форматі BO3 (Best Of 3). Раніше за результатами ігрової серії у фіналі верхньої сітки до збірної України потрапили Олександр Гришай/Андрій Шакалов.
У фіналі нижньої сітки Денис Євтушик/Ярослав Гурмак перемогою закрили серію із двох матчів із Євгеном Мостовиком/Олексієм Мерсером - 4:3 (3:1, 1:2), 4:1 (1:1, 3:0). Саме ця пара й отримала ще два місця у національній команді з електронного футболу.ґ
Вже незабаром збірна України в оновленому складі стартує в першому відбірковому раунді чемпіонату світу - плей-ін FIFAe Nations Cup 2023.
Фото: uaf.ua.