Онлайн-трансляція фінального матчу чемпіонату світу-2022 з футболу між національними збірними Аргентини та Франції.

Аргентина - Франція
3:3 (4:2 після серії пенальті)

Монтіель робить Аргентину чемпіоном світу!!!
Коло-Муані по центру забиває свій гол! - 3:2.
Паредес виводить збірну Аргентини у відрив - 3:1.
Чуамені не влучає у ворота - 2:1.
Дібала виводить Аргентину вперед - 2:1.
Коман не забиває 11-метровий! Мартінес потягнув удар - 1:1.
Мессі впевнено на тоненьку зрівнює рахунок - 1:1.
Мбаппе забиває свій удар - 0:1.
Першими пенальті битимуть французи!
Команди створили два імпровізованих кола! Енергетика близька до матеріальної. Далі гратиме пані фортуна!
Далі - серія пенальті!!!
120+3. Це найкращий матч року! Мінімум! Коло Муані опинився один перед воротами Аргентини і потужно пробив в кут воріт! Мартінес врятував свою команду!
120+1. Заміна в Аргентини! Дібала змінив на полі Монтіеля.
120. Остання заміна у французів.: Дісасі змінив на полі Кунде. Арбітр додав 3 хвилини до основного часу.
119. Валідол випито весь! Мбаппе подав на Коло Муані, а той зовсім трошки не влучив в дальній кут Мартінеса.
118. У вашого покірного слуги закінчується цензурна лексика...
117. Кілліан Мбаппе робить хеттрик і зрівнює рахунок на табло за 3 хвилини до кінця матчу!!!!!
116. Пенальті для Франції!
115. Скалоні чіпляється за результат зубами! Песелья вийшов замість Маккалістера.
113. Добрий вечір! Паредес двома ногами влетів в Камавінгу. Жовта для аргентинця.
112. Заміна у збірної Франції: Конате змінив на полі Варана!
111. Аргентина і Франція грають на межі своїх сил! Варан після забігу ліг без сил біля своїх воріт.
110. 10 хвилин до історії, до моменту, який назвуть iconic!
109. Зустрічайте Короля!!! Мамо, ми це бачили!!! Лео Мессі після колотнечі в штрафному майданчику, після рикошету від руки Лльоріса виводить свою команду вперед!!!
106. На перспективний лонгбол відгукнувся Монтіель, але Лльоріс зміг випередити суперника.
Другий екстратайм розпочався!!!
Перерва!!!
105. Ігуаїн, ти? Лаутаро Мартінес вийшов віч на віч проти Лльоріса, але не влучив у ворота в простому епізоді.
104. А такі моменти реалізовувати він був зобов'язаний! Лаутаро опинився абсолютно сам в штрафному майданчику супротивника і міг вирішити долю матчу! Французи заблокували удар! За секунду після Мантіель шведою вирізав в дальній кут, але Упамекано головою врятував ворота!
103. Акунья опинився на куті штрафного майданчику і від безнадії.
102. Візуально видно, що обидві команди заморилися. Попереду більше 15 хвилин матчу.
101. Вкладення в майбутнє від Скалоні. Подвійна заміна у складі Аргентини: Де Пауля змінив Паредес, а Альвареса - Лаутаро Мартінес.
100. Одинадцятий десяток хвилин матчу розпочинаються з положення поза грою у Франції.
99. Бачу ціль - не бачу перешкод! Мбаппе намагався обіграти всіх опонентів на фланзі, але в останній момент у нього вибили м'яч з-під ніг.
98. Коло Муані намагався прорватися самотужки поміж усіх захисників Аргентини, але йому пояснили, що такий номер не пройде.
96. Заміна у Франції: Фофана змінив на полі Рабіо!
92. Команди обережно розпочинають екстратайми. Обидві колективи розуміють ціну помилки на такій стадії, в такому матчі, на такій хвилині!
91. Заміна в Аргентини: Монтіель вийшов замість Моліни.
Перший екстратайм розпочався!!!
Перерва!!!
90+8. Французи намагалися піти в контратаку, але Акунья ціною жовтої картки зупинив суперника.
90+6. Мессі міг закінчувати матч! Аргентинець отримав м'яч біля чужих воріт і потужним пострілом перевірив реакцію Лльоріса.
90+4. Жиру отримав жовту картку з лави для запасних.
90+3. Мбаппе опинився перед чужими воротами і завдав потужного удару вище воріт Мартінеса.
90. Арбітр додав 8 хвилин до другого тайму.
88. Ще один штрафний для Франції, але Отаменді надійно вибив м'яч головою.
86. Тюрам завалився за сантиметрів 40 до ноги захисника Аргентини. Арбітр побачив симуляцію і показав Тюраму жовту картку.
85. Отаменді відчутно перевірив нирки Коло Муані біля центру поля. Штрафний для Франції.
84. Франція відчула свою силу! Мбаппе відірвався на фланзі і небезпечно подав у штрафний майданчик Мартінеса. Трохи невлучно.
83. Панове! Тепер розпочинаємо заново! Рахунок рівний.
82. ................Мбаппеееееееее!!!!!! Франція зрівняла рахунок на табло після шаленої комбінації. Мбаппе витягує збірну, яка вже була над прірвою.
79. Не розходьтеся, панове! Мбаппе надійно забив в лівий кут воріт Мартінеса. Емільяно кут вгадав, але зовсім трошки не дотягнувся до м'яча.
78. Пенальті у ворота Аргентини! Коло Муані відірвався від Отаменді і впав прямо в штрафному майданчику суперника.
76. Не тим ти хлопче, займаєшся! Камавінга вкрай відверто вдарив по ахіллу Де Пауля, але арбітр француза пробачив.
73. По-моєму, зараз Мбаппе відверто попустили. Кілліан далеко прокинув м'яч, але Ромеро спокійно і без зайвих рухів відіграв лідера Франції.
72. Чуамені не за правилами заважає Аргентині вибігти в контратаку. Хоч би латиноамериканці зупинилися після фінального свистка...
71. Що їм сказали перед грою, чому так несамовито?! Черговий момент для Аргентини. Мессі коротким пасом знайшов Фернандеса на підступах до штрафного майданчика суперників. Енцо довго не думав і щічкою завдав слабкого удару в руки Лльорісу.
70. Ця команда потребує змін. Подвійна заміна від Дешама: Камавінга вийшов на поле замість Грізманна, а Коман - замість Ернандеса.
68. Мессі намагався відібрати м'яч у Чуамені, але різниця в кілограмів 30 ваги - це відчутно. Для хроніки є, але користі - немає.
67. Золотий час француза! Коло Муані виграв боротьбу головою після подачі з кутового, але м'яч пройшов вище воріт.
66. Коло Муані відчайдушно намагається боротися одразу і проти Акуньї, і проти Тальяфіко. Гуртом аргентинці відігнали французів від своїх воріт.
65. Замість вінгера в Аргентини вийшов ще один захисник. Схема латиноамериканців не змінилася, але стала більш захисною.
64. Більше не треба, пане Скалоні? Заміна в Аргентини: замість Ді Марії на полі з'явився Акунья.
62. Знову вони! Аргентинці отримали ще один шанс для голу. Маккалістер намагався замкнути простріл Тальяфіко, але Лльоріс ногами вибив м'яч за секунду до фіаско...
61. Ді Марія сьогодні працює, немов генератор! Ще один момент акумулював аргентинець для Мессі після вихилясів в штрафному супротивника. Лео на замасі прибрав опікуна і намагався правою ногою проштовхнути м'яч у ворота. В останній момент гру для своєї команди врятував Рабіо.
60. Альварес у боротьбі присадив Варана і отримав усне попередження від арбітра.
59. Мбаппе обурено накинувся на арбітра. Але зиску це не дало.
58. Аргентинці продовжують кусати французів. Ді Марія витримав паузу і максимально якісно вивів Альвареса на ворота Лльоріса під кутом. Хуліан одразу пробив в ближній кут, але кіпер Франції врятував ворота.
57. Той таки Коло Муані намагався увірватися на віражі в штрафний майданчик суперника, але Отаменді відчайдушно стрибнув прямо в ноги француза. М'яч вибив, а все інше - лірика.
56. Аргентинці грають зібраніше, але теж не пропускають можливості жорстко зустріти супротивника. Тальяфіко перевірив грудну клітину Коло Муані.
53. Нерви все ж не сталеві. Рабіо грізно збив у підкаті Де Пауля ближче до центру поля. Арбітр засвітив перед Адріаном жовте світло.
52. Ситуація близька до комічної. Аргентинці ведуть в рахунку і не дають французам навіть підняти голову. Підопічні Скалоні продовжують тиснути на чужі ворота. Де Пауль і Фернандес увімкнули режим сторожевих собак, при всій повазі.
51. Аргентинці вдруге мають змогу подати з кутового після метушні біля прапорця. Мессі може й у ворота закрутити. Спроба була, але Варан надійно вибив м'яч головою.
50. Мбаппе намагається сам створити собі простір, але Тальяфіко надщільно контролює переміження Кілліана на фланзі. Після кутового Грізманн подав прямо в руки Мартінесу.
49. Нокаут був дуже близько! Аргентинці перевели м'яч з лівого на правий фланг і Де Пауль зміг упіймати м'яч і в дотик пробив. Лльоріс зафіксував м'яч до рук.
48. Чим сьогодні годували Альвареса?! Форвард аргентинців постійно набігає на захисників Франції і не дає можливості навіть розпочати атаку супротивнику.
47. Франція намагається тиснути, адже рахунок критично незадовільний, але аргентинці виглядають відверто злішими і спокійнішими водночас.
46. В другій половині поля знову несуться аргентинці! Енцо Фернандес намагався вивести Ді Марію віч-на-віч із Лльорісом, але Уго зміг перехопити пас і зафіксував м'яч в руках.
Другий тайм розпочався!!!
Основні статистичні показники першого тайму(Аргентина - Франція): володіння м'ячем(59:41), удари(6:0), удари в площину воріт(3:0), фоли(10:11), кутові(2:0).
45+7. Фернандес без особливого етикету поклав на газон Коло Муані і отримав жовту картку!
45+4. Відчувається «високий» аргентинський стиль. У їх майстерності сумнівів немає,але в одному з епізодів Тальяфіко вибіг на перехоплення м'яча і зі смачним замахом вибив м'яч.
45+2. Де Пауль отримав по ногах і приліг відпочити біля своїх ворті. Чи отримав-таки футболіст по ахіллам незрозуміло, але хитра посмішка з його обличчя не сходить. В ефірі латиноамериканські хитрощі.
45. Польський рефері додав до основного часу матчу 7 хвилин.
44. Французи з кодною хвилиною лише переконують у написаному нижче. В елементарному епізоді на фланзі французи випустили м'яч за поле.
43. Відчувається, французи відверто попливли після двох нокдаунів в першому таймі. Гравці втратили між собою зв'язок.
42. Підопічні Скалоні демонструють шалений тиск. Рабіо прийняв м'яч в центрі поля, але не зміг ні подивитися, де партнери, ні розвернутися. Адріана буквалльно з'їли Фернандес і Де Пауль.
41. Дешам вирішив змінювати гру не чекаючи на перерву. Подвійна заміна у складі «блакитних»: Тюрам змінив на полі Жиру, Коло Муані - Дембеле.
39. Аргентинці не цураються залишати всі сили у кожному епізоді, вони навіть дихати не дають супернику.
38. Мессі активно пресингує захисників збірної Франції... Ну це точно фінал чемпіонату світу.
37. Тальяфіко зіштовхнувся із суперником і опинився на газоні. Підопічні Скалоні точно зараз не поспішатимуть.
36. На стадіоні свято футболу! Коментатори, гучніше, будь ласочка!
35. Господи і ЗСУ, дякую, що ми всі це бачимо!!! Моліна відпасував на Маккалістера, а той з кута штрафного майданчика віддав передачу на Ді Марію! Анхелю залишалося лише підставити ногу! І він зміг!!! 2:0.
33. Імітація активних атакувальних дій від французів закінчилася тим, що мартінес спокійно вибив м'яч на чужу половину поля.
32. Аргентинці контролюють гру через захисників. Хоч французи і поступаються, але поки відмовляються йти у високий пресинг.
31. Шлагбаум замовляли?! Мессі у звичному для себе стилі зміщувався з флангу в центр, але в останній момент Упамекано, мов скальпелем, вирізав м'яч з-під ніг суперника.
30. Ромеро перевірив на пружність нерви Де Пауля, віддавши пас, що називається на коліно для свого партнера по команді. Родріго могли й обікрасти, але він якісно розібрався в центрі поля.
27. Мессі намагався увімкнути себе зразка 2012-го, але м'яч на фланзі у футболіста вибили. Кутовий Лео мав би виконати краще, але не вдалося.
26. Весь світ затримав подих. Лео Мессі у верховій боротьбі зіштовхнувся із Тео Ернандесом і приліг на газон. Обійшлося без лікарів на полі.
24. Збірна Франції почала наповну вмикатися в гру і одразу ж заробила право на штрафний удар. Біля м'яча стоїть Антуан Грізманн.
23. Аргентинець забиває свій 12-й м'яч в рамках чемпіонатів світу, 6-й - в Катарі.
22. Пішла вода гаряча!!! Хто ж як не він!!! Лео Мессі розвів м'яч і воротаря по різних кутах! 1:0!
20. Пенальті!!! Битиме Аргентина!
18. Після подачі Грізманна Жиру завдав удару головою, але м'яч полетів вище поперечки.
17. Тео Ернандес відірвався у вояж на лівому фланзі. Спільними зусиллями Ромеро і Де Пауль зупинили його, але арбітр призначив штрафний удар.
16. Довго так грати вони точно не зможуть. Аргентинці правим флангом побігли вперед. Моліна підключився до атаки і прострілив в недодачу! На м'ячі опинився Ді Марія, але запустив м'яч за межі арени ударом з правої!
14. Аргентина перспективно розігрувала м'яч. В центрі поля опинився Мессі і хитрим пасом намагався вивести партнера на ворота суперника, але Варан перехопив передачу.
12. Першу більш-менш змістовну атаку Франції розпочав Кілліан Мбаппе. Він намагався обігратися із Грізманном, але не зміг наздогнати м'яча вже у штрафному майданчику Мартінеса.
11. Лео запустив довгим пасом Ді Марію, а той вже звично прострілив у штрафний майданчик суперника. Хоч ніхто на пас не відгукнувся, але Альварес не дає змогу спокійно вибити м'яч своєму суперникові.
10. Відчувається, що трибуни відверто підтримують збірну Аргентини. Поки підопічні Скалоні міцно тиснуть на суперника.
9. У матчі пауза. Кіпер французів Лльоріс неприємно зіштовхнувся із захисником аргентинців Ромеро і лежить на газоні. На полі з'явилися лікарі. Втрата гравця такого калібру була б для Франції катастрофою.
8. Збірна Франції змогла нівелювати небезпеку після серії подач аргентинців.
7. Аргентинці одразу біжать вперед після перехоплення. Ді Марія протягнув м'яч по флангу і віддав на Де Пауля. Той пробив, але м'яч після рикошету пішов на кутовий.
5. Після стартового тиску аргентинців м'яч перехопили фрнацузи. Як зазвичай, підопічні Дешама контролюють м'яч через гравців центральної лінії.
4. Красиво, панове! Після комбінації з партнером біля штрафного Лльоріса отримав м'яч Тальяфіко і завдав непоганого удару в площину воріт.
3. Аргентинці контролюють м'яч і намагаються розвивати свої атаки флангами.
2. Перший напів момент в матчі від Аргентини. Альварес увірвався в штрафний майданчик французів і отримав зручний черпачок на ліву ногу. Хуліан зовсім трошки не дотягнувся до «круглого».
1. Стартуємо! Аргентинці на перших секундах заволоділи м'ячем. Франція тисне, але
Матч розпочався!!!
16:55. Вболівальники готові підтримувати своїх кумирів! Футболісти готові до матчу всього свого життя! 5 хвилин і стартуємо!


The atmosphere at this #FIFAWorldCup final 🔥 pic.twitter.com/sKQAwrFdk3
— FIFA World Cup (@FIFAWorldCup) December 18, 2022

16:50. Приготуймося, панове! До початку матчу - 10 хвилин!
16:35. Гравці збірної Франції готуються до головного матчу Мундіалю.


Les Bleus terminent leur échauffement 👊

Coup d'envoi de la finale dans 20 minutes ! ⏳#ARGFRA | #FiersdetreBleus pic.twitter.com/Rxs1WCu4rg
— Equipe de France ⭐⭐ (@equipedefrance) December 18, 2022


16:30. Максимальна концентрація! До початку фіналу - півгодини.
16:20. Футболісти виходять на передматчеву розминку! До початку фіналу залишилося 40 хвилин.


#Qatar2022

🫡 Te seguimos, capitán 🔟 pic.twitter.com/uFafuDmoAm
— Selección Argentina 🇦🇷 (@Argentina) December 18, 2022

16:10. Французькі вболівальники вже зачекалися початку матчу. 50 хвилин!


#Qatar2022

La Selección @Argentina ya se encuentra en el estadio.

Desde las 12, 🇦🇷 vs. 🇫🇷 pic.twitter.com/9nCgqomEIG
— Selección Argentina 🇦🇷 (@Argentina) December 18, 2022

16:00. Підопічні Ліонеля Скалоні теж вже на стадіоні! До головного матчу чотириріччя залишилася одна година!


#Qatar2022

La Selección @Argentina ya se encuentra en el estadio.

Desde las 12, 🇦🇷 vs. 🇫🇷 pic.twitter.com/9nCgqomEIG
— Selección Argentina 🇦🇷 (@Argentina) December 18, 2022

15:55. Через 8 років після програного фіналу Мундіалю, Лео Мессі знову вийшов до фіналу чемпіонату світу. Ще одна спроба!


One more time 🇦🇷#FIFAWorldCup | #Qatar2022 pic.twitter.com/2tgYdhn7ms
— FIFA World Cup (@FIFAWorldCup) December 18, 2022

15:51. Відомо, хто вийде в стартовій одинадцятці збірної Аргентини на гру: Мартінес - Моліна, Ромеро, Отаменді, Тальяфіко - Ді Марія, Де Пауль, Фернандес, Маккалістер - Альварес, Мессі.


The line-ups are in!

Today's #FIFAWorldCup Final Starting XIs for Argentina and France ⤵️
— FIFA World Cup (@FIFAWorldCup) December 18, 2022

15:50. До вашої уваги стартовий склад збірної Франції на фінал чемпіонату світу з футболу: Лльоріс - Ернандес, Упамекано, Варан, Кунде - Рабіо, Чуамені, Грізманн - Мбаппе, Жиру, Дембеле.
15:45. Пам'яті Дієго Марадони! Година і 15 хвилин до старту матчу, але вболівальники уже збираються біля стадіону! Колоритні аргентинці демонструють свою любов до двох найвизначніших «десяток» в історії Аргентини, а, можливо, й у світі.


#Qatar2022

⚽ 26 jugadores pero alentamos más de 47 millones. ¡Hoy jugamos todos! 💪#VamosArgentina 🇦🇷 pic.twitter.com/OJ1s6VzJW1
— Selección Argentina 🇦🇷 (@Argentina) December 18, 2022

15:40. Команди тим часом уже всередині стадіону «Лусаїл Айконік». До матчу трохи більше години!


𝙽𝚘𝚜 𝘀𝗼𝗹𝗱𝗮𝘁𝘀 𝚜𝚘𝚗𝚝 𝚕𝚊̀ ! 🫡#ARGFRA | #FiersdetreBleus pic.twitter.com/aYxt3QcaJq
— Equipe de France ⭐⭐ (@equipedefrance) December 18, 2022

15:35. Саме у цих бутсах сьогодні свій 26-й, рекордний матч на чемпіонаті світу зіграє лідер і капітан збірної Аргентини Лео Мессі.


#Qatar2022

Hoy más que nunca, la ⚽ siempre al 🔟 pic.twitter.com/KTshhXqOR9
— Selección Argentina 🇦🇷 (@Argentina) December 18, 2022

15:30. Допис чистої краси! Ось він, омріяний, бажаний і величний. Саме за цей кубок сьогодні змагатимуться Аргентина і Франція!

15:25. Трошки більше ніж півтори години до старту матчу. До вашої уваги роздягальна збірної Франції!


Vestiaire prêt à accueillir les Bleus pour la 𝗴𝗿𝗮𝗻𝗱𝗲 𝗳𝗶𝗻𝗮𝗹𝗲 🔥#ARGFRA | #FiersdetreBleus pic.twitter.com/C2sltEWQMY
— Equipe de France ⭐⭐ (@equipedefrance) December 18, 2022

15:20. Далі - історичний дискурс. Востаннє збірні Аргентини і Франції зустрічалися на чемпіонаті світу-2018 на стадії 1/8 фіналу. Перемогу тоді святкували, ясна річ, чинні чемпіони світу. Французи перемогли Аргентину із шаленим рахунком - 4:3.
15:15. До вашої уваги трохи експертної думки про фінал. Перед матчем ми поспілкувалися зі знавцем європейського футболу, колишній гравцем збірної України Євгеном Левченком. Його думки про фінал тут.
15:10. Хвилинка пізнавальної інформації! І Аргентина, і Хорватія мають у своєму доробку по дві перемоги на Мундіалях. Франція грала у фінальних матчах ЧС 3 рази. В Аргентини таким матчів було 5.
15:00. Добрий день, шановні друзі! Сьогодні Аргентина і Франція між собою визначать, хто заслуговує підняти над головою кубок чемпіонів світу. Ми разом з вами слідкуватимемо за цим протистоянням. Спеціально до фінального поєдинку наша редакція підготувала для вас прев'ю до матчу, а також порівняльну інфографіку обох команд за основними показниками.

18 грудня 2022 року. Лусаїл (Катар), «Національний стадіон». Початок матчу - о 17.00. Температура повітря +24С.
Збірні Аргентини та Франції розіграють звання переможця XXII чемпіонату світу з футболу.
Стартові склади:
Аргентина - Мартінес, Моліна, Ромеро, Отаменді, Тальяфіко, Ді Марія, Де Пауль, Фернандес, Маккалістер, Альварес, Мессі.
Головний тренер - Ліонель Скалоні.
Франція - Лльоріс, Ернандес, Упамекано, Варан, Кунде, Рабіо, Чуамені, Грізманн, Мбаппе, Жиру, Дембеле.
Головний тренер - Дідьє Дешам.
Арбітр - Шимон Марциняк (Польща).
На шляху до фіналу Аргентина виграла груповий турнір у квартеті С, а у плей-офф по черзі перемогла Австралію - 2:1, Нідерланди у серії пенальті - 4:3 (2:2) та Хорватію - 3:0.
Лідер групи D Франція в 1/8 фіналу взяла гору над Польщею - 3:1, у чвертьфіналі завдала поразки Англії - 2:1, а у півфіналі здолала Марокко - 2:0.
Аргентина ушосте виступить у вирішальному матчі чемпіонату світу, здобувши «золото» у 1978 та 1986 роках.
Для Франції це буде четвертий фінал на Мундіалях, після тріумфів у 1998 та 2018 роках.
Як повідомлялося, у матчі за третє місце ЧС-2022 Хорватія переграла Марокко (2:1).
Фото: globallookpress.com, FIFA, Getty Images.