Ірина Геращенко – друга.

У Нідерландах відбувся турнір Continental Gold Tour на FBK Games, передає Укрінформ.
У секторі стрибків у висоту Україну представляло 3 спортсменки – Ярослава Магучіх, Ірина Геращенко та Юлія Левченко.
Магучіх здобула перемогу з результатом 200 см, цю висоту вона взяла з першої спроби. Планка 205 см не підкорилась українці. Ярослава виграла третій турнір з трьох у цьому сезоні.
Геращенко з особистим рекордом сезону, 193 см, стала другою. Юлія Левченко також встановила найкращий особистий рекорд у цьому сезоні – 190 см та стала четвертою на цьому турнірі, поступившись третьому місцю за кількістю спроб.
Як повідомляв Укрінформ, на етапі Діамантової ліги в Марокко Магучіх встановила новий рекорд сезону – 201 см.

Фото: diamondleague.com