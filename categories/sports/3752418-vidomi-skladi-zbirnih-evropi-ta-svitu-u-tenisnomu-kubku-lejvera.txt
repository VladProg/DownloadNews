Збірні Європи та світу оголосили остаточні склади на командний тенісний Кубок Лейвера.

Цьогоріч змагання пройдуть 22-24 вересня у Ванкувері (Канада), передає Укрінформ.
Збірна Європи:
Гольгер Руне (Данія, №4 ATP)
Каспер Рууд (Норвегія, 5)
Стефанос Циципас (Греція, 7)
Андрій Рубльов (нейтральний статус, 8)
Губерт Гуркач (Польща, 17)
Гаель Монфіс (Франція, 163)
Капітан: Б'єрн Борг
Збірну світу:
Тейлор Фрітц (США, 9)
Френсіс Тіафо (США, 10)
Томмі Пол (США, 14)
Фелікс Оже-Альяссім (Канада, 15)
Франсіско Серундоло (Аргентина, 20)
Бен Шелтон (США, 46)
Капітан: Джон Макінрой.
Кубок Лейвера буде розіграний ушосте. Минулого року збірна світу вперше змогла обіграти команду Європи і завоювати трофей.
Під час минулорічного розіграшу командного турніру свій останній професіональний матч провів знаменитий швейцарець Роджер Федерер.
На фото: Гаель Монфіс//btu.org.ua.