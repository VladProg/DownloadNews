Першою «ракеткою» України залишається Олексій Крутих, який нинішнього тижня піднявся на три сходинки рейтингу Асоціації тенісистів-професіоналів (АTP).

23-річний киянин посідає 182-е місце у світовій класифікації, передає Укрінформ.
Віталій Сачко також покращив позиції, піднявшись на 266-те місце (+9), а Ілля Марченко розпочинає новий тиждень на 345-й сходинці (+11).
Ерік Ваншельбойм і Олександр Брайнін оновили особисті досягнення, - 426-те (+9) та 770-те (+17) місця відповідно.
У національному парному рейтингу лідерство утримує Денис Молчанов - 85-те місце (+7). Владислав Манафов опустився на 107-у сходинку (-4), а Олег Приходько посідає 136-ту позицію (-7).
Фото: btu.org.ua.