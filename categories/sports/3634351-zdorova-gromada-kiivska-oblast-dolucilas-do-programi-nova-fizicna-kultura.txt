Освітяни Київської області долучилися до комплексної програми Parimatch Foundation «Нова фізична культура», яку фонд третій рік поспіль реалізує на території України, підтримуючи експертний потенціал вчителів фізкультури та оснащуючи матеріально-технічну базу сучасним спортивним інвентарем.

Вперше в Київській області пройшов дводенний навчально-практичний семінар «Сучасні навички та практичні кейси вчителя фізичної культури» для керівників місцевих органів управління освітою та вчителів фізичної культури закладів загальної середньої освіти Київщини. Захід проходив на базі Щасливського навчально-виховного ліцею.


Організаторами виступили міжнародний благодійний фонд Parimatch Foundation разом з Державною науковою установою «Інститут модернізації змісту освіти», Комітетом з фізичного виховання та спорту Міністерства освіти і науки України та Київською військовою обласною адміністрацією.

Основною темою заходу стала презентація проєкту програми «Нова фізична культура» як запорука розвитку громад в межах якої були запропоновані нові моделі проведення уроків фізкультури в школах. Модельна програма про нову фізичну культуру спрямована на розвиток навичок вчителя.

Керівники місцевих органів управління освітою та вчителі фізичної культури відвідали тренінги з корисним контентом та практичною складовою, майстер-класи з варіативних модулів навчальної програми (регбі, фрисбі, петанк, доджбол, гандбол, дитяча легка атлетика). В межах заходу відбулася семінар-нарада за участю представників спортивної та освітньої галузі Київщини на якій обговорили стан фізичної культури та шляхи підвищення ефективності галузі.

«Цей захід — про зміну стереотипів у викладанні. Реформа стосується нової фізичної культури — йдеться про здоров’я дітей. І тут велика роль вчителя фізкультури, адже змінити стиль викладання за новими модулями має безпосередньо він, а не тільки ми на нарадах. У центр всього треба поставити дитину і від того рухатися», — зазначила заступниця голови Київської ОВА Жанна Осипенко.
З-поміж учасників семінару було обрано 25 освітніх амбасадорів, які продовжують додаткове поглиблене навчання та після закінчення візьмуть участь у підготовці навчання 1000 вчителів фізичної культури області за програмою фонду для того, щоб діти із більшою зацікавленістю займалися на уроках.

Вчителям для інноваційних методів роботи від фонду також було передано 70 спортивних наборів. А презентував програму про активні спортивні громади в межах програми «Нова фізична культура» Вадим Місюра, директор представництва міжнародного благодійного фонду Parimatch Foundation в Україні.

«Розвиток педагогів без впровадження інновацій та практичного закріплення знань практично неможливий. І тут важливо також мати інструментарій, яким є, наприклад, і спортивний інвентар, з яким можна працювати і якого критично мало сьогодні. Тому наш фонд забезпечив 10% шкіл Київського регіону сучасним спортивними наборами на загальну суму 897 000 грн, завдяки чому якість надання освіти в фізичній галузі підвищиться. Один набір містить футбольні, баскетбольні, волейбольні та футзальні м’ячі, конуси та маніжки для тренувань, набори для бадмінтону, шашок, шах і дартсу, координаційні сходи та фрисбі. Завдяки спільній взаємодії з місцевими органами влади ми віримо, що в наступні пару років спортивний інвентар з’явиться в усіх школах громад, в першу чергу завдяки врахуванню цих програм у місцевих бюджетах», — розповів Вадим Місюра. «Ми вперше залучаємо спільно вчителів та керівників управлінь освіти громад до безкоштовних інформаційних та освітніх навчань, які проводимо за підтримки Міністерства освіти і науки України в межах меморандуму про співпрацю».

Попри повномасштабне вторгнення право дітей на здобуття освіти забезпечується. Вчителі героїчно тримають освітній фронт, продовжуючи навчати, розвивати та забезпечувати належний освітній процес. Parimatch Foundation разом з партнерами продовжить активно підтримувати державні ініціативи та робити свій вклад в освітню галузь. Особливу увагу фонд приділяє освітнім продуктам, які покликані допомогти вчителям, освітнім управлінцям, батькам і опікунам опанувати необхідний інструментарій, який допоможе зробити заняття фізичною культурою корисними, цікавими, інклюзивними та ефективними для дітей.

Зазначимо, що учасниками пілотного проєкту щодо організації тренінгу на тему «Сучасні навички та практичні кейси вчителя фізичної культури» стали освітяни Рівненської області. Учасниками стали понад 60 вчителів фізичної культури закладів загальної середньої освіти та працівники департаменту освіти Рівненщини. Фонд офіційно передав спортивного інвентарю 20-ом навчальним закладам області.