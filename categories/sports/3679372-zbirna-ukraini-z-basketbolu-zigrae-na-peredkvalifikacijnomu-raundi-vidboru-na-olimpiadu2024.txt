Чоловіча збірна України з баскетболу зіграє на передкваліфікаційному раунді відбору на Олімпіаду-2024 у Парижі.

Про це повідомила пресслужба ФБУ, передає Укрінформ.
У передкваліфікаційному раунді візьмуть участь 16 команд.
12 з цих національних збірних вийшли до другого кваліфікаційного раунду відбору на ЧС-2023, але не потрапили на сам чемпіонат. Це Україна, Ісландія, Нідерланди, Угорщина, Боснія і Герцеговина, Чехія, Швеція, Ізраїль, Естонія, Туреччина, Бельгія та Велика Британія.
Ще чотири збірні додадуть за рейтингом ФІБА.
Серед 16 збірних розіграють лише 2 путівки до кваліфікаційного олімпійського турніру.
Жеребкування передкваліфікаційного раунду відбудеться на початку травня. Матчі пройдуть з 12 по 20 серпня 2023 року.
Фото: ФБУ