Аркадій Карцан поділився враженнями від перемоги на чемпіонаті України з боксу у ваговій категорії 92 кілограми.

Він сказав про це в коментарі Укрінформу.


«Спершу хочу подякувати ЗСУ за можливість боксувати, за можливість представляти Хмельниччину на чемпіонату України з боксу. Дякую за захист нашої країни. У фіналі супротивник продемонстрував якісний бокс, тому ми показали гарний бій. Далі готуватимемося до ліцензійних змагань, щоб була змога представити нашу країну на Олімпійських іграх. Перемагати вдома приємно, але основна мета - олімпійська ліцензія», - сказав він.


Боксер також наголосив на готовності здобути олімпійську ліцензію на турнірі в Італії.


«Зі здоров’ям все добре, працюватиму далі. Мені зовсім трошки не вистачило, щоб здобути ліцензію на Європейських іграх. Хочемо здобути право на участь в Олімпіаді на наступних змаганнях в Італії», - підсумував Карцан.


Як повідомлялося, у Львові відбувся чемпіонат України з боксу.


Фото: instagram.com