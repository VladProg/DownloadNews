Кучер тренував «Металіст» (тоді - «Метал») у 2020-2022 роках.

Звільнений з посади головного тренера «Дніпра-1» Олександр Кучер може повернутися в «Металіст», повідомляє Sport.ua, передає Укрінформ.
40-річний фахівець може знову очолити харківську команду. Умова для призначення Кучера - «Металіст» на чолі з Андрієм Аніщенком не показуватиме в Першій лізі нормальні результати.
Потенційне повернення Кучера в харківську команду стане ініціативою Євгена Краснікова, який кілька днів тому залишив посаду спортивного директора «Дніпра-1» і зізнався, що повертається до роботи у «Металісті».
«Металіст» в стартових чотирьох турах Першої ліги здобув 1 перемогу, 1 нічию та двічі програв, команда займає сьоме місце з десяти в групі А турніру.

Кучер тренував «Металіст» (тоді - «Метал») у 2020-2022 роках, за два роки вивів команду з Другої ліги в УПЛ.
Фото: upl.ua