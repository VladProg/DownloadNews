Перша «ракетка» України Еліна Світоліна повідомила, що приїхала до Одеси, щоб привітати з Днем народження свою бабусю.

Тенісистка також розповіла, що вже отримала дозвіл від лікарів повернутися до тренувань і за кілька тижнів почне готуватися до нового сезону безпосередньо на тенісному корті, передає Укрінформ.
«Сьогодні - чудовий день для моєї улюбленої бабусі. Я безмежно рада, що можу святкувати цю особливу подію разом із нею тут, у прекрасній Одесі», - написала спортсменка у соцмережах.
Як повідомлялося, Світоліна завершила сезон після Відкритого чемпіонату США через проблеми з ногою і деякий час змушена була носити ортез.
Фото: btu.org.ua.