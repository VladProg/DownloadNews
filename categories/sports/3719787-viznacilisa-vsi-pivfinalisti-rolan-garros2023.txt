На другому в сезоні турнірі серії Grand Slam Відкритому чемпіонаті Франції з тенісу завершилися чвертьфінальні матчі.

Як повідомляв Укрінформ, серб Новак Джокович, обігравши росіянина Карена Хачанова (4:6, 7:6 (7:0), 6:2, 6:4), розіграє путівку у фінал з іспанцем Карлосом Алькарасом, який переміг Стефаноса Ціципаса з Греції (6:2, 6:1, 7:6 (7:5).
За другу вакансію посперечаються Олександр Зверєв з Німеччини, завдавши поразки аргентинцю Томасу Мартіну Етчеверрі (6:4 3:6, 6:4,6:3), та фіналіст «Ролан Гаррос» 2022 року норвежець Каспер Рууд - після перемоги над Гольгером Руне з Данії - 6:1, 6:2, 3:6, 6:3.
Нагадаємо, у півфіналах жіночого одиночного розряду полька Іга Швьонтек зустрінеться з бразилійкою Беатріс Хаддад Майєю, а білоруска Аріна Соболенко зійдеться з чешкою Кароліною Муховою.
«Ролан Гаррос» триватиме до 11 червня.
На фото: Каспер Рууд (Getty Images).