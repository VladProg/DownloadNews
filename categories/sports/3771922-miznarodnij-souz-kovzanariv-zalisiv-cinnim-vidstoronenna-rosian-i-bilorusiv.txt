Міжнародний союз ковзанярів (ISU) залишив у силі відсторонення російських і білоруських спортсменів від міжнародних змагань.


Відповідну заяву опублікували на сайті ISU, передає Укрінформ.
«ISU підтримує Федерацію ковзанярського спорту України з початку війни, впроваджуючи рішення 2469, а також надаючи фінансову підтримку українським фігуристам.
ISU знову заявляє про своє співчуття та солідарність з усіма, хто постраждав від війни в Україні. ISU рішуче засуджує вторгнення Росії в Україну. Рада ISU вирішила вивчити питання здійснення потенційних шляхів реалізації рекомендацій МОК.
Рада продовжить стежити за ситуацією в Україні та її впливом на діяльність ISU, а також рішення та їх реалізацію у рамках Олімпійського руху. Рішення ISU 2469 (про відсторонення - прим.) залишається чинним», - йдеться в повідомленні.
Як повідомлялося, ISU відсторонив росіян і білорусів від змагань у березні 2022 року.
Фото: Getty Images