Бронзова призерка ЧС-2023 з карате Анжеліка Терлюга розповіла про можливе завершення карʼєри після ситуації з болгаркою Івет Горановою у півфіналі турніру.

Як передає Укрінформ, вона сказала про це для Суспільного Спорт.


«Немає слів. Розчарування, біль. Дуже погано минули ці дні. Досі не розумію усього, що сталося в середу. Повністю незадоволена результатом цих змагань. Мені потрібен час, щоб зрозуміти, чи хочу я залишатися у спорті», - сказала Терлюга.


Півфінальна сутичка завершилась з рахунком 14:11 на користь Терлюги. Однак після завершення команда Горанової подала протест і бій повернули на час 1.17 з рахунком 5:4 на користь болгарки.


Протест був пов’язаний з тим, що на табло не йшов відлік часу. У повторній сутичці Анжеліка програла – 4:6.


Як повідомлялося, Терлюга виграла бронзу ЧС з карате – суперниця з Ірану не вийшла на поєдинок через травму.


Фото: twitter.com/OlympicUA