Казахстансько-українский дует Андрій Голубєв - Денис Молчанов вийшов до півфіналу турніру Асоціації тенісистів професіоналів (АТР) серії Challenger у Римі (Італія) із призовим фондом €73 тис.

В 1/4 фіналу парного розряду Голубєв та Молчанов взяли гору над посіяним під 4-м номером тандемом Дієго Ідальго (Еквадор) - Патрік Ніклас Салмінен (Фінляндія) - 6:3, 2:6, 10:4, передає Укрінформ.
Путівку у фінал змагань казахстансько-українська пара розіграє з лідерами «посіву» французами Садіо Думбія та Фабьєном Ребулем, які у свою чергу обіграли іспанський тандем Іньїго Сервантес - Оріоль Рока Баталья - 7:6 (7:2), 6:3.

Турнір в італійській столиці триватиме до 30 квітня.
Фото: Srpska Open.