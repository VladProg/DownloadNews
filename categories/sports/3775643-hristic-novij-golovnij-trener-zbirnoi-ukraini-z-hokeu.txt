Контракт розрахований на один рік.

Федерація хокею України оголосила про призначення Дмитра Христича на посаду головного тренера національної збірної України, передає Укрінформ.
Христич – чемпіон світу у складі СРСР (1990), найрезультативніший українець в історії НХЛ. Спеціаліст вже працював у збірній України у якості асистента у 2008-2012-му, 2021-2022 роках.

Його асистентами будуть чинний наставник київського «Сокола» Олег Шафаренко і канадець Нік Філан. Контракт з новим тренерським штабом розрахований на 1 рік.

ФХУ також повідомила, що головне завдання – вихід збірної України в дивізіон 1А, а також омолодження складу.

«Христич здійснюватиме загальне управління командою, прийматиме остаточні кадрові і стратегічні рішення. Шафаренко відповідатиме за тактичну і стратегічну підготовку команди до головних змагань, плануватиме та здійснюватиме тренувальний процес.

Філан відповідатиме за аналітичну підготовку, вивчатиме можливості кандидатів у збірну, аналізуватиме гру суперників і вноситиме пропозиції щодо підготовки до окремо взятих суперників», - йдеться в заяві ФХУ.

Як повідомляв Укрінформ, раніше збірну очолював Вадим Шахрайчук.

Фото: facebook.com/fhu.com.ua