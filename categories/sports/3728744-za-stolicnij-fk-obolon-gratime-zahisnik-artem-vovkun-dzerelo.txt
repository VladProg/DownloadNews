Київський футбольний клуб «Оболонь» підписав контракт із колишнім захисником ФК «Львів» Артемом Вовкуном.

Як повідомив сайту Sportarena агент Ярослав Зварич, «пивовари» мають намір оголосити про перехід найближчим часом, передає Укрінформ.
Київський клуб може також підписати іншого гравця «Львова», воротаря Олександра Рибку.
Минулого сезону 21-річний Вовкун зіграв у 20-ти матчах в УПЛ, не відзначившись результативними діями. Раніше захисник виступав за словацьку команду «Михаловце» та український клуб «Мункач» (Мукачево).
Додамо, що «Оболонь» посіла друге місце в Чемпіонській групі Першої ліги і в новому сезоні виступить в елітному дивізіоні чемпіонату України - УПЛ.
Фото: instagram.com/yaroslavzvarych.