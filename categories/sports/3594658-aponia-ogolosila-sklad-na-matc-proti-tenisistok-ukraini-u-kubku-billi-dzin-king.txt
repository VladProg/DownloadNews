Матчева зустріч плей-офф Кубка Біллі Джин Кінг між жіночими тенісними збірними Японії та України відбудеться 11-12 листопада в Осаці.

Як повідомляє BTU, на поєдинок проти України капітан японської команди Тосіхіса Цутіхасі заявив п'ять тенісисток, передає Укрінформ.
Склад збірної Японії:
1. Місакі Дої (№109 рейтингу WTA в одиночному розряді та №103 WTA - у парі)
2. Моюка Утідзіма (№113 WTA - №147 WTA)
3. Ена Сібахара (№589 WTA - №13 WTA)
4. Саяка Ісії (№884 WTA - №1397 WTA)
5. Сюко Аояма (№18 WTA - у парі).
Збірні Японії та України вдруге зустрінуться у Кубку Біллі Джин Кінг. Минулого року українки з рахунком 4:0 перемогли японок на домашніх кортах у Чорноморську.
Переможець протистояння в Осаці наступного сезону зіграє в раунді Qualifiers за місце у Фіналі Кубка Біллі Джін Кінг.
Фото: BTU.