Союз європейських футбольних асоціацій (УЄФА) скоротив заявки національних збірних на Євро-2024 з футболу до максимум 23-х гравців.

До початку пандемії COVID-19 заявки збірних на великих міжнародних форумах складалися з 23-х футболістів. Перед Євро-2020 (пройшов у 2021 році) та чемпіонатом світу-2022 у Катарі заявки розширилися до 26-ти гравців, передає Укрінформ.
Наступного року на континентальній першості УЄФА повернеться до своїх попередніх обмежень.
Основний раунд кваліфікації Євро-2024 завершиться 21 листопада нинішнього року. Відбір визначить 20 команд, які отримають прямі путівки до фінальної частини турніру.
Україна проведе вирішальний матч кваліфікації з Італією у понеділок, 20 листопада. Номінально домашня зустріч «синьо-жовтих» відбудеться у німецькому місті Леверкузен.
Фото: uefa.com.