Українська тенісистка Еліна Світоліна підвела підсумки свого виступу на Вімблдоні-2023 після поразки від Маркети Вондроушової з Чехії у півфінальному поєдинку.

Еліна сподівається, що іще зможе отримати свій шанс, передає Укрінформ.
«Я розчарована матчем, своїм виступом цього дня. Загалом же, звичайно, це був чудовий турнір. У півфіналі я намагалася боротися, але, думаю, що трохи сама себе змушувала поспішати. Я невдало подавала за рахунку 4:3. Думаю, що це також був нервовий момент для Маркети, бо довести півфінал до перемоги ніколи не буває легко. І я намагалася боротися до останнього, хоча й не показала свою найкращу гру. Не вийшло. Суперниця зіграла відмінно. Мене підтримували протягом усього турніру, Британці дуже допомагають нам різним чином, вони багато зробили для тих українців, хто приїхав сюди на початку війни. Я дуже вдячна всім людям за цю підтримку на всіх рівнях. Я отримала багато повідомлень від різних людей. Сподіваюся, що українці продовжуватимуть мене підтримувати, а також на те, що зможу отримати ще один шанс», - сказала укракїнська тенісистка.
Як повіомляв Укрінформ, у півфінальному матчі третього у сезоні турніру серії Grand Slam Світоліна за 1 годину 20 хвилин поступилася Вондроушовій з рахунком 3:6, 3:6.
Фото: btu.org.ua.