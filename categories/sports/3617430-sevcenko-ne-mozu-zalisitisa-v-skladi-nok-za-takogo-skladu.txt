Колишній головний тренер збірної України з футболу Андрій Шевченко відмовився від посади віцепрезидента НОК.

Про це він повідомив на своїй сторінці в Фейсбук, передає Укрінформ.


«У найважчий час в історії моєї країни я гордий бути поруч з Україною і допомагати усім, чим можу, задля нашої перемоги. Я вважаю почесною роботу в Національному олімпійському комітеті, розумію важливість його розвитку. Водночас я не можу залишитися в складі НОК за такого складу. Ми платимо за свою свободу безмежно високу ціну життями найкращих з українців. Мусимо бути гідними їх», - написав Шевченко.


Як повідомляв Укрінформ, вчора Андрія Шевченка обрали віцепрезидентом НОК. Президентом Національного Олімпійського Комітету України обрали Вадима Гутцайта. Григорія Суркіса, Нестора Шуфрича, Олександра Усика, Марину Бех-Романчук, Лілію Подкопаєву та інших включили до складу членів НОК.

Фото: Getty Image