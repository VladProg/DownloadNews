П’ять медалей вибороли українські спортсмени на відкритому Кубку Європи з веслувального слалому.

Змагання завершилися у словацькому місті Ліптовський Мікулаш, передає Укрінформ.
Двічі зійшла на п’єдестал 29-річна Вікторія Ус із Києва. Учасниця Олімпійських ігор у Ріо-2016 і Токіо-2020 стала переможницею у байдарці та бронзовою медалісткою у каное.
Ще три медалі принесла українській збірній дисципліна каяк-крос.
У чоловіків другим та третім стали відповідно Олександр Федоренко і Богдан Поліщук. У жінок «бронзу» здобула Анна Личко.
Фото: www.facebook.com/olympicua.