На рахунку «синьо-жовтих» 5 «бронзових» нагород.

Молодіжна збірна України з карате виборола п'ять бронзових нагород на чемпіонаті світу, передає Укрінформ.

Це рекордна кількість нагород за всю історію участі української молодіжки на світових чемпіонатах.

На мундіалі українські спортсмени взяли участь у семи бронзових фіналах, з яких виграли п’ять.

Призерами ЧС-2022 стали Анна Ващишин (куміте кадети -47 кг, Юніон, Львів), Дарія Булай (куміте кадети 54+ кг, Лідер, Чернівці), Поліна Марченко (куміте юніори -48 кг, Тігрьонок, Одеса), Назарій Пранничук (куміте кадети -57 кг, Лідер, Чернівці), Нікіта Філіпов (U21 куміте -60 кг, Чемпіон, Київ).

Змагання проходили у місті Конья у Туреччині.



Як повідомляв Укрінформ, збірна України здобула дев'ять нагород на змаганнях Budapest Open 2022 у столиці Угорщини.


Фото: karate.ua