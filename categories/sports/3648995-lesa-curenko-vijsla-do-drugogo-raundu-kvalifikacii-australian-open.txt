Українська тенісистка Леся Цуренко успішно провела стартовий поєдинок відбіркової сітки Відкритого чемпіонату Австралії із призовим фондом $30,623,800.

У першому колі відбору українка (№ 134 WTA) не залишила шансів японці Юкі Найто (225) - 6:2, 6:1, передає Укрінформ.
Матч тривав 58 хвилин.
Цуренко здобула другу перемогу над Найто: минулого року вона обіграла японку у фіналі кваліфікації «Ролан Гаррос».
У другому раунді відбору Australian Open Леся зіграє проти Альони Большової (145), яка представляє Іспанію.
Фото: Getty Images.