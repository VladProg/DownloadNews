Українець Вадим Урсу став переможцем турніру Міжнародної федерації тенісу (ITF) Sharm ElSheikh в Єгипті із призовим фондом $15 тис.

У фіналі змагань Урсу (№715 світового рейтингу) здобув вольову перемогу над посіяним під 4-м номером словенцем Бором Артнаком (№594) - 1:6, 6:1, 6:2, передає Укрінформ.
26-річний українець вшосте у кар'єрі зіграв у фіналі турніру ITF в одиночному розряді і завоював свій третій титул.
Зазначимо, що Урсу не виступав у про-турі з кінця листопада 2020 року і повернувся лише у серпні нинішнього року, вигравши у жовтні трофей на хардових змаганнях ITF в єгипетському Шарм-еш-Шейху.
Фото: btu.org.ua.