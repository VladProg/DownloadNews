Клуб українця гарантував собі місце у Лізі 1.

«Марсель» ухвалив рішення викупити контракт українського півзахисника Руслана Маліновського в «Аталанти», повідомляє RMC Sport, передає Укрінформ.
Згідно з орендним договором, Маліновський ставав повноправним гравцем «провансальців» за умови збереження прописки клубу у французькій Лізі 1.
За 11 турів до закінчення чемпіонату «Марсель» гарантував собі місце в елітному дивізіоні - 33 очки до зони вильоту. А Руслан став повноцінним футболістом «Марселя» до літа 2027 року.
Сума трансферу має становити від 10 до 13 мільйонів євро.

Як повідомляв Укрінформ, Маліновський перейшов у «Марсель» на початку січня. За цей час він зіграв 13 матчів і забив 2 голи.
Фото: Getty Image