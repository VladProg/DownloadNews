Туринський «Ювентус» викупив польського форварда «Марселя» Аркадіуша Міліка після оренди.

Про це повідомила пресслужба "б'янконері", передає Укрінформ.
За інформацією RMC Sport, італійський клуб заплатить французькому 6,3 мільйона євро. Ця сума виплачуватиметься протягом трьох років. Також передбачені бонуси у розмірі 1,1 мільйона євро, проте умови їх виплати не називають.
Контракт з 29-річним поляком розрахований до 30 червня 2026 року.
За сезон оренди в «Ювентусі» Мілік забив 9 голів та зробив 1 асист у 39 матчах.
Як повідомлялося, «Ювентус» посів сьоме місце в розіграші Серії А сезону 2022/2023.
Фото: juventus.com