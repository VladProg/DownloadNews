На Рівненщині запрацювала перша школа боксу.

Про це повідомив у Телеграмі голова Рівненської ОВА Віталій Коваль, передає Укрінформ.
«Перша школа боксу на Рівненщині. Відкрили її разом з Міністром молоді та спорту України Вадимом Гутцайтом», - йдеться у повідомленні.
Як зазначається, тут готуватимуть спортсменів тренери збірної України з боксу Валерій та Богдан Даниленки. Через війну вони залишили рідний Харків і переїхали до Рівного разом з кількома перспективними боксерами - призерами чемпіонатів Європи та світу серед молоді.
Голова ОВА подякував всім причетним до відкриття школи на базі Спортивного простору «Праджат».