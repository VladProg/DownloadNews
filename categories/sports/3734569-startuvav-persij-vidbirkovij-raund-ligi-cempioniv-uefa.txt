У Лізі чемпіонів УЄФА пройшли 10 з 15-ти поєдинків першого відбіркового раунду кваліфікації.

Чемпіон Польщі «Ракув» завдяки голу українця Владислава Кочергіна на 54-й хвилині вдома мінімально обіграв естонську команду «Флора» з Таллінна - 1:0, передає Укрінформ.
Представник Болгарії «Лудогорець» українського центрбека Ігоря Пластуна, який провів цю гру на лаві запасних, поступився на виїзді «Баллкані» (Косово) - 0:2.
Результати матчів вівторка:
«Урарту» (Вірменія) - «Зріньскі» (Боснія та Герцеговина) - 0:1
«Лінкольн Ред Імпс» (Гібралтар) - «Карабах» (Азербайджан) - 1:2
«Жальгіріс» (Литва) - «Струга» (Північна Македонія) - 0:0
«Олімпія» (Любляна, Словенія) - «Валмієра» (Латвія) - 2:1
«Ракув» (Польща) - «Флора» (Естонія) - 1:0
«Хамрун» (Мальта) - «Маккабі» (Хайфа, Ізраїль) - 0:4
«Баллкані» (Косово) - «Лудогорець» (Болгарія) - 2:0
«Клаксвік» (Фарерські острови) - «Ференцварош» (Угорщина) - 0:0
«Партизані» (Албанія) - БАТЕ (Білорусь) - 1:1
«Шемрок Роверс» (Ірландія) - «Брейдаблік» (Ісландія) - 0:1.
У середу, 12 липня, зіграють: ФК «Астана» (Казахстан) - «Динамо» (Тбілісі, Грузія), ХІК (Фінляндія) - «Ларн» (Північна Ірландія), «Хекен» (Швеція) - «Нью-Сейнтс» (Вельс), «Фарул» (Констанца, Румунія) - «Шериф» (Молдова), «Слован» (Братислава, Словаччина) - «Есперанж» (Люксембург).
Поєдинки у відповідь відбудуться 18-19 липня.
Нагадаємо, віце-чемпіон України «Дніпро-1» розпочне виступ із другого відбіркового раунду, де зустрінеться з грецьким «Панатінаїкосом» (25/26 липня та 1/2 серпня).
Донецький «Шахтар» стартує у груповому раунді Ліги чемпіонів.
Фото: rakowczestochowa.