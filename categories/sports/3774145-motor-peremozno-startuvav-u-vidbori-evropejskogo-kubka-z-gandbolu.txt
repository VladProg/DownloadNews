Українці здолали «Кер'єнг» з Люксембургу.

«Мотор» з перемоги стартував у Європейському кубку ЄГФ з гандболу, у першій зустрічі чемпіони України здолали «Кер'єнг» з Люксембургу – 31:27 (17:15), передає Укрінформ.
Найрезультативнішими гравцями серед гостей стали Ярослав Котюк, Ілля Близнюк та Юрій Кубатко — по шість голів.
Матч-відповідь між командами відбудеться в суботу, 21 жовтня, на майданчику в словацьких Михайлівцях. Номінальним господарем буде «Мотор».
Переможець пари вийде до третього раунду турніру. Матчі цієї стадії заплановані на кінець листопада — початок грудня 2023 року.
Фото: handball.net.ua