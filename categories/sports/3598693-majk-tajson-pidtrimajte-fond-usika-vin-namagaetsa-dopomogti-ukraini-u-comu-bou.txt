Українець Олександр Усик провів благодійний вечір свого фонду в Каліфорнії, США.


Колишній чемпіон світу Майк Тайсон закликав всіх приєднатися до пожертвувань Usyk Foundation, повідомляє K.O. Artist Sports, передає Укрінформ.
«Хочу привітати чемпіона Усика з усіма його великими досягненнями. Я завжди буду у твоєму кутку, брате. Будь ласка, підтримайте його фонд. Усик намагається допомогти Україні у цьому бою. Благословення Україні», - сказав Тайсон.
Усик провів благодійний вечір за участі свого фонду в The Beverly Hills Hotel в Каліфорнії, США.
Як повідомлялося, в останньому бою Олександр Усик роздільним рішенням суддів переміг Ентоні Джошуа і зберіг свої чемпіонські пояси. Після бою спортсмен повернувся в Україну та вже встиг відвідати українських захисників в різних гарячих точках і в госпіталі.
Фото: Getty Images