У хавбека «Дніпра-1» травмоване коліно.

Півзахисник «Дніпра-1» Ігор Когут пропустить щонайменше два місяці через травму коліна, повідомляє телеграм-канал «УПЛ ТБ», передає Укрінформ.
За їхньою інформацією, Когут травмував коліно в понеділок, 2 жовтня, у матчі дев'ятого туру УПЛ проти «Металіста 1925», у якому «Дніпро-1» переміг із рахунком 1:0.

Точний характер травми футболіста не називається, проте операція 25-річному півзахиснику, найімовірніше, не знадобиться.

У нинішньому сезоні на рахунку Ігоря Когута 1 гол в 11 матчах за «Дніпро-1» у всіх турнірах.
Фото: upl.ua