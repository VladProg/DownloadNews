У чемпіонаті України з футболу серед команд Прем'єр-ліги (УПЛ) 21-24 квітня пройдуть поєдинки чергового, 22-го туру.

Перший ігровий день о 15.00 розпочнуть ковалівський «Колос» та луганська «Зоря», передає Укрінформ.
Програму туру в суботу, 22 квітня, продовжать матчі полтавської «Ворскли» з харківським «Металістом» (13.00), рівненського «Вереса» із закарпатським «Минаєм» (15.00), а також українське дербі між київським «Динамо» та донецьким «Шахтарем» (17.00).
У неділю, 23 квітня, зіграють «Львів» та харківський «Металіст 1925» (13.00), криворізький «Кривбас» та одеський «Чорноморець» (15.00).
У понеділок, 24 квітня, 22-й тур завершать матчі «Дніпра-1» та львівського «Руха» (13.00), «Олександрії» та «Інгульця» із Петрового (15.00).
У турнірній таблиці УПЛ лідирує «Шахтар», у якого 52 очки (після 21-ї гри), далі - «Дніпро-1» - 45 (20), «Зоря» - 43 (21), «Динамо» - 40 (21), «Олександрія» - 33 (20), «Колос» - 30 (21).