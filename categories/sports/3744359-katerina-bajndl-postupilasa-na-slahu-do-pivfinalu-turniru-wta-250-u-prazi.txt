Українська тенісистка Катерина Байндль не зуміла у п'ятницю вийти до півфіналу змагань WTA 250 у Празі (Чехія) із призовим фондом $259,303.

У поєдинку 1/4 фіналу Катерина (WTA 98) програла у трьох сетах Жаклін Крістіан (122) з Румунії - 4:6, 6:1, 2:6, передає Укрінформ.
Суперниці провели на корті 2 години 5 хвилин.
У півфіналі румунська тенісистка зіграє з переможницею протистояння Тереза Мартінцова (Чехія, 109) - Нао Хібіно (Японія, 136).
Фото: j48tennis.net.