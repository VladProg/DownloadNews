У Кубку Франції з футболу визначилися учасники півфінальної стадії розіграшу.

«Марсель» українського хавбека Руслана Малиновського у чвертьфіналі зазнав домашньої поразки від клубу другого дивізіону «Аннесі» у серії 11-метрових ударів - 6:7 (ігровий час - 2:2), передає Укрінформ.
«Марсель» повів у рахунку у середині першого тайму, але після перерви пропустив два м'ячі. На 84-й хвилині чилійський форвард марсельців Алексіс Санчес не реалізував пенальті. Однак господарі зуміли врятуватися на 6-й доданій хвилині, зрівнявши рахунок (2:2).
Малиновський вийшов у стартовому складі «провансальців» і на 67-й хвилині поступився місцем на полі португальському нападнику Вітінью.
Півфіналістами Кубка Франції також стали «Ліон», «Тулуза» та «Нант».
Фото: AFP.