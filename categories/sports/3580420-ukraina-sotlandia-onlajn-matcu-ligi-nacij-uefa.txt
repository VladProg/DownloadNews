Національна збірна України з футболу зустрічається із командою Шотландії у заключному матчі групи 1 дивізіону B Ліги націй УЄФА.

Україна - Шотландія
0:0

Основні статистичні показники матчу(Україна - Шотландія): володіння м'ячем(51:49), удари(11:7), удари в площину воріт(3:1), фоли(14:6), кутові(5:5), жовті картки(3:2).
Матч завершено!!!
90+2. Одна з останніх атак від України в матчі.
90+1. Заміна у Шотландії, Ралстон змінив на полі Хіккі.
90. На жаль, проти Зубкова грали в м'яч. Кутовий для українців. Арбітр додав 4 хвилини до основного часу матчу.
89. Потенційне пенальті в ворота Шотландії. З таким матчем ніякого карвалолу не вистачить.
87. Ва-банк від Петракова. Подвійна заміна у складі українців: Зубков і Пихальонок змінююють на полі Ярмоленка і Малиновського.
86. Шотландія використовує тактику малих фолів і вправно «з'їдає» час.
85. Лунін на виході забрав м'яч після подачі Адамса. Вперед, Андрію, час шивдко витікає з-під рук.
83. Форвард шотландців Дайкс почав грати ліктями і отримав жовту картку.
82. Українці готували хорошу атаку. На жаль, Малиновський не до кінця зрозумів Яремчука в штрафному майданчику Шотландії.
81. Тримаймо кулачки за збірну України. Час починає підтискати.
80. Шотландці починають потягувати час. Не гоже, панове британці!
79. Яремчук незграбно завалив Маклінна. Суддя вирішив обійтися без попередження.
78. Чому ж так не щастить. Степаненко непогано впіймав м'яч робочою лівою ногою, але удар пройшов повз ворота.
77. Ярмоленко правою ногою віддавав перспективний пас в штрафний майданчик, але Тимчик не зміг згрупуватися.
76. У збірної України шанс відзначитися з кутового. Малиновський знайшов Степаненка, а той скинув назад на партнерів по команді.
74. Нехай щастить, козаки! Заміна у «синьо-жовтих»: Мудрика міняє на полі Циганков, а Довбика - Яремчук. Петраков відмовився йти на ризик. Цікаво!
73. Олександре Васильовичу, дякую, що встигаєте читати нас. На бровці поля готуються до виходу на поле Яремчук і Циганков.
72. Ми, звісно, ні на що не натякаємо, але, можливо, варто освіжити склад українців. Зубков і Яремчук чекають.
71. Потрійна заміна у складі Шотландії: Кінгслі змінює на полі Тейлора, Крісті виходить замість Фрейзера, а Армстронг змінив Джека.
69. Довбик виходив один на один з голкіпером, але втратив у швидкості. Артем прибрав одного з захисників на замаху, але далі прорватися не зміг.
68. Тепер Малиновський лягає під потужний удар. Стосовно самовіддачі питань до «синьо-жовтих» немає. Потрібно організовувати результат.
66. ПРОХІД ЗАБОРОНЕНО! Миколенко ефектно в підкаті заблокував простріл Фрейзера. Більше того, м'яч зрадницьки вдарився у шотландця і вийшов за межі поля.
65. Ігнатенко зіграв, як справжній професор. Півзахисник, немов скальпелем, висікає м'яч у Хіккі прямо у штрафному майданчику.
64. Довбик зіграв неохайно. Чеговий фол для українців.
62. Черговий нереалізований момент українців! Після подачі з кутового Забарний замикав пас на дальній стійці, але пробив вище воріт. Момент дещо схожий з ударом Ярмоленка у першому таймі.
61. Полегше, Хіккі. Шотландець вирішив зняти з Мудрика футболку ще протягом матчу, але арбітр був невблаганним. Жовта для Хіккі!
60. Довбик(Індзагі) знову потрапив в офсайд після хорошого пасу Малиновського. Попри положення поза грою, Артем все одно не зміг реалізувати ще один небезпечний момент.
59. Бравоооо! Трибуни скандують «Україна». Звісно, це не «Арена Львів»,але українці відчувають несамовиту підтримку від поляків.
57. Футбол переходить у в'язку фазу. Обидві команди намагаються атакувати, але сили полишають футболістів обох кольорів.
56. Мудрик самотній опинивяс на фланзі. Михайло намагався вирізати на Довбика, але захисники шотландців грають надійно.
55. Миколенко вибухнув на супротивника, але Віталія швидко заспокоїли. Ну такииий футбол нам точно не потрібен.
54. Матвієнко жорстко виносить м'яч з штрафного майданчика. За «круглого» зачепився Степаненко і перспективно відправляв у вояж Довбика. Невлучно цього разу.
52. Ярмоленко відривався на оперативний простір, але потрапив в офсайд. Варто відзначити дисциплінований захист Шотландії, вони раз по раз ловлять наших футболістів у штучний офсайд.
50. Десь ми вже це бачили! Ігнатенко завдав потужного удару з-за меж штрафного майданчику, але Гордон знову на місці!
48. Варто реалізовувати такі моменти, щоб футбольна фортуна не зіграла з українцями злий жарт.
47. Мудриииииик! Михайло на швидкості вийшов на ударну позицію і завдав щільного удару в кут воріт. Гордон врятував!
46. Тейлор завдав удару для статистики вбік воріт Луніна!
Другий тайм розпочався!!!
Основні показники першого тайму (Україна - Шотландія): володіння м'ячем(55:45), удари(5:4), удари в площину(1:1), фоли(8:3), кутові(1:3), жовті картки(3:0).
Перерва!!!
45. Команди відверто дограють перший тайм. Сподіваємося, в другому таймі «синьо-жовті» доведуть справу до кінця.
44. Українці під зав'язку тайму намагаються відправити суперника в нокдаун, але шотландці тримаються.
41. Тимчик намагався гарно подати. Подав зовсім ніяково, але пробив непогано.
40. Степаненко намагався впіймати м'яч з лету, але пробив невлучно.
39. Українці перекочують м'ч між захисниками, без небезпеки.
37. Довбик стрибнув на гарних пів метри. Це непогано, але в якості гри варто додавати.
36. Довбик сьогодні народжений в офсайді. Чергове очевидне «поза грою».
34. Малиновський на повному ходу вривався в штрафний майданчик, але не зміг завдати акцентованого удару.
31. Небезпечно. Джек з близької відстані після кутового намагався влучити у площину воріт, але, на щастя, минулося.
30. Дуже нервовий виходить перший тайм. Українцям важко встигати за суперниками.
28. На трибунах лунає славнозвісна пісня харківських фанатів. Тримайся, місто героїв, Харків!
26. Ігнатенко жорстко сфолив проти супротивника прямою ногою і отримав жовту картку. Петраков перехрестився.
25. Панове, видихаємо! Степаненку м'яч влучив у шию/плече, але зовсім не в руку. Арбітр відмінив своє рішення.
24. Пенальті у ворота України! Арбітр пішов переглядати момент з грою рукою.
22. Олдскул від «бізона»! Ярмоленко юіля власного кутового прапорця «з м'ясам» відбирав м'яч. Ще одна жовта картка. Тепер для Андрія.
21. Довбииииииииик! Ще один «бетон» марнуютьукраїнці. Андрій Ярмоленко гроссмейстерськи, шведою виписав витончений пас на Артема Довбика. Той змістився і пробив прямо у голкіпера Гордона.
20. Довбик потрапив у відвертий офсайд. Трошки м'яча протягнув, кепсько пробив, понурив голову - і «додому».
19. Респект, поляки-друзі! Дякуємо за «ЗСУ» на трибунах. Слава Збройним Силам України!
18. Миколенку потрібно заспокоїтися, позаяк щойно він записав до свого пасиву вже третій фол. Грати ще довго.
17. Бачимо, що шотландці не цураються грати подібно до минулого матчу. Як тільки є можливість, вони запускають м'яч в штрафний майданчик. Поки без небезпечних моментів.
16. Перша жовта картка в матчі: Мудрик влетів в Хіккі і перевірив його гомілкостоп.
14. Поки шотладндці виглядають впевненішими з м'ячем, але не намагаються стрімголов летіти вперед. Власне їм і не потрібно.
13. Українці перехопили ініціативу на півхвилини, але Лунін безжально запустив флангом Миколенка. Про такий пас у футбольних колах кажуть «кинув цеглиною».
11. Українці поки намагаються підловити суперників на помилці. Мудрик перехопив м'яч і одразу віддав його вперед. Малиновський одразу переправив на Довбика, але Артема затисли всі разом. Візуально навіть кремезні шотландці виглядають кволо на тлі Довбика.
10. М'яч не критично, але більше тримається у шотландців, українці намагаються не форсувати подій.
9. Тимчик опинився самотнім на фланзі і не зміг вигадати нічого, окрім як імітувати простріл. Хоч щось.
8. Одразу після втраченого моменту Ярмоленко намагався реабілітуватися, але у нього одразу перехопили м'яч.
7. Андріюююююю! Ярмоленко мав 100-відсотковий шанс відкрити рахунок на табло. Мудрик, немов фурія, прорвався по лівому фланзі і буквальнт на підносі передав м'яч капітану збірної України. Андрій запустив вище воріт.
6. Віталій Миколенко вийшов на поле занадто зарядженим. Захисник вдруге збив шотландця і рефері натякнув йому, що слідкує за кількістю і характером грубощів.
3. Україна намагається атакувати через Степаненка й Ігнатенка. Поки комбінації не проходять до кінця. Без небезпеки біля воріт шотландців.
2. Адамс з близької відстані після безглуздої помилки Забарного міг відкривати рахунок на табло. На щастя, «синьо-жовті» змогли заблокувати удар.
1. Миколенко одразу сфолив проти Хіккі і шотландці подали перший трафний удар. Безрезультативно.
Матч розпочався!!!
27 вересня 2022 року. Краків (Польща). Стадіон «Краковія» імені Юзефа Пілсудського. Початок гри - 21.45. Температура +13С.
Стартові склади:
Україна - Лунін, Тимчик, Забарний, Матвієнко, Миколенко, Степаненко, Ігнатенко, Малиновський, Ярмоленко, Довбик, Мудрик.
Головний тренер - Олександр Петраков.
Шотландія - Гордон, Тейлор, Хікі, Хендрі, Портеус, Фрейзер, Макгінн, Джек, Макгрегор, Маклін, Адамс.
Головний тренер - Стів Кларк.
Арбітр - Тасос Сідіропулос (Греція).
Команди розіграють перше місце у групі 1 Ліги В, яке виведе переможця протистояння в елітний дивізіон А Ліги націй.
У паралельному матчі на «Авіва Стедіум» у Дубліні зійдуться Ірландія та Вірменія. За регламентом змагань, остання команда квартету у наступному циклі виступатиме в Лізі С.
Турнірна таблиця: Шотландія - 12 очок, Україна - 10, Ірландія - 4, Вірменія - 3.
Фото: cracovia.pl.