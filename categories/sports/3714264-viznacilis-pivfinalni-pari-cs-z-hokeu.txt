Латвія вперше в історії вийшла у півфінал ЧС з хокею.

На чемпіонаті світу з хокею було зіграно чвертьфінальні матчі, у півфінал вийшли збірні США, Німеччини, Канади та Латвії, передає Укрінформ.
Першим півфіналістом світової першості стала збірна США. Американці в 1/4 фіналу перемогли Чехію – 3:0. Також у наступний раунд плей-оф пройшла Німеччина, яка обіграла Швейцарію – 3:1.

Чинний чемпіон світу – збірна Фінляндія – не змогла захистити титул, поступившись Канаді – 1:4. Латвія створила велику сенсацію, обігравши збірну Швеції – 3:1.

В 1/2 фіналу зіграють США – Німеччина та Канада – Латвія. Півфінальні поєдинки світової першості заплановані на 27 травня, фінал та матч за 3-є місце – 28 травня.
Фото: Getty Images