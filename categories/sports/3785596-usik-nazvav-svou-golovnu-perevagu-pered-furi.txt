Чемпіон світу з боксу за версіями WBA, WBO та IBF у суперважкій вазі українець Олександр Усик заявив, що зможе перемогти чемпіона світу за версією WBC британця Тайсона Ф'юрі.

Усик вважає своєю головною перевагою величезну мотивацію, передає Укрінформ.
«Він великий, він складний, він сильний. Я трохи менший, але у мене неймовірно багато мотивації, я голодний до боксу. Мене не мотивують гроші. Мене не мотивують якісь матеріальні речі. Мене хвилює мій шлях, яким я йду. Я йшов до цього двадцять років. Ми боксуватимемо за спадщину цього століття. На всіх нас чекає битва маленького хлопця - переможця і великого хлопця», - сказав український боксер.
Як повідомлялося, Раніше стало відомо, що супербій Ф'юрі - Усик нинішнього року не відбудеться.
Фото: Getty Images.