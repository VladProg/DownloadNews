В Англійській прем'єр-лізі (АПЛ) тривають поєдинки 34-го туру футбольної першості.

«Евертон» українського захисника Віталія Миколенка в гостях на «Кінг Пауер Стедіум» зіграв внічию з «Лестером» - 2:2, передає Укрінформ.
М'ячі забили Чаглар Союнчу (22-а хвилина), Джеймі Варді (33) - у «Лестера»; Домінік Калвер-Льюїн (15, з пенальті), Алекс Івобі (54) - у складі «Евертона».
Миколенко провів на полі увесь матч.
Наступний поєдинок «Іриски» з Ліверпуля проведуть 8 травня також на виїзді - проти «Брайтона».
«Евертон» (29 очок) посідає передостаннє, 19-е місце у турнірній таблиці АПЛ.
Лідирує «Манчестер Сіті» (76 очок), випереджаючи лондонський «Арсенал» українця Олександра Зінченка (75), в якого на гру більше.
Фото: AFP.