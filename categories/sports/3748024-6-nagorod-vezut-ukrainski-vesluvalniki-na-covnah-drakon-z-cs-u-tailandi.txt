Українські веслувальники на човнах «Дракон» здобули шість медалей на чемпіонаті світу у Таїланді і вразили всіх силою духу.

Україна завоювала «срібло» у класі Д-12 серед юніорів (змішана програма, 2000 метрів), передає Укрінформ.
«Бронза»:
клас Д-12, юніори, відкритий клас, 2000 метрів;
клас Д-12, юніори, змішаний клас, 500 метрів;
Д-12, юніори, змішаний клас, 200 метрів;
Д-12, юніори, відкритий клас, 200 метрів;
Д-12, юніори, відкритий клас, 500 метрів.
Але особливо учасникам і глядачам чемпіонату світу запам'ятався заїзд у відкритому класі «Прем'єр» на 2000 м. За 200 м до фінішу човен української команди затопило хвилею від суперників. Наш екіпаж продовжив веслувати у затопленому човні і дістався фінішу шостими з дев’яти учасників під оплески трибун. Три команди під час цієї гонки зійшли з дистанції.
Фото: facebook.com/UkrDBF.