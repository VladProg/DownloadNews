Футболісти «Дніпра-1» здобули п'яту перемогу поспіль у чемпіонаті України серед команд Прем'єр-ліги (УПЛ).

У поєдинку 6-го туру «Дніпро-1» впевнено переграв луганську «Зорю» з рахунком 3:0, передає Укрінформ.
Успіх команді Олександра Кучера приніс хет-трик Артема Довбика, який відзначився на 29-й, 59-й та 75-й хвилинах.
У неділю, 9 жовтня, також зустрінуться криворізький «Кривбас» та закарпатський «Минай», київське «Динамо» та львівський «Рух».
Завершиться тур у понеділок, 10 жовтня, матчем між «Олександрією» та харківським «Металістом 1925».
Результати попередніх ігор 6-го туру:
«Верес» (Рівне) - «Металіст» (Харків) - 1:2
«Колос» (Ковалівка) - «Інгульець» (Петрове) - 0:0
«Ворскла» (Полтава) - «Чорноморець» (Одеса) - 2:1.
Матч «Львів» - «Шахтар» (Донецьк) перенесено.
У турнірній таблиці лідирує «Дніпро-1» - 15 очок (після 5-ти ігор), далі йдуть «Шахтар» - 13 (5) та «Колос» - 11 (6).
Фото: scdnipro1.com.ua.