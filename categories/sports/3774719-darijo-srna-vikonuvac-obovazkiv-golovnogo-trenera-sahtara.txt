Хорват готуватиме команду до найближчих матчів.

Спортивний директор «Шахтаря» Дарійо Срна призначений виконувачем обов'язків головного тренера команди, повідомляє пресслужба клубу, передає Укрінформ.
«Гірники» повідомили, що 41-річний хорват готуватиме команду до найближчих матчів як виконувач обов'язків головного тренера.
Призначення хорвата на нову посаду в «Шахтарі» відбулося за п'ять днів до наступного матчу, в якому донеччани зіграють проти «ЛНЗ» у суботу, 21 жовтня. За чотири дні після цієї зустрічі «гірники» зустрінуться з «Барселоною» у третьому турі групового етапу Ліги чемпіонів.

Нагадаємо, що раніше «Шахтар» припинив співпрацю з Патріком ван Леувеном, який очолив донецький клуб у липні цього року.

Срна як гравець виступав за «Шахтар» з 2003 по 2018 рік та виграв разом з командою 25 трофеїв.

Фото: shakhtar.com