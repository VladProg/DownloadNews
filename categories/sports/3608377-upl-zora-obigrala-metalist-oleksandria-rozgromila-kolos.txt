Відбулися чергові поєдинки 11-го туру чемпіонату України з футболу серед команд Прем'єр-ліги.

Луганська «Зоря» здобула вольову перемогу над харківським «Металістом» - 3:2, передає Укрінформ.
Авторами голів на стадіоні «Динамо» імені Валерія Лобановського у Києві стали В'ячеслав Чурко (72-а хвилина), Дмитро Мишньов (89) та Євген Шахов (93) - у «Зорі»; Євген Підлепенець (58, з пенальті), Сергій Панасенко (74) - у складі «Металіста».
У паралельному матчі «Олександрія» впевнено переграла ковалівський «Колос» - 4:1.
М'ячі у господарів КСК «Ніка» забили Сергій Рибалка (8, 68, з пенальті), Максим Третьяков, 61, з пенальті, 74); у гостей відзначився Павло Оріховський (53).
У другий ігровий день туру також грають донецький «Шахтар» та «Інгулець» з Петрового, харківський «Металіст 1925» та рівненський «Верес».
У неділю, 6 листопада, зіграють: «Дніпро-1» - «Минай» - 13.00, «Чорноморець» (Одеса) - «Динамо» (Київ) - 15.00, «Рух» (Львів) - «Кривбас» (Кривий Ріг) - 15.00.
Як повідомляв Укрінформ, у стартовому матчі туру полтавська «Ворскла» завдала поразки «Львову» - 1:0.
У турнірній таблиці УПЛ лідирує «Дніпро-1» - 25 очок (після 9-ти ігор). Другою йде «Зоря» - 22 (10), далі - «Шахтар» - 20 (8) та «Олександрія» - 20 (9).