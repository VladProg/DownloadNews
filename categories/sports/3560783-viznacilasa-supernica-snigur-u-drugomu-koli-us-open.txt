Канадська тенісистка Ребекка Маріно буде суперницею українки Дар'ї Снігур у другому колі Відкритого чемпіонату США (US Open), що триває у Нью-Йорку.

У своєму стартовому поєдинку Маріно (№106 світового рейтингу) перемогла Магдалену Френх з Польщі (103) - 6:2, 6:3, передає Укрінформ.
Зустріч тривала 1 годину 10 хвилин.
2019 року Снігур (124) вже перемагала Маріно у фіналі турніру ITF W25 у Касіві (Японія).
Минулого тижня Ребекка зазнала поразки від іншої українки - Марти Костюк у чвертьфіналі турніру WTA 250 у канадському місті Гранбі.
Фото: AP Images.