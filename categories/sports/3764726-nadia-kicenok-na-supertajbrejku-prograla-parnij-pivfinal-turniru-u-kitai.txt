Українська тенісистка Надія Кіченок зупинилася за крок від титульного матчу парного розряду змагань WTA 250 у китайському місті Гуанчжоу із призовим фондом $259,303.

Разом із представницею Німеччини Анно-Леною Фрідзам українка на вирішальному тайбрейку поступилася у півфіналі китайському тандему Ханью Гуо/Сінью Дзян - .4:6, 6:4, 13:15, передає Укрінформ.
Суперниці провели на корті 1 годину 46 хвилин.
У фінальному поєдинку Galaxy Holding Group Guangzhou Open буде китайсько-японське протистояння. Ханью Гуо і Сінью Дзян гратимуть проти другої сіяної пари Ері Ходзумі/Макото Ніномія.
Фото: btu.org.ua.