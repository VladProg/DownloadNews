Чоловіча збірна України (баскетболісти до 18-ти років) у неділю, 23 липня, зіграє свій третій матч на чемпіонаті Європи в Матозінюші (Португалія).

Як повідомляє Федерація баскетболу України (ФБУ), суперником підопічних Олександра Ворони буде збірна Ірландії, передає Укрінформ.
Обидві команди залишаються без перемог: збірна України поступилась Нідерландам та Румунії, а Ірландія на старті турніру програла румунам та естонцям.
Поразка в цьому матчі не залишить навіть теоретичних шансів «синьо-жовтим» на продовження боротьби за місце у плей-офф Дивізіону В континентальної першості-2023.
Матч Україна - Ірландія розпочнеться о 20.00 за київським часом.
Фото: ФБУ.