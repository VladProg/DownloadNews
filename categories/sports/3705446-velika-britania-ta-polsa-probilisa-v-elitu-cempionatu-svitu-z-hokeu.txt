Збірні Великої Британіі та Польщі у наступному сезоні виступатимуть у елітному дивізіоні чемпіонату світу з хокею.

За підсумками турніру у групі АI британці та поляки посіли два перших місця, передає Укрінформ.
У заключному турі Велика Британія перемогла команду Італії - 5:3 (1:1, 3:2, 1:0), а Польща розгромила Румунію - 6:1 (0:1, 4:0, 2:1).
Підсумкове турнірне становище: Велика Британія - 14 очок, Польща - 13, Італія - 9, Республіка Корея - 6, Румунія - 3, Литва - 0.
Британці та поляки замінять двох невдах чемпіонату світу-2023, який пройде 12-28 травня у Тампере (Фінляндія) та Ризі (Латвія).