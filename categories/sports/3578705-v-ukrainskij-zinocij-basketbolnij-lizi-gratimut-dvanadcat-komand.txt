Визначився попередній список клубів-учасників нового сезону в українській Жіночій баскетбольній лізі.

Заявки на виступи в елітному дивізіоні подали дванадцять клубів, передає Укрінформ.
Попередній склад учасників: «Київ-Баскет», «Інваспорт-СДЮСШОР-5» (Дніпро), «СумДПУ» (Суми) - збірна Полтавської області, «Динамо-НПУ» (Київ), «Переяслав», «Венето-Черкаси», «ІнтерХім-СДЮСШОР ім. Бориса Літвака» (Одеса), «Рівне-ОСДЮСШОР», «Франківськ», «Вінницькі блискавки», СДЮСШОР (Вінниця), КІВС (Львів).
Команди у Жіночій лізі гратимуть за туровою системою календаря у чотири кола. Переможця та призерів визначать без плей-офф - за підсумками регулярного сезону.
Баскетбольні змагання у сезоні-2022/2023 пройдуть в умовах «баблів» і без глядачів.
Як повідомлялося, старт сезону у Жіночій лізі планується на кінець жовтня.
Фото: fbu.ua.