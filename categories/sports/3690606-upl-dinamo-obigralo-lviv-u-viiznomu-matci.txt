Футболісти київського «Динамо» завдали поразки «Львову» у поєдинку 19-го туру чемпіонату України серед команд Прем'єр-ліги (УПЛ).

Зустріч на львівському стадіоні СКІФ завершилася на користь динамівців з рахунком 2:0, передає Укрінформ.
«Біло-синіх» вивів вперед Владислав Ванат, якому на 52-й хвилині асистував Володимир Шепелєв. Подвоїв перевагу венесуельський форвард гостей Ерік Рамірес, який скористався пасом Дениса Гармаша на 87-й хвилині.
Програму 19-го туру сьогодні завершують матчі харківського «Металіста 1925» та «Дніпра-1», одеського «Чорноморця» та донецького «Шахтаря», луганської «Зорі» та львівського «Руха».
Результати попередніх поєдинків туру:
«Минай» - «Інгулець» (Петрове) - 1:2
голи: Юрій Кравчук (21-а хвилина) - Олександр Мельник (85 - автогол), Максим Ковальов (90+4, з пенальті);
«Металіст» (Харків) - «Колос» (Ковалівка) - 0:0
«Верес» (Рівне) - «Кривбас» (Кривий Ріг) - 1:2
голи: Андрій Блізніченко (81, з пенальті) - Клім Приходько (50), Андрій Понєдєльнік (83).
«Олександрія» - «Ворскла» (Полтава) - 3:0
голи: Ігор Пердута (26 - автогол), Андрій Кулаков (41), Сергій Логінов (78).
У турнірній таблиці УПЛ лідирує «Шахтар», у якого 42 очки (після 17-ти ігор), далі - «Дніпро-1» - 39 (17), «Зоря» - 37 (18), «Динамо» - 36 (19) та «Олександрія» - 31 (18).
Фото: ФК «Динамо».