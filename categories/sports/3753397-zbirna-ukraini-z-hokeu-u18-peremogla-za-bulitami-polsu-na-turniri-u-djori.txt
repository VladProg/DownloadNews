Юнацька збірна України з хокею перемогою завершила виступи на турнірі U18 Olympic Hopes в угорському місті Дьйор.

У своєму третьому матчі українці обіграли у серії булітів команду Польщі, передає Укрінформ.
Ігровий час поєдинку завершився з рахунком 2:2 (1:1, 1:1, 0:0, 0:0). Шайби у складі нашої команди закинули Віктор Мельниченко та Данило Береза. Після цього командам довелося виконати по 7 булітів. Хокейні «пенальті» у складі українців реалізували Володимир Захаревич та з другої спроби - Гаврило Сімчук.
Як повідомляв Укрінформ, у попередніх двох зустрічах Olympic Hopes підопічні Олександра Бобкіна спочатку зламали опір однолітків із Румунії - 3:1 (1:0, 0:0, 2:1), а потім поступилися ігорцям - 3:6 (2:3, 0:0, 1:3).
Фото: fhu.com.ua.