Футболісти донецького «Шахтаря» у четвер, 9 березня, зустрінуться з нідерландським «Феєноордом» у першому поєдинку 1/8 фіналу Ліги Європи УЄФА.

Матч відбудеться на стадіоні Війська Польського у Варшаві, початок о 22.00 за київським часом, передає Укрінформ.
Зустріч обслуговуватиме суддівська бригада зі Словаччини на чолі з Іваном Кружляком.
Гра у відповідь відбудеться 16 березня на арені «Де Кейп» у Роттердамі (19.45).
Переможець протистояння за сумою двох матчів вийде до чвертьфіналу турніру.
Нагадаємо, фінал Ліги Європи УЄФА пройде 31 травня на стадіоні імені Ференца Пушкаша у Будапешті (Угорщина).