Запорізька команда посідає 17-те місце.

«Мотор» Запоріжжя на виїзді поступився аутсайдеру турніру, команді «Вольф Вюрцбург» - 35:37, передає Укрінформ.
Програвши перший тайм (15:18), українська команда переламала хід гри та вела у рахунку у 3 м'ячі (32:29). Проте закінчення матчу залишилося за суперником, і «Мотор» програв поєдинок з рахунком 35:37.
У другій Бундеслізі «Мотор» має 9 перемог, 3 нічиї та 20 поразок. Запорізька команда набрала 21 очко та посідає 17-те місце серед 20 команд.

Як повідомляв Укрінформ, запорізький «Мотор» виграв чемпіонат України з гандболу.


Фото: facebook.com/handball.club.motor