Харків’янка Катерина Садурська встановила світовий рекорд з пірнання - на глибину 74 м без ластів.

Як передає Укрінформ, про це повідомила в Телеграмі пресслужба Харківської міської ради.
“Харків’янка Катерина Садурська встановила світовий рекорд з пірнання на міжнародних змаганнях із фрідайвінгу Vertical Blue, які проходять на Карибах. Катерина пірнула на глибину 74 м без ластів, що є новим абсолютним національним рекордом України та світовим рекордом за правилами Міжнародної асоціації розвитку фрідайвінгу”, - поінформували в міськраді.
Як повідомляв Укрінформ, українські спортсменки-дайверки Наталія Жаркова та Катерина Садурська здобули золоту, срібну та бронзову медалі на чемпіонаті світу з фрідайвінгу Kaş Başka, що восени проходив у Каші, у турецькій Анталії.
Фото: instagram.com/sadurskaterina/