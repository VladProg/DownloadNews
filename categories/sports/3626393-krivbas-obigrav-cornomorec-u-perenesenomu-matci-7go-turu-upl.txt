Футболісти криворізького «Кривбаса» перемогли в гостях одеський «Чорноморець» (1:0) у перенесеній грі 7-го туру чемпіонату України серед клубів Прем'єр-ліги.

М'яч забив Тимур Стецьков (45+1), передає Укрінформ.
На 83-й хвилині у складі одеситів вилучений з поля канадський легіонер Манджрекар Джеймс.
Становище команд у чемпіонаті УПЛ: «Дніпро-1» - 35 очок (після 14-ти ігор), «Шахтар» - 30 (13), «Динамо» - 30 (15), «Зоря» - 28 (15), «Олександрія» - 24 (13), «Колос» - 20 (15), «Металіст 1925» - 18 (14), «Кривбас» - 18 (15), «Ворскла» - 18 (15), «Верес» - 17 (15), «Металіст» - 16 (15), «Минай» - 14 (14), «Рух» - 13 (13), «Інгулець» - 13 (14), «Чорноморець» - 10 (14), «Львів» - 9 (14).
16-й тур першості запланований на початок весни наступного року. Базовий день - 4 березня.
Фото: upl.ua.