Чотири золоті, чотири срібні та сім бронзових медалей - такий підсумок виступу представників збірної України з велотреку на міжнародних рейтингових змаганнях другого класу UCI 2023 Nordic Track Cycling Championships.

Гонки проходили у литовському місті Паневежис, передає Укрінформ.
«Золото» виграли Віталій Гринів (скретч та омніум), Данило Яковлев (гонка з вибуттям) і Олександра Логвінюк (кейрін).
Срібні нагороди здобули Владислав Денисенко (спринт та кейрін), Данило Яковлев (скретч) і Алла Білецька (кейрін).
«Бронза» в активі Богдана Данильчука (спринт та кейрін), Романа Гладиша (гонка з вибуттям та омніум), Артема Білецького, Микити Нефедова, Валентина Варгаракіна (юніори, командний спринт), Катерини Масюк (юніорки, гонка з вибуттям) і Єлизавети Дзіман (юніорки, групова гонка).
Фото: facebook.com/olympicua.