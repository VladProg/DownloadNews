Центровий національної збірної України з баскетболу Дмитро Скапінцевим уклав контракт за схемою Exhibit 10 з клубом НБА «Нью-Йорк Нікс».


Це означає, що українець візьме участь у тренувальному таборі «Нью-Йорка» і боротииеться за місце у складі команди на наступний сезон, передає Укрінформ.
25-річний Скапінцев виступав за «Нікс» у Літній лізі НБА, набираючи у середньому 7,4 очка, роблячи 6,6 підбирання, 2,6 передачі та 1,8 блок-шота.
Минулий сезон баскетболіст провів у складі фарм-клубу «Нью-Йорка» в G-Лізі «Вестчестер Нікс». У 28-ти іграх регулярного сезону за Вестчестер він набирав у середньому 8,1 очка, робив 5,9 підбирання, 1,6 передачі та 0,6 блок-шота.
Контракт Exhibit 10 є угодою з мінімальною зарплатою в НБА, що розрахована на один рік. Угода може включати додаткові бонуси на суму до 75 тисяч доларів.
Якщо Скапінцева відрахують до початку регулярного чемпіонату НБА, він зможе знову приєднатися до «Вестчестера» як афілійований гравець.
Фото: fbu.ua.