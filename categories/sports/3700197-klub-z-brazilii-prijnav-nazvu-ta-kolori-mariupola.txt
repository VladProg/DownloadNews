«Бател» підтримав українську команду, яка призупинила участь у чемпіонатах через війну.

Бразильський «Бател» з третього дивізіону штату Парана прийняв назви та кольори «Маріуполя», про це клуб повідомив у своєму Інстаграмі, передає Укрінформ.
Команда базується у місті Гуарапуава, в якому розташована найбільша українська діаспора у Латинській Америнці. 75% населення 52-тисячного міста має українське коріння.
«Маріуполь став найбільш бомбардованим містом України. 90% міста перестало існувати: школи, театри, кінотеатри та футбольна команда, яка найбільше представляла суспільство. 19 березня 2022 року «Маріуполь» мав зіграти з «Колосом» на домашньому стадіоні імені Володимира Бойка за 57,3 кілометра від кордону з hосією. Але той матч так і не було проведено.
Його стадіон перетворився на руїни, і команда припинила своє існування. Без жодних прогнозів на повернення на поле. Ось уже рік, як «Маріуполь» не з'являється ні на полі, ні за його межами.
Бразилія завжди приймала тисячі українських іммігрантів. Український футбол завжди обіймав великі бразильські таланти. Гуарапуава, місто в районі Прудентополіса, штат Парана, має 75% населення українського походження. Це найбільша українська громада у Латинській Америці. І вони дбатимуть про «Маріуполь» доти, доки команда не зможе повернутися на батьківщину.
«Бател» прийме назву та кольори клубу «Маріуполь». І подбає про команду, поки та не зможе повернутися додому. Маріуполь — символ стійкості українського народу та нації. Давайте збережемо традиції та пристрасть до футболу.
Настав час подбати про цю команду, шанувати ці кольори та зберегти їхню історію. У країні футболу», – йдеться у заяві.
Як повідомляв Укрінформ, у травні 2022 року стало відомо, що «Маріуполь» не гратиме в сезоні Української Прем'єр-ліги 2022/23 через повномасштабне вторгнення рф на територію України.

Фото: instagram.com/bateloficial