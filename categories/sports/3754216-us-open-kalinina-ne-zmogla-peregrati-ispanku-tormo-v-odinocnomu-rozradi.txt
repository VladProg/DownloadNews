У Нью-Йорку проходить заключний, четвертий у сезоні турнір серії Grand Slam - Відкритий чемпіонат США з тенісу (US Open).

У першому колі змагань одиночного розряду посіяна під 28-м номером українка Ангеліна Калініна у двох сетах поступилася іспанці Сарі Соррібес Тормо - 4:6, 5:7, передає Укрінформ.
Тенісистки провели на корті 2 години 15 хвилин.
Калініна продовжить виступ на US Open у парному розряді, де у тандемі з румункою Іриною-Камелією Бегу протистоятиме посіяному під 14-м номером українсько-румунському дуету Марта Костюк - Єлена-Габрієла Русе.
Відкритий чемпіонат США з тенісу триватиме до 10 вересня.
Фото: Getty Images.