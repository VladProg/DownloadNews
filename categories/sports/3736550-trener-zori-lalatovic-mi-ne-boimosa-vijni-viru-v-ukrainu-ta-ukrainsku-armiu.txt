Головний тренер «Зорі» Ненад Лалатович поділився своїми думками про роботу в Україні під час війни проти Росії.

Про це повідомила пресслужба «Зорі», передає Укрінформ.
«Звичайно, я мав велике бажання приїхати сюди. У мене також була пропозиція із Саудівської Аравії. Я мріяв повернутися до України. Коли я повернувся до Сербії з «Шахтаря», я хотів повернутися сюди і працювати в Україні. Не очікував, що повернуся до України в такий момент, коли триває війна. Сподіваюся, що війна закінчиться, і Україна заживе своїм нормальним життям, що все буде гаразд. Дуже щасливий, що я зараз тут з вами. Хочу бути з вами до кінця війни і потім працювати в Україні 10 років. Я повернуся до Сербії тільки якщо у мене не буде результату, і мене заберуть. Ми не боїмося війни. Я вірю в Україну та українську армію», - сказав Лалатович.
Як повідомлялося, «Зоря» призначила серба Ненада Лалатовича новим головним тренером команди після відходу з команди Патріка ван Леувена.
Фото: ФК Зоря Луганськ