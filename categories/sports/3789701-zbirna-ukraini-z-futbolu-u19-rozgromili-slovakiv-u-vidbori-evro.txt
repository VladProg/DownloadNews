Футболісти юнацької збірної України U19 перемогли у вівторок на Мальті однолітків зі Словіаччини (4:0) у заключному матчі кваліфікаційного турніру Євро-2024.


М'ячі в команді Олега Кузнецова забили Іван Єрмачков (30-та хвилина), Максим Деркач (36), Тарас Михавко (39) та Матвій Пономаренко (84), передає Укрінформ.
Наша команда вийшла до елітного раунду відбору.
Сьогодні о 15.30 за київським часом розпочнеться заключний поєдинок турніру у групі 7 Мальта - Косово.
Становище команд у групі: Україна - 6 очок (після 3-х ігор), Косово - 4 (2), Словаччина - 4 (3), Мальта 0 (2).
Як повідомлялося, до елітного раунду відбору проходять володврі двох перших місць у відбіркових групах та найкращий з володарів третіх місць.
Фото: uaf.ua.