До цього Фуркад чотири роки був тренером юніорської збірної.

Ексбіатлоніст Симон Фуркад стане тренером чоловічої збірної Франції, повідомляє Le Dauphine, передає Укрінформ.

39-річний Симон замінить колишніх тренерів збірної Венсана Віттоза та Патріка Фавра, які почали роботу з командою після зимової Олімпіади-2018. Під їхнім керівництвом Мартен Фуркад, Кентен Фійон-Має та Емільєн Жаклен ставали чемпіонами світу.
Також разом з Симоном працюватиме олімпійський чемпіон зі стрільби Жан-П’єр Ама. Останні три сезони він тренував збірну Китаю.
Фуркад почав професійну кар’єру у 2004 році. На його рахунку 9 медалей на етапах Кубка світу – 7 срібних і 2 бронзові.
Як повідомляв Укрінформ, президент Федерації біатлону України Іван Крулько назвав склади команд на наступний сезон.


Фото: Getty Image