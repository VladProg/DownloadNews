Жіноча збірна України з пляжного футболу припинила боротьбу за медалі Суперфіналу Євроліги-2023, що триває в італійському Альгеро до 24 вересня.

Як інформує офіційний сайт Української асоціації футболу (УАФ), підопічні Юрія Клименка після стартової поразки від збірної Нідерландів (2:3), у додатковий час поступилася суперницям з Португалії - 2:3, передає Укрінформ.
Жіноча збірна України посіла третє місце у групі С і боротиметься за 5-9-те місця Суперфіналу Євроліги-2023.
Фото beachsoccer.com.