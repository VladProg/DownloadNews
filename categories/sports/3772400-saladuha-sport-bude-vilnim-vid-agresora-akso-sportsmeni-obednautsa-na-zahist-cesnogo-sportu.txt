Народна депутатка та виконувачка обов’язків президента Федерації легкої атлетики України Ольга Саладуха прокоментувала скасування рішення УЄФА про допуск російської команди U-17 до змагань.


Як передає Укрінформ з посиланням на її пост у Фейсбуці.
УЄФА здала назад. Організація скасувала своє попереднє рішення про допуск до змагань росіян до 17 років.
Це результат тиску спортивної спільноти. Щонайменше 12 з 55-ти європейських федерацій заявили про бойкот, якщо на полі з’являться росіяни. В таких умовах увесь турнірний процес буде зірваний.
Тому УЄФА під приводом того, що не знайшли «технічного рішення» щодо можливого повернення росіян відмовилася від свого попереднього наміру.
Це чудовий кейс, що демонструє силу нашої солідарності. Європейський футбол як і світовий спорт буде вільним від агресора, якщо спортсмени об’єднаються на захист чесного спорту.
Україна дякує усім, хто продемонстрував принципову позицію! Разом переможемо», - написала Саладуха.
Як повідомляв Укрінформ, європейський футбольний керівний орган УЄФА повідомив у вівторок, що Росія цього місяця не буде допущена до участі у відбіркових матчах чемпіонату Європи серед юнаків до 17 років.
Фото: