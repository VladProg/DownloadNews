Український півзахисник Денис Гармаш перейшов з київського «Динамо» до хорватського футбольного клубу «Осієк».

Про підписання 33-річного хавбека на своєму офіційному сайті оголосив «Осієк», передає Укрінформ.
Гармаш поповнив склад хорватського клубу у статусі вільного агента й уклав контракт на один рік із можливістю продовження ще на один сезон.
У «Динамо» Гармаш прийшов в січні 2007 року. Він провів у системі клубу більше 15 років. На рахунку українця 361 матч за дорослу команду, 54 голи та 45 асистів. Ще 28 ігор він провів за другу команду киян. Разом з клубом Денис виграв 11 трофеїв: 3 чемпіонства, 4 Кубка та 4 Суперкубка України.
Фото: nk-osijek.hr.