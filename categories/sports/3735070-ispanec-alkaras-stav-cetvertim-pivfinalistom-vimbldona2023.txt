Перша «ракетка» світу іспанець Карлос Алькарас Гарфія заповнив останню вакансію в 1/2 фіналу третього у сезоні тенісного турніру серії Grand Slam - Вімблдоні - у Лондоні (Велика Британія).

У чвертьфіналі Алькарас за майже 2,5 години взяв гору над норвежцем Хольгером Руне - 7:6 (7:3), 6:4, 6:4, передає Укрінформ.
Путівку у фінал Вімблдона-2023 Алькарас розіграє з росіянином Даниїлом Медведєвим, який у п'яти сетах переграв американця Кристофера Юбенкса - 6:4, 1:6, 4:6, 7:6 (7:4), 6:1.
Як повідомлялося, в іншому півфіналі зійдуться чинний володар титулу 7-разовий чемпіон Вімблдона серб Новак Джокович та італієць Яннік Сіннер.
Вімблдонський турнір завершиться 16 липня.
Фото: Getty Images/Global Images Ukraine.