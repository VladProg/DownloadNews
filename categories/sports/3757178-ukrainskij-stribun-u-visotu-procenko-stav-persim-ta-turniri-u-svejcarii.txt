Перемогою українця Андрія Проценка завершилися змагання у секторі для стрибків у висоту на турнірі Gala di Castelli.

Змагання серії Світового легкоатлетичного континентального туру категорії Silver проходили у місті Беллінцона (Швейцарія), передає Укрінформ.
Висота 2,28 м не підкорилися нікому. Володаря «золота» визначив результат 2,24 м, який став рекордом змагань і яку взяли одразу чотири учасники. Серед них - Андрій Проценко.
Втім, лише досвідченому українцю вдалося взяти 2,24 з першої спроби. Він став переможцем, випередивши поляка Норберта Кобєльського та італійця Стефано Соттіле, які розділили друге місце, а також олімпійського чемпіона Токіо-2020, новоспеченого чемпіона світу Джанмарко Тамбері з Італії.
Фото: facebook.com/olympicua.