Французький «Парі Сен-Жермен» продав до Саудівської Аравії зіркового форварда Неймара.

Як повідомляє футбольний клуб «Аль-Хіляль», 31-річний нападник збірної Бразилії стане гравцем саме цієї команди, передає Укрінформ.
Неймар підписав контракт з «Аль-Хілялем» на два роки.
За інформацією ЗМІ, «ПСЖ» отримав за свого гравця 90 мільйонів євро. Згідно з чутками, Неймар зароблятиме 250 мільйонів євро на рік, пише Sport.ua.
У 2017 році «ПСЖ» віддав «Барселоні» за Неймара 222 мільйони євро, що зробило бразильця найдорожчим футболістом в історії - це звання він зберігає досі. За шість років у складі «ПСЖ» Неймар провів за паризький клуб 173 матчі і забив 118 м'ячів.
Фото: Getty Images/Global Images Ukraine.