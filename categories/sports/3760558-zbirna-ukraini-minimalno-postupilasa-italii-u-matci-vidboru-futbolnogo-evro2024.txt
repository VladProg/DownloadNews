Національна збірна України з футболу провела п'ятий поєдинок у відбірковому циклі чемпіонату Європи.

«Синьо-жовті» на стадіоні «Сан-Сіро» у Мілані зазнали мінімальної поразки від команди Італії - 1:2, передає Укрінформ.
Давіде Фраттезі відкрив рахунок на 12-й хвилині, подвоївши перевагу господарів на 28-й хвилині. Перед перервою відставання скоротив Андрій Ярмоленко (41).






Україна зіграла з Італією у відбірковому циклі чемпіонату Європи / Фото: Павло Кубанов, Укрінформ

















































В іншій грі відбіркової групи С Мальта вдома програла Північній Македонії - 0:2.
Турнірне становище у відбірковій групі С Євро-2024: Англія - 13 очок (після 5-ти ігор), Італія - 7 (4), Україна - 7 (5), Північна Македонія - 7 (5), Мальта - 0 (5).
Нагадаємо, збірна України наступні матчі у групі С проведе 14 та 19 жовтня проти Північної Македонії (вдома) та Мальти (в гостях) відповідно.
Результати решти матчів вівторка:
Бельгія - Естонія - 5:0
Ізраїль - Білорусь - 1:0
Іспанія - Кіпр - 6:0
Норвегія - Грузія - 2:1
Швейцарія - Андорра - 3:0
Швеція - Австрія - 1:3
Румунія - Косово - 2:0.