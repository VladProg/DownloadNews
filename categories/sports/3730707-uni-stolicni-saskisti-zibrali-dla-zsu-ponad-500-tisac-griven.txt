Юні київські шашкісти Андрій Дяченко, Валерія Єжова та Тетяна Портянко зібрали понад 500 тисяч гивень, які передажи на потреби Збройних сил України.

Про це Укрінформу повідомив віцепрезидент Національної федерації шашок України Леонід Бройтман.
На III Київському форумі волонтерів шашкісти отримали відзнаки «За успішну волонтерську практику у подоланні викликів воєнного часу» з рук заступниці Міністра оборони України Ганни Маляр.
Юні волонтери збирали гроші, граючи з відомими політиками, діячами культури, науки, мистецтва. Валерія Єжова, зокрема, передала частину зібраних коштів у благодійний фонд Сергія Притули.
Ініціативу київських шашкістів підтримали спортсмени у різних регіонах України. Так, у Кам'янському на Дніпропетровщині вихованці тренера Альони Губаревої організували збір коштів для потреб ЗСУ під час шашкових поєдинків у громадських місцях та парках.
Фото: facebook.com/groups.