Форварда паризького клубу «ПСЖ» Кіліана Мбаппе учетверте поспіль визнали найкращим гравцем сезону у Лізі 1 футбольного чемпіонату Франції.

Цього разу він обійшов свого партнера по команді Ліонеля Мессі, гравців «Ланса» Лоїса Опенда і Секо Фофана, а також футболіста «Лілля» Джонатана Девіда, передає Укрінформ.
Перед заключним матчем першості Мбаппе з 28-ма голами очолює список бомбардирів Ліги 1.
«ПСЖ» достроково переміг у Лізі 1, зігравши минулої суботи внічию зі «Страсбуром» - 1:1.
Другим завершив чемпіонат Франції «Ланс», третім - «Марсель».
Фото: psgtalk.com.