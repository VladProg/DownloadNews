Головний тренер іспанського футбольного клубу «Валенсія» Рубен Бараха розповів про орендованого у бельгійського «Брюгге» форварда збірної України Романа Яремчука.

Наставник зазначив, що романду нелегко адаптуватися в команді, передає Укрінформ.
«Яремчук перейшов до «Валенсії» в останній день трансферного вікна і не провів з командою передсезонний збір. Він таож багато їздив зі збірною України. Йому нелегко адаптуватися. Сподіваємось на покращення. Роман непогано зіграв проти «Сельти» (0:0). Він може бути нам корисним. Уго Дуро забиває м'ячі, я маю обирати. Повернення після травми Альберто Марі може дати нам універсальність на цій позиції», - заявив Бараха.
Додамо, щл 28-річний український нападник зіграв 260 хвилин у 9-ти матчах за іспанський клуб і результативними діями не відзначився.
Фото: Getty Images.