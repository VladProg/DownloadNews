Українська каратистка Анжеліка Терлюга завоювала золоту нагороду Європейських ігор в польському Кракові.

Терлюга стала переможницею ЄІ-2023 у ваговій категорії до 55 кг, передає Укрінформ.
У фіналі одеситка взяла гору над Івеною Горатовою з Болгарії з рахунком 2:0.
Нагадаємо, на нинішніх Європейських іграх Україна завоювала вже чотири «золота» та 2 «бронзи» і вийшла на перши місце у загальнокомандному заліку.
Фото: WKF.