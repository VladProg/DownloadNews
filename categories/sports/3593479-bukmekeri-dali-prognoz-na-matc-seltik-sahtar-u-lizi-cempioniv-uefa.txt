У Лізі чемпіонів УЄФА 25-26 жовтня відбудуться поєдинки передостаннього, п'ятого туру групового етапу сезону-2022/23.

Футболісти донецького «Шахтаря» після стартової перемоги над німецьким «Лейпцигом» (4:1), нічиєї з шотландським «Селтіком» (1:1), мінімальної поразки в Іспанії «Реалу» (1:2) та «домашньої» нічиєї з мадридцями у Варшаві (1:1) зустрінуться із «Селтіком» на виїзді, передає Укрінформ.
У майбутній грі букмекери, зокрема, Parimatch, віддають перевагу суперникам української команди.
Успіх «Шахтаря» оцінюється коефіцієнтом 4,80, нічия - 4,10, перемога «Селтіка» - 1,72.
Матч «Селтік» - «Шахтар» пройде у вівторок, 25 жовтня, у Глазго, початок о 22.00 за київським часом.
В іншому поєдинку квартету F «Лейпциг» прийматиме «Реал».
Турнірна таблиця: «Реал» - 10 очок, «Лейпциг» - 6, «Шахтар» - 5, «Селтік» - 1.
Нагадаємо, фінал Ліги чемпіонів УЄФА пройде 10 червня 2023 року на стадіоні «Ататюрк» у Стамбулі (Туреччина).
Фото: ФК «Шахтар» (Донецьк).