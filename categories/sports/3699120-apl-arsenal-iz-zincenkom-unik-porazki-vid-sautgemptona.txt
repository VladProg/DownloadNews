В Англійській прем'єр-лізі (АПЛ) тривають матчі 32-го туру футбольного чемпіонату.

«Арсенал» українця Олександра Зінченка на домашній арені «Емірейтс Стедіум» у Лондоні наприкінці поєдинку відігрався в одного з аутсайдерів першості «Саутгемптона» - 3:3, передає Укрінформ.
Результативними ударами у господарів відзначилися Габріел Мартінеллі (20-а хвилина), Мартін Едегор (88) та Букайо Сака (90); у гостей - Карлос Хонас Алькарас (1), Тео Волкотт (14) та Дує Чалета-Цар (66).
Зінченко вийшов у стартовому складі «Арсенала», отримавши перед перервою жовту картку за грубу гру (45+4).
В активі «Арсенала» 75 очок, який продовжує лідирувати у турнірній таблиці АПЛ. Другим йде «Манчестер Сіті» (70), третім - «Манчестер Юнайтед» (59).
26 квітня «Манчестер Сіті» прийматиме «Арсенал».
Фото: AFP.