У понеділок, 5 червня, українські футболісти розпочали виступ на чемпіонаті світу із socca у німецькому Ессені.

Як інформує Sport.ua, у своєму першому поєдинку «синьо-жовті» розгромили команду Єгипту - 5:0, передає Укрінформ.
М'ячі у складі збірної України забили Олександр Колесніков (14-та хвилина), Денис Хруль (16), Євген Шайдук (27), Максим Литвинов (33) та Денис Сандецький (37).
У групі E до цього було зіграно два матчі. Казахстан виграв у Лівії (3:1), а потім зіграв унічию з Єгиптом (1:1).
Далі суперниками «синьо-жовтих» стануть Казахстан (6 червня о 14.00) та Лівія (7 червня о 12.00).
Зазначимо, що Socca є різновидом міні-футболу, відрізняючись від нього кількістю гравців та розміром поля. Матчі проходять у форматі 6 на 6 гравців, два тайми по 20 хвилин.