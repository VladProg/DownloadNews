Відбулося засідання контрольно-дисциплінарного комітету Української асоціації футболу, на якому було розглянуте питання про дискваліфікацію півзахисника «Динамо» Віталія Буяльського.

КДК постановив відсторонити гравця від участі у змаганнях на три матчі, передає Укрінформ. Футболіст пропустив гру із «Зорею» (18-й тур), а також не виступатиме у поєдинках зі «Львовом» (19-й тур) і «Минаєм» (20-й тур).
Буяльський отримав червону картку за нецензурні вислови після закінчення матчу 17-го туру «Дніпро-1» - «Динамо», який відбувся в Ужгороді 12 березня.
Фото: fcdynamo.com.