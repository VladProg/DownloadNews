Олімпійська медалістка і триразова чемпіонка світу з лижних гонок Рійтта-Лійса Ропонен відновила кар'єру у 45 років.

Ріїта-Ліїса вже увійшла до складу збірної Фінляндії на другий етап Кубка світу, який стартує 2 грудня в Елліваре (Швеція).
У травні 2022 року спортсменка оголошувала про завершення кар'єри, а на етапах Кубка світу вона не виступала з 2021-го.
Бронзову олімпійську медаль фінська лижниця здобула на зимових Олімпійських іграх 2010 у Ванкувері (Канада) в естафеті.
На чемпіонаті світу- 2007 у Саппоро (Японія) Ропонен була першою у командному спринті та естафеті. Ще одне світове «золото» вона завоювала в естафетній гонці ЧС-2009 у Лібереці (Чехія).
Фото: tv2.no.