Раніше на чемпіонат заявилися «Сокіл» та Харківські «Берсерки».

«Кременчук» подав заявку на участь у новому сезоні чемпіонату України з хокею, повідомляє прес-служба клубу, передає Укрінформ.
«Кременчук» – срібний призер чемпіонату України-2021/2022. Підготовку до нового сезону клуб розпочав наприкінці серпня, але склад команди поки що тримається в таємниці. Відомо лише, що у команді не буде легіонерів.
Тренуватиме Кременчук звичний тренерський штаб на чолі з Олександром Савицьким.

Як повідомляв Укрінформ, минулий сезон у чемпіонаті України було достроково завершено через повномасштабне російське вторгнення. Чемпіоном був визнаний Сокіл, який лідирував у турнірній таблиці на момент припинення змагань.
Фото: hckremenchuk.com.ua