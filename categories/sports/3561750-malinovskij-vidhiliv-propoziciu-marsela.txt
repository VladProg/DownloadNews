Українця не влаштувала сума зарплатні.

«Марсель» продовжує спроби підписати півзахисника «Аталанти» Руслана Маліновського, повідомляє Foot Mercato, передає Укрінформ.
Проте 29-річний українець відхилив першу пропозицію французького клубу, оскільки його не влаштувала зарплата. Хавбек розраховує підписати останній великий у фінансовому плані контракт у своїй кар’єрі.

Французи й надалі намагатимуться домовитися з футболістом.

Також розглядається варіант з підписанням гравця взимку, оскільки «Аталанта» тоді не проситиме 25 мільйонів євро за футболіста, контракт з яким спливає через пів року.

Проте головний тренер «Марселя» Ігор Тудор наполягає на трансфері зараз, оскільки хоче отримати футболіста, який може зіграти під нападниками.

Як повідомляв Укрінформ, Маліновський заробляє в «Аталанті» 1 мільйон євро на рік.

Фото: atalanta.it