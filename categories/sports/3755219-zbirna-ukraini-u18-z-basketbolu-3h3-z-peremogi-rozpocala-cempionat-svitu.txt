В Дебрецені (Угорщина) розпочався чемпіонат світу з баскетболу 3х3 в категорії U18.

Першого дня світової першості свої два стартові матчі мала провести збірна України під керівництвом Володимира Журжія. Втім, негода внесла корективи в плани організаторів, і українці провели лише одну гру - проти Індії, яка до того ж розпочалась на 5 годин пізніше, ніж мала, передає Укрінформ.
Гра проти віцечемпіонів Азії видалась важкою. Суперники йшли рівно, по черзі виходячи вперед, хоча ближче до кінця українці заробили перевагу у 3 очки. Індія знову до мінімуму скоротила відставання за хвилину до кінця - 14:13, але кінцівку наші хлопці провели дуже впевнено, повернули собі комфортну перевагу і довели матч до перемоги - 18:16.
Найрезультативнішим в нашій команді став Богдан Маліч, який набрав 10 очок, в тому числі реалізувавши три дальні кидки. У Назара Короля - 7 очок.
Фото: fbu.ua.