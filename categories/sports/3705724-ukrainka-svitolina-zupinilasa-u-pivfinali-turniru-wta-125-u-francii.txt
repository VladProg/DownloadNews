Українська тенісистка Еліна Світоліна (№1088 WTA) програла американці Слоун Стівенс (№48 WTA) в 1/2 фіналу турніру WTA 125 у Франції.

Українка поступилася з рахунком 2:0(7:5, 7:6), передає Укрінформ.
Матч тривав 2 години 19 хвилин. Українка 2 рази подала навиліт, допустила 2 подвійні помилки та реалізувала 5/15 брейк-пойнтів.
У першому сеті Світоліна вела з рахунком 5:2, однак американка змогла виграти цей сет.
Востаннє тенісистки грали одна з одною у фіналі Підсумкового чемпіонату WTA-2018, де перемогу святкувала Еліна. Рахунок їхнього очного протистояння - 3:2 на користь американки.
На шляху до чвертьфіналу Світоліна перемогла Деспіну Папаміхаїл, Ісалін Бонавентюр та Леолью Жанжан.
Як повідомлялося, для Світоліної це був перший півфінал WTA з серпня 2021 року.
Фото: btu.org.ua