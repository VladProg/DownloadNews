16 вересня, відбудеться фінальний матч Кубка України імені Анатолія Хорозова.

Удруге поспіль у вирішальному поєдинку зіграють «Кременчук» та київський «Сокіл». Гра пройде на льодовій арені «Айсберг» у Кременчуку, передає Укрінформ.
«Сокіл» в останніх очних зустрічах перемагав «Кременчук» на льоду «Айсберга» у січні 2022-го - у фіналі Кубка (4:1), у березня 2023-го - в п'ятому матчі фінальної серії національного чемпіонату (1:0). Ті поєдинки господарі програвали із Олександром Савицьким на чолі. Тепер неприємну для його команди традицію спробує змінити новий головний тренер команди Дмитро Сумець.
Зауважимо, що кияни у фінальному матчі гратимуть без капітана, нападника Романа Благого, який отримав дискваліфікацію у попередній кубковій зустрічі проти іншої столичної команди - «Тризуба».
Додамо, що «Сокіл» здобував Кубок України у двох попередніх розіграшах.
Фото: facebook.com/fhu.com.ua.