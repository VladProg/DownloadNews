Українка Катерина Байндл (Козлова) виграла стартовий матч на турнірі Жіночої тенісної асоціації (WTA) - Montevideo Open - у Монтевідео (Уругвай) із призовим фондом $115 тис.

За вихід до другого кола змагань посіяна під 6-м номером Байндл (№111 рейтингу WTA) здобула вольову перемогу над американкою Еммою Наварро (№148) - 4:6, 7:5, 6:3, передає Укрінформ.
Тенісистки провели на корті 2 години 40 хвилин.
Путівку до чвертьфіналу Байндл розіграє з чешкою Брендою Фругвіртовою (№130), яка перемогла аргентинку Марію Лурдес Карле (№147) - 6:3, 6:2.
Турнір в Уругваї триватиме до 27 листопада.
Фото: btu.org.ua.