Ярмоленко взяв участь у голі своєї команди.

«Аль-Айн» українського тренера Сергія Реброва переміг «Аль-Васл» у другому матчі 1/2 фіналу Кубка президента ОАЕ – 1:0, передає Укрінформ.

На 23-й хвилині відзначився Ерік. Вирішальний дотик до м’яча перед голом свого партнера провів українець Андрій Ярмоленко, який вийшов у стартовому складі та провів на полі трохи більше години.

Ще один гол господарів – м’яч Паласіоса – був скасований після перегляду VAR.
Зазначимо, що команди завершили зустріч у форматі 10х10 після вилучення Халіда Елси на 29-й хвилині у господарів та Бенламрі на 86-й хвилині у гостей.

Як повідомляв Укрінформ, суперником «Аль-Айна» у фіналі буде переможець протистояння «Аджман» – «Аль-Шарджа».

Фото: twitter.com/alainfcae