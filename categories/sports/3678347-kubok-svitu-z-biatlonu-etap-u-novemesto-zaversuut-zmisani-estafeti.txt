В Нове-Место (Чехія) у неділю, 5 березня, відбудуться заключні гонки сьомого етапу Кубка світу з біатлону.

О 12.30 за київським часом розпочнеться змішана естафета, в якій під 10-м стартовим номером виступить український квартет у складі Юлії Джими, Олени Білосюк, Артема Прими та Антона Дудченка, передає Укрінформ.
Одиночна змішана естафета за участю Анастасії Меркушиної та Богдана Цимбала (№7) стартуватиме о 16.15.
Наступний етап Кубка світу пройде 9-12 березня в Естерсунді (Швеція).
У програмі скандинавських змагань - індивідуальні гонки, класичні естафети та масстарти.
Фото: biathlonworld.com.