Переможець протистояння наступного сезону зіграє у кваліфікації фінального турніру Кубка Девіса.

Україна розпочала виступи в Першій світовій групі Кубка Девіса-2023 з тенісу, збірна проводить матчеву зустріч з Колумбією на хардових кортах грузинського Каспі, передає Укрінформ.
Першу перемогу «синьо-жовтим» приніс Олексій Крутих, що після 81 хвилини на корті обіграв у двох сетах Ніколаса Мехію.
Владислав Орлов виграв стартовий сет свого матчу з першою ракеткою колумбійців Галаном — 7:5. Та вже в другій партії програв вирішальний гейм на власній подачі за рахунку 1:2 — суперник повів з брейком та вийшов на третій сет. Саме Галан, 88-й номер світового рейтингу, домінував на корті в заключному сеті. Вигравши всі шість геймів поспіль, колумбієць вирвав вольову перемогу та зрівняв загальний рахунок у зустрічі.
Як повідомляв Укрінформ, на другий день матчевої зустрічі винесли ще три гри, зокрема й парний матч за участю В'ячеслава Бєлінського та Іллі Бєлобородька. Крутих та Орлов обміняються суперниками в одиночних матчах.
Фото: btu.org.ua