Українська команда перемогла «Промітеас».

У чвертьфіналі Єврокубка «Прометей» здолав «Промітеас» - 80:57, передає Укрінформ.
Найрезультативнішим гравцем «Прометея» став Ді Джей Стефенс, який набрав 17 очок, 4 підбирання, 1 передачу.
На шляху до чвертьфіналу «Прометей» здолав «Гамбург», «Промітеас» переміг «Бург».
Таким чином, «Прометей» став другим українським клубом, який дійшов до 1/2 фіналу турніру. Це повторення кращого результату українського колективу в історії виступів на Єврокубку. У сезоні 2012/13 «Будівельник» поступився в півфіналі Єврокубка «Більбао».
В 1/2 фіналу Єврокубка «Прометей» зіграє з турецьким клубом «Тюрк Телеком», який з рахунком 86:76 сьогодні переміг «Ратіофарім Ульм» із Німеччини.

Як повідомляв Укрінформ, ФІБА-Європа оголосила про одноголосне рішення не допускати російську та білоруську національні збірні до участі у прекваліфікації Євробаскету-2025.

Фото: prometeybc.com