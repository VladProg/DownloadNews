Українсько-американський дует Юлія Стародубцева - Софі Чанг став переможцем турніру Міжнародної тенісної федерації (ITF) у Ландсвіллі (США) із призовим фондом $100 тис.

Як інформує Sport.ua, у півфіналі змагань парного розряду Стародубцева та Чанг обіграли росіянок Марію Козирєву і Вероніку Мірошниченко з рахунком 6:3, 6:3, передає Укрінформ.
Суперницями Юлії та Софі у фіналі мали стати Олівія Гадекі та Маї Хонтама, однак австралійсько-японський тандем знявся з турніру перед початком вирішального поєдинку.
Стародубцева всьоме в кар'єрі дійшла до фіналу на турнірі ITF у парному розряді і здобула свій другий і найбільший титул.
Фото: tennisua.org.