Футболісти донецького «Шахтаря» провели черговий спаринг на літніх навчально-тренувальних зборах у Нідерландах.

Цього разу підопічні голландського фахівця Патріка ван Леувена перемогли місцевий «Утрехт» - 4:2, передає Укрінформ.
У складі «Шахтаря» відзначилися Лассіна Траоре (1-а хвилина), Богдан В'юнник (30), Георгій Судаков (58) та Ярослав Ракицький (84).
Відзначимо, що контрольне протистояння тривало 4 тайми по 30 хвилин.
«Гірники» розпочнуть національний чемпіонат в Українській Прем'єр-лізі (УПЛ) 29 липня виїзним матчем проти харківського «Металіста-1925».
Нагадаємо, у вересні «Шахтар» стартує у груповому турнірі Ліги чемпіонів УЄФА.
Фото: ФК «Шахтар» (Донецьк).