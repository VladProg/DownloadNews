Чоловіча та жіноча збірні України з баскетболу 3х3 отримали суперників у груповому раунду кваліфікації чемпіонату Європи.

Наші команди вестимуть боротьбу за вихід до фінальної частини європейської першості під час відбіркового турніру, що проходитиме у Констанці (Румнія), передає Укрінформ.
Чоловіча збірна України потрапила до групи В, де нашими суперниками стануть команди Німеччини та Італії.
Дві кращих з групи виходять до чвертьфіналу. До фінальної частини Євро потрапляють фіналісти, а також переможець матчу за 3-є місце.
Жіноча збірна України у групі А протистоятиме Іспанії, Швейцарії, Сербії та Данії.
У жіночій сітці напряму до фінальної частину виходять переможниці груп А та В, в яких зіграють по п’ять команд. Третю путівку на чемпіонат Європи розіграють збірні, що посядуть другі місця у групах.
Фінальну частину чемпіонату Європи 2023 року 5-7 вересня прийматие Єрусалим (Ізраїль).
Фото: fbu.ua.