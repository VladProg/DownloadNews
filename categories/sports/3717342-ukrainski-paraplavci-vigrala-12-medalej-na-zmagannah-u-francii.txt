Команда українських параплавців здобула 12 медалей на турнірі серед спортсменів з ураженнями опорно-рухового апарату та порушеннями зору World Series Limoges у Франції.

В активі наших паралімпійців 2 золоті, 3 срібні та 7 бронзових нагород, передає Укрінформ.
Найуспішніше серед українців виступив Андрій Трусов, який переміг на дистанції 50 м вільним стилем, та Олександр Артюхов, який завоював «золото» на 100-метрівці на спині і «бронзу» у запливі на 100 м брасом серед юніорів.
У змаганнях взяли участь 144 атлети з 29-ти країн світу.
Україну представляли 11 спортсменів з інвалідністю, 7 з них завоювали нагороди.
Фото: facebook.com/minmolodsport.