У півфіналі українка у дуеті з румункою Русе поступилася першій сіяній парі.

Марта Костюк у парі з румунською тенісисткою з Єленою-Габріелою Русе зазнала поразки американкам Коко Ґофф та Джессіці Пегулі у півфіналі турніру WTA1000 у Мадриді - 5:7, 6:7(5), передає Укрінформ.
У першій партії Костюк і Русе лідирували 5:2, але двічі не подали на сет, не діставшись до сетболів. У другій партії на тай-брейку українсько-румунська пара лідирувала 5:4, після чого програла три розіграші поспіль.

Для Марти Костюк і Олени-Габріели Русе це був другий спільний півфінал - у січні вони дійшли до цієї стадії на Australian Open, де також поступилися першій сіяній парі (Барбора Крейчикова/Катержина Синякова).

Для українки цей результат став найкращим на рівні турнірів WTA1000.

Як повідомляв Укрінформ, у березні Костюк здобула свій перший одиночний титул WTA, вигравши турнір серії WTA 250 в американському Остіні.
Фото: btu.org.ua