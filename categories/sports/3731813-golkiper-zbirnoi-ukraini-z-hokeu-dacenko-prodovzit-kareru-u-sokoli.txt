Шестиразовий чемпіон України, воротар національної збірної Богдан Дяченко у сезоні-2023/2024 виступатиме за київський «Сокіл».


Як повідомляє пресслужба ФХУ, 24-річний хокеїст зміг домовитися з «Харківськими Берсерками», клубом, якому належали права на гравця, і тепер офіційно перебирається до Києва, підписавши з «Соколом» контракт, передає Укрінформ.
У минулому чемпіонаті Дяченко виступав за «Сокіл» на правах оренди - провів 19 матчів, у яких пропустив 33 шайби і мав відсоток надійності 92,89.
Сім матчів Богдан завершив «шатаутами» (не пропускав шайб). Його роль у здобутті «Соколом» чемпіонства - визначальна.
Завершив попередній сезон Дяченко чемпіонатом світу у Дивізіоні 1В. Він провів чотири матчі, зробив 1 гольову передачу, пропустив 7 шайб, відбив 41 з 48-ми кидків.
Фото: fhu.com.ua.