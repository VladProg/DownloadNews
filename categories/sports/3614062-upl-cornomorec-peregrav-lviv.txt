Для «одеситів» - це друга перемога в сезоні.

«Львів» поступився «Чорноморцю» (0:2) в 13-му турі Української Прем’єр-ліги, передає Укрінформ.
На 67-ій хвилині рахунок у матчі відкрив Єрмаков, він замкнув подачу Сергія Кравченка. Подвоїв перевагу господарів Войтиховський, він забив головою.
Ця перемога підіймає «одеситів» на 13-те місце в УПЛ, у них 9 очок. «Львів» - на позицію нижче, з такою самою кількістю пунктів.

Як повідомляв Укрінформ, у ще одному протистоянні дня «Кривбас» переміг «Металіст».
Фото: upl.ua