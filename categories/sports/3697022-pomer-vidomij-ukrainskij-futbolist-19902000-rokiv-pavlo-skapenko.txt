У віці 50 років зупинилося серце ексфутбліста київського «Динамо» та збірної України Павла Шкапенка.

Павло Шкапенко розпочав футбольну кар'єру у складі запорізького «Металурга» 1990 року. Після двох років у складі запоріжан півзахисник перейшов до «Динамо», передає Укрінформ.
У складі киян хавбек виступав протягом шести років. За цей період «біло-сині» здобули шість титулів чемпіонів України, а футболіст забив 33 м'ячі у 121-у матчі. Павло також зіграв 45 поєдинків у складі другої команди динамівців, виступав у складі київського ЦСКА.
За національну збірну України Павло Шкапенко провів 10 матчів з 1993-го по 1997 роки.
Фото: Олег Гордієнко.