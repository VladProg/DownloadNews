У Лізі чемпіонів УЄФА завершилися стартові поєдинки третього туру групової стадії розіграшу.

Турецький «Галатасарай» у Стамбулі зазнав поразки від чемпіонів Німеччини футболістів мюнхенської «Баварії» - 1:3, а італійський «Інтер» у Мілані взяв гору над австрійським «Зальцбургом» - 2:1, передає Укрінформ.
На стамбульській арені Rams Park відзначилися Кінгслі Коман (8-ма хвилина), Гаррі Кейн (73) та Джамал Мусіала (79) - у гостей; Мауро Ікарді (30, з пенальті) - у складі господарів.
Авторами голів на міланському «Стадіо Джузеппе Меацца» стали Алексіс Санчес (19), Хакан Чалханоглу (64, з пенальті) - у господарів; Оскар Глух (57) - у гостей.
В інших матчах вівторка о 22.00 зійдуться «Бенфіка» (Португалія) - «Реал Сосьєдад» (Іспанія), «Брага» (Португалія) - «Реал» (Іспанія), «Ланс» (Франція) - ПСВ «Ейндховен» (Нідерланди), «Манчестер Юнайтед» (Англія) - «Копенгаген» (Данія), «Севілья» (Іспанія) - «Арсенал» (Англія), «Уніон» (Німеччина) - «Наполі» (Італія).
Як повідомлялося, донецький «Шахтар» у третьому турі в середу, 25 жовтня, зіграє на виїзді проти лідера групи Н іспанської «Барселони».
Фото: ФК «Баварія».