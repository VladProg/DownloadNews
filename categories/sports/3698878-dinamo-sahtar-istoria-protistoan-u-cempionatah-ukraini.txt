У суботу, 22 квітня, відбудеться центральний матч 22-го туру української Прем’єр-ліги між футболістами київського «Динамо» та донецького «Шахтаря».

Поєдинок розпочнеться на столичному стадіоні «Динамо імені Валерія Лобановського» о 17.00, передає Укрінформ.
За часи незалежності України «Динамо» та «Шахтар» зіграли між собою у чемпіонаті 69 матчів. В 26-ти зустрічах здобули перемогу «гірники». У 25-тии поєдинках виграли кияни. Ще у 18-ти іграх зафіксовано нічиї. Різниця м'ячів 84:83 на користь «Шахтаря».
«Динамо» у турнірній таблиці УПЛ посідає незвичне для себе четверте місце (40 очок). У «Шахтаря» 52 пункти і він очолює чемпіонські перегони.
У матчі першого кола, що пройшла 16-го жовтня минулого року на «Арені Львів», донеччани святкували перемогу з рахунком 3:1.
У переможців забивали Олександр Зубков (29-та хвилина), Михайло Мудрик (47) та Данило Сікан (74). У «Динамо» голом відзначився Владислав Ванат.
Фото: shakhtar.com.