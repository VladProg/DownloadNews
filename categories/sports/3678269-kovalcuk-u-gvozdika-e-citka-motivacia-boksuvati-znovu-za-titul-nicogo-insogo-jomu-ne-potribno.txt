Президент WBC Ukraine розповів чому Олександр Гвоздик вирішив відновити професійну кар’єру.

Про це повідомляє «Коло Спорту», передає Укрінформ.
«Ми дуже багато спілкувались на цю тему. Дуже довго шукали суперника, тому що ніхто не хоче з Сашком боксувати, але з чогось потрібно починати. От нарешті знайшли опонента, а потім змінили опонента – це не так просто, але у Олександра є чітка мотивація боксувати знову за титул, лише за титули, нічого іншого йому не потрібно. Ви ж розумієте, що цей бій який був, наступний, що буде стосовно фінансової частини очікувати чогось немає. Він чітко це розуміє, але потреба у нього просто є, мотивація, тим більше війна в Україні вона ще більше до цього підштовхує. Його рідна Харківщина вона зруйнована, його багато рідних залишились у Харкові, відповідно щось у нього йоккнуло», - сказав Ковальчук.

Президент WBC Ukraine також спрогнозував, хто з українських боксерів стане новим чемпіоном світу.

«Сергій Богачук однозначно, має шанси, Василь Ломаченко, в нього титулу зараз немає, ну є якийсь проміжний. Денис Берінчик безумовно, у нього важкий, дуже складний дивізіон, там такі хлопці серйозні, проте у нього є всі шанси, тому що він дуже талановитий боксер і таких рухливих, і технічних хлопців мало. Олександр Гвоздик повинен повернути пояси, тим більше, що пояси у москалів всі. Треба повертати», - додав Ковальчук.

Як повідомляв Укрінформ, свій наступний бій Олександр Гвоздик проведе у травні.
Фото: kanaldom.tv