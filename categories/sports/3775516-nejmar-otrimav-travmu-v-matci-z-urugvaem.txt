Бразилець Неймар отримав травму і не зміг самостійно залишити поле.

Нападник збірної Бразилії Неймар отримав травму в матчі кваліфікації ЧС-2026 проти Уругваю (0:2), повідомляє Укрінформ.


Сталося це вже під кінець першого тайму. В одному з ігрових епізодів футболіст невдало наступив на ліву ногу, отримавши перед цим удар ззаду від Ніколаса де ла Круса.


Лідер «Аль-Хілаля» не зміг самостійно піти на заміну, тому на поле довелося виїзджати лікарям з ношами.


Межі стадіону вінгер покидав на милицях з фіксатором на нозі.


Фото: Getty Images