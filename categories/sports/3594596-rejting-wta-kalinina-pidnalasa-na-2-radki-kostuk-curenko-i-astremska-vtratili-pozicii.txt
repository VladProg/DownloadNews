Жіноча тенісна асоціація (WTA) оприлюднила рейтинг спортсменок станом на 17 жовтня.

Перша «ракетка» України Ангеліна Калініна завдяки виходу до чвертьфіналу на турнірі WTA у Румунії піднялася на 2 позиції і посідає у світовій класифікації 43-є місце, передає Укрінформ.
Втратили позиції Марта Костюк - 58-е місце (-2 рядки), Леся Цуренко - 98-а (-1), Даяна Ястремська - 99-а (-5).
Дар'я Снігур - 116-а (+1), Катерина Байндл - 151-а (-18).
Еліна Світоліна, яка не виступала з березня і минулого тижня стала мамою, посідає 230-є місце (-66).
Рейтинг WTA очолює Іга Швьонтек із Польщі. Другою «ракеткою» світу залишається Онс Жабер із Тунісу, на третьому місці - естонка Анетт Контавейт.
Фото: Getty Images.