У груповому раунді турніру з пляжного футболу III Європейських ігор підопічні Юрія Клименка у польському Тарнові поступилися Іспанії (4:6) та переграли Італію (2:1).

Як інформує офіційний сайт Української асоціації футболу (УАФ), «синьо-жовті» набрали 3 очки, і їхнє підсумкове місце та участь у півфіналі залежали від результату сьогоднішнього матчу між іспанками та італійками.
«Цей важливий для нашої турнірної долі поєдинок завершився з рахунком 0:0 в основний та додатковий час, а по пенальті перемогла Іспанія (4:2)», повідомляє УАФ.
Таким чином, збірна України посіла друге місце у групі В і виступить в 1/2 фіналу Європейських ігор.
Фото: АПФУ.