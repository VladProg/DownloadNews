Перша «ракетка» Українка Ангеліна Калініна достроково завершила виступ на турнірі Жіночої тенісної асоціації (WTA) - BNP Paribas Open - в Індіан-Веллсі (США) із призовим фондом $8,8 млн.

У матчі третього кола змагань посіяна під 27-м номером Калініна (№29 рейтингу WTA) поступилася 7-й «ракетці» світу Марії Саккарі з Греції - 6:3, 2:6, 4:6, передає Укрінформ.
Поєдинок тривав 2,5 години.
Путівку до чвертьфіналу Саккарі розіграє з переможницею поєдинку між чешкою Кароліною Плішковою (№17) та росіянкою Веронікою Кудерметовою (№11).
Турнір BNP Paribas Open триватиме до 19 березня.
Фото: Getty Images.