Українка в парі з Меттью Ебден (Австралія) здобули перемогу у тандему Єна Сібахара / Джексон Вітроу.

Українська тенісистка Людмила Кіченок успішно розпочала виступи у змішаному парному розряді на Відкритому чемпіонаті Франції з тенісу 2023 року, передає Укрінформ.

У першому раунді змагань українка та її напарник Меттью Ебден (Австралія) у трьох сетах обіграли тандем Єна Сібахара (Японія) / Джексон Вітроу (США) - 6:4, 3:6, [10:5]. Матч тривав 1 годину та 18 хвилин.

Найкращим результатом Кіченок на Ролан Гаррос у змішаному парному розряді є 2-й раунд (2019, 2022).
У другому раунді українсько-австралійська пара зіграє проти дуету Ейша Мухаммад / Ллойд Гласпулл.

Як повідомляв Укрінформ, Світоліна зіграє в 1/8 «Ролан Гаррос».
Фото: btu.org.ua