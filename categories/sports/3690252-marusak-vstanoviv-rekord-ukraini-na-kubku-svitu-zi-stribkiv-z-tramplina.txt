Українець Євген Марусяк посів 18-те місце на етапі Кубка світу зі стрибків на лижах з трампліна у словенській Планиці.

Євген пролетів 213,5 м у фіналі і став 18-м за підсумками змагань. Він на 2,5 м покращив рекорд України, передає Укрінформ.
18-та позиція КС - такеож найкращий результат в історії України.
Попередній рекорд належав Віталію Шумбарцю – 21-ше місце 2010 року.
Марусяк став другим українцем, який тричі фінішував у ТОП-30 на етапах Кубка світу (після Шумбарця).
Це досягнення підкорилося 23-річному спортсмену упродовж одного сезону.
Найкращі результати України в історії Кубка світу зі стрибків з трампліна:
18. Євген Марусяк (квітень 2023, Планица)
21. Віталій Шумбарець (січень 2010, Саппоро)
25. Віталій Шумбарець (березень 2009, Планіца)
26. Володимир Бощук (березень 2009, Ліллегаммер)
26. Євген Марусяк (січень 2023, Кульм)
28. Олександр Лазарович (лютий 2009, Віллінгем)
28. Віталій Шумбарець (лютий 2010, Клінгенталь)
28. Євген Марусяк (лютий 2023, Ряшнов)
29. Володимир Бощук (лютий 2009, Клінгенталь)
30. Володимир Гливка (лютий 1996, Айрон).
Фото: Getty Images.