Футболісти рівненського «Вереса» упевнено виграли сьогодні матч-відповідь у запорізького «Металурга» за правво грати в українській Прем'єр-лізі - 6:1.

Голи: Денис Балан (23-тя і 66-та хвилина), Роман Гагун (29), Геннадій Пасіч (82), Микола Гайдучик (89) - Дмитро Крапивний (16, у власні ворота), Богдан Могильний (90+2), передає Укрінформ.
Поєдинок пройшов на рівненському стадіоні «Авангард». На 40-й хвилині у складі гостей був вилучений з поля Богдан Сокол.
У першій зустрічі перемогу (1:0) святкував «Металург».
Таким чином, «Верес» виграв двоматчеву дуель (6:2) і залишиться у Прем'єр-лізі у сезоні-2023/2024.
Сьогодні також пройде перехідна гра за Прем'єр-лігу між черкаським «ЛНЗ» з Першої ліги та представником УПЛ - «Інгульцем» з Петрового Кіровоградської області.
Перший матч завершився унічию - 1:1.
Фото: upl.ua.