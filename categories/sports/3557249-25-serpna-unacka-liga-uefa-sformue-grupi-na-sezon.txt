У четвер, 25 серпня, будуть сформовано групи Юнацької ліги УЄФА на наступний футбольний сезон, який стане вже дев'ятим в історії турніру.


У сезоні-2022/2023 в лізі братимуть участь 64 команди. Спочатку учасників розіб'ють на два потоки - Шлях Ліги чемпіонів УЄФА та Шлях чемпіонів країн, передає Укрінформ.
Жеребкування пройдуть у серпні, матчі розпочнуться у вересні. Два потоки зіллються в один, коли почнуться ігри на вибування, а саме - стикові матчі 7-го та 8 лютого. Повний список учасників затвердять після того, коли закінчаться усі поєдинки раунду плей-офф Ліги чемпіонів УЄФА.
Як завжди, Шляхом Ліги чемпіонів підуть 32 юнацькі команди, чиї клуби проб'ються до груповий етап Ліги чемпіонів. Серед них - донецький «Шахтар». Шляхом чемпіонів країн підуть переможці національних юнацьких чемпіонатів з 32-х країн із найвищим рейтингом УЄФА. У цій гілці виступатиме львівський «Рух».
Склад груп у Шляху Ліги чемпіонів повторює склад груп у самій Лізі чемпіонів. Команди, що посядуть перші місця, вийдуть безпосередньо до 1/8 фіналу, другі команди потраплять у стикові матчі. Учасники Шляху чемпіонів країн проведуть два раунди спарених поєдинків на вибування.
На стадії плей-офф команди стануть учасницями одноматчевих протистоянь на виліт. У стикових поєдинках вісім переможців Шляху чемпіонів країн приймуть удома вісім других команд зі Шляху Ліги чемпіонів.
Вісім переможців стикових матчів вийдуть до 1/8 фіналу, де на них вже чекатимуть вісім переможців груп Шляху Ліги чемпіонів.
Півфінали та фінал, як завжди, пройдуть на стадіоні «Коловре» поруч зі штаб-квартирою УЄФА у Ньйоні (Швейцарія).
Фото: uefa.com.