Голосування триватиме до 6 жовтня.

ФІФА оголосила список з 12-ти футболістів, які претендують на звання найкращого гравця року, передає Укрінформ.

До переліку увійшов торішній переможець Ліонель Мессі. Також у списку претендентів – екс-партнер аргентинця по «ПСЖ» Кіліан Мбаппе та нападник «Манчестер Сіті» Ерлінг Голанд. Загалом на звання найкращого гравця претендують шість футболістів «Містян».

Претенденти на звання найкращого гравця року за версією ФІФА: Хуліан Альварес («Манчестер Сіті»), Марцело Брозович («Аль-Наср»), Кевін Де Брейне («Манчестер Сіті»), Ілкай Гюндоган («Барселона»), Ерлінг Голанд («Манчестер Сіті»), Родрі («Манчестер Сіті»), Хвіча Кварацхелія («Наполі»), Кіліан Мбаппе («ПСЖ»), Ліонель Мессі («Інтер» Маямі), Віктор Осімхен («Наполі»), Деклан Райс («Арсенал»), Бернарду Сілва («Манчестер Сіті»).

Для оцінки гравців брався до уваги період з 19 грудня 2022 року (відразу після фіналу чемпіонату світу-2022) до 20 серпня 2023 року. Голосування на офіційному сайті ФІФА відбудеться 6 жовтня.

Фото: fifa.com, Getty Images