Чемпіони України футболісти донецького «Шахтаря» провели черговий поєдинок у єврокубковому сезоні-2023/24.

У матчі четвертого туру групового етапу Ліги чемпіонів УЄФА «гірники» обіграли іспанську «Барселону» - 1:0, передає Укрінформ.

Єдиний м'яч на арені «Фолькспаркштадіон» у німецькому місті Гамбург на 40-й хвилині забив Данило Сікан - після навісу з правого флангу Гіоргі Гочолейшвілі.
В іншому протистоянні квартету Н о 22.00 португальський «Порту» на «Ештадіу ду Драгау» прийматиме бельгійський «Антверпен».
Турнірне становище: «Барселона» - 9 очок (після 4-х ігор), «Порту» - 6 (3), «Шахтар» - 6 (4), «Антверпен» - 0 (3).
У наступному матчі групового етапу Ліги чемпіонів УЄФА 28 листопада «гірники» також в Гамбургу зійдуться з «Антверпеном».
Фото: ФК «Шахтар».