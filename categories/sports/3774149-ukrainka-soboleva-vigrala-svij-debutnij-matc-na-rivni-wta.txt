19-річна тенісистка обіграла господарку змагань Марію Сару Попа.

Українка Анастасія Соболєва провела свій дебютний матч на рівні WTA, тенісистка стартувала у відборі хардових змагань WTA 250 в румунському Клужі-Напоці, передає Укрінформ.
Першою суперницею українки стала господарка змагань Марія Сара Попа. Українка перемогла у трьох сетах – 6:2, 2:6, 6:4.
За місце в основній сітці Соболєва зіграє у фіналі кваліфікації проти німкені Вівіан Гайзер, що не проходить до рейтингу WTA в одиночному розряді.

До основної частини змагань заявлені ще три українки: сьома сіяна Катерина Байндль, Даяна Ястремська та Дарія Снігур.
Фото: btu.org.ua