У Стамбулі (Туреччина) у п'ятницю, 26 серпня, відбудеться жеребкування групової стадії футбольної Ліги конференцій.

Усі 32 клуби перед жеребкуванням поділені на чотири кошики відповідно до рейтингу клубних коефіцієнтів на початок сезону та принципів Комітету УЄФА з клубних змагань, передає Укрінформ.
Єдиний представник України «Дніпро-1» опинився у четвертому кошику.
Під час жеребкування, яке розпочнеться о 15.30 за київським часом, команди розділять на вісім груп.
Груповий етап пройде з 8 вересня по 3 листопада, матчі гратимуть у ті ж дні, що й поєдинки групового етапу Ліги Європи. Усі матчі розпочинатимуться о 19.45 або о 22.00.
Переможці груп вийдуть до 1/8 фіналу. Власники других місць зіграють у стикових матчах із вісьмома клубами, які посіли треті місця на груповому етапі Ліги Європи.