25-річний півзахисник Єгор Назарина перейшов до донецького «Шахтаря» з луганської «Зорі».

Угода з футболістом розрахована на п'ять років, передає Укрінформ.
Назарина – вихованець київського футболу, на юнацькому рівні виступав за «Динамо», а від 2014 року - за «Дніпро». Дебютував в УПЛ у травні 2017-го. У січні 2018-го підписав контракт із бельгійським «Антверпеном», у складі якого протягом півтора року відіграв 18 матчів.
У сезоні-2019/2020 гравця орендували львівські «Карпати» (16 матчів, 5 голів). Улітку 2020 року Єгор перейшов до «Зорі», за яку провів 59 матчів (3 голи, 5 асистів).
Нинішнього сезону в усіх 6-ти матчах луганців в УПЛ та Лізі конференцій Назарина був капітаном команди.
Фото: facebook.com/fcshakhtar.