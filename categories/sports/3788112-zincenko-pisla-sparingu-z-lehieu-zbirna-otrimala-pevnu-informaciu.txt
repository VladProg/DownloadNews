Півзахисник збірної України з футболу Олександр Зінченко прокоментував спаринг із польською «Лехією» (2:0) на шляху підготовки до поєдинку відбору Євро-2024 з командою Італії.

Хавбек вважає спаринг дуже корисним для національної команди, передає Укрінформ.
«Було дуже холодно, але для обох команд. Хороший контрольний спаринг, думаю, тренерський штаб отримав певну інформацію. Будемо готуватися до гри зі збірною Італії. Пріоритет був у комунікації та награванні зв’язків між футболістами, бо фізично, думаю, усі хлопці готові, адже чемпіонати продовжуються достатньо довго. Тому не сказав би, що фізичний стан у спарингу був у пріоритеті. На полі було набагато тепліше, ніж сидіти на лаві для запасних, сто відсотків. Щодо українців із «Лехії», то після гри перекинулися кількома словами... Моменти Тараса Степаненка? Сподіваюся, це все перенесеться на гру зі збірною Італії, але він мав робити хет-трик», - сказав Олександр.
Як повідомляв Укрінформ, матч відбору Євро-2024 між збірними України та Італії відбудеться 20 листопада у німецькому місті Леверкузен на стадіоні «БайАрена» (початок - о 21.45 за київським часом).
Фото: uaf.ua.