Гравчиня національної баскетбольної збірної України Тетяна Юркевічус поповнила склад італійської команди «Санга Мілан».


Ця команда минулого сезону виграла Серію Б і наступного сезону зіграє у найвищому італійському дивізіоні - Серії А, передає Укрінформ.
«Два роки тому я мала можливість грати в Серії А1, і для мене це був неймовірний досвід - ліга високого рівня, з хорошими гравцями, можна покращувати свою майстерність від матчу до матчу. У мене та мого агента була мета повернутися до італійської ліги, тому коли ми отримали цю пропозицію, я відчула масу емоцій. Вирішила, що це буде мій вибір», - сказала Тетяна.
Минулий сезон українська баскетболістка завершувала у складі «Любліна», з яким виграла чемпіонат Польщі. у плейоофф Юркевічус у 12-ти матчах грала в середньому 11,7 хвилин, набирала 1,8 очка, робила 3,8 підбирання, 0,6 передачі та 0,9 перехоплення.
Збірна України наступні свої матчі зіграє у листопаді у відборі на Євробаскет-2025.
Фото: fbu.ua.