«Дніпро-1» було засновано навесні 2017 року.

Дисциплінарний комітет ФІФА не визнав «Дніпро-1» спортивним правонаступником ФК «Дніпро», повідомляє офіційний сайт клубу, передає Укрінформ.
Також у ФІФА закрили дисциплінарне провадження проти «Дніпра-1», відкрите за заявою бразильського футболіста Андерсона Піко, колишнього гравця «Дніпра». У лютому 2021 року аналогічне рішення було прийняте і щодо схожої заяви іншого ексфутболіста «Дніпра» Джаби Канкави.
«Дніпро» припинив існування у 2019 році.
СК «Дніпро-1» було засновано навесні 2017 року, після чого клуб зумів за два роки пройти шлях із Другої ліги до УПЛ. Президентом клубу є Юрій Береза.

Як повідомляв Укрінформ, «Дніпро-1» минулого сезону став віце-чемпіоном України та виступить у кваліфікації Ліги чемпіонів.
Фото: guardian.ng