Юнацька збірна України U18 провела першу контрольну гру під час підготовки до виступу на Євробаскеті (Дивізіон В).

У латвійському місті Цесіс підопічні Олександра Ворони провели матч проти збірної Латвії і поступилися двома очками, передає Укрінформ.
Результат поєдинку на користь господарів паркету - 79:77 (19:15, 20:23, 21:19, 19:20).
Найрезультативнішими гравцями у складі нашої команди стали капітан Єгор Сушкін - 17 очок, та Данііл Сипало з 15-ма очками та 11-ма підбираннями.
22 червня, команди проведуть ще одну контрольну зустріч.
Як повідомлялося, чемпіонат Європи у Дивізіоні В стартує 21 липня в португальському місті Матозінюші Суперниками нашої збірної на груповому етапі будуть Нідерланди, Естонія, Румунія, Ірландія, Косово.
Підвищення у класі та перехід до Дивізіону А отримують три найкращих команди за підсумку турніру.
Фото: fbu.ua.