Румунська тенісистка Сімона Халеп спробує скасувати свою чотирирічну дискваліфікацію за порушення антидопінгової програми у Спортивному арбітражному суді.

Як повідомляє Sky Sport News, експерша «ракетка» світу подала офіційну апеляцію до Спортивного арбітражного суду, щоб оскаржити рішення Міжнародного агентства з чесності в тенісі (ITIA), передає Укрінформ.
Дворазову чемпіонку турнірів серії Grand Slam 32-річну Халеп звинуватили у двох окремих порушеннях антидопінгової тенісної програми. Перше стосувалося знайденої в її тесті забороненої речовини (роксадустату) на US Open-2022, після поразки від українки Дарини Снігур, а друге звинувачення - про порушення в біологічному паспорті спортсменки (ABP).
12 вересня ITIA повідомило про чотирирічну дискваліфікацію румунки. Вона починається з 7 жовтня 2022 року і триватиме до 6 жовтня 2026 року.
Фото: Getty Images.