У складі баскетбольного клубу української Суперліги «Старий Луцьк-Університет» наступного сезону гратиме американський легіонер бігмен Стейсі Томас.

Це його перший професійний контракт. До цього американець грав на студентському рівні, зокрема, виступав за команду університету Луізіани, передає Укрінформ.
Минулого сезону Томас набирав у середньому 7,2 очка, робив 3,6 підбирання та 0,9 передачі.
Новачок «Старого Луцька» може закривати позиції 4-5-го номерів.
До цього клуб повідомляв, що у складі команди Суперліги залишаться Володимир Коцько, Григорій Алтухов та Кирило Панфілов.
Фото: fbu.ua.