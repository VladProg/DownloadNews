У середу, 21 червня, у Румунії та Грузії розпочинається фінальний турнір Євро-2023 (U21), в якому візьме участь і молодіжна збірна України.


Для неї це буде третій такий форум - після «срібної» кампанії 2006 року та невдалої спроби (останнє місце в групі) 2011-го, передає Укрінформ.
У вівторок лави «синьо-жовтих» у Бухаресті поповнив квартет з національної збірної (Трубін, Судаков, Мудрик, Ванат). Учора молодіжка провела передматчеве тренування на арені «Рапід-Гулешті». На цьому стадіоні команда зіграє два поєдинки: 21-го - з Хорватією та 27-го - з Іспанією. Ще один матч, із Румунією 24-го, підопічні Ротаня проведуть на стадіоні «Стяуа».
Сьогоднішня зустріч із Хорватією розпочнеться о 19.00 за київським часом. Судитиме матч шведський рефері іракського походження Мохаммед Аль-Хакім.
Додамо, що з кожної групи до чвертьфіналу виходять по два найкращі колективи.
Зазначимо, що три найкращі команди Євро-2023 (окрім Франції та Англії) отримають путівки на Олімпійські ігри 2024 року.
Євро-2023 (U21). Фінальний турнір
Груповий раунд
Група А: Грузія, Португалія, Бельгія, Нідерланди.
21.06.2023
Грузія - Португалія. Початок о 19.00. Місце проведення матчі - Тбілісі
Бельгія - Нідерланди. 19.00. Тбілісі
24.06.2023
Грузія - Бельгія. 19.00. Тбілісі
Португалія - Нідерланди. 19.00. Тбілісі
27.06.2023
Нідерланди - Грузія. 19.00. Тбілісі
Португалія - Бельгія. 19.00. Тбілісі
Група В: Румунія, Іспанія, Україна, Хорватія.
21.06.2023
Україна - Хорватія. 19.00 Бухарест
Румунія - Іспанія. 21.45. Бухарест
24.06.2023
Румунія - Україна. 19.00. Бухарест
Іспанія - Хорватія. 21.45. Бухарест
27.06.2023
Хорватія - Румунія. 21.45 Бухарест
Іспанія - Україна. 21.45. Бухарест
Група С: Чехія, Англія, Німеччина, Ізраїль.
22.06.2023
Чехія - Англія. 19.00 Батумі
Німеччина - Ізраїль. 19.00. Кутаїсі
25.06.2023
Чехія - Німеччина. 19.00. Батумі
Англія - Ізраїль. 19.00. Кутаїсі
28.06.2023
Англія - Німеччина. 19.00. Батумі
Ізраїль - Чехія. 19.00. Кутаїсі
Група D: Норвегія, Швейцарія, Франція, Італія.
22.06.2023
Норвегія - Швейцарія. 19.00. Клуж-Напока
Франція - Італія. 21.45. Клуж-Напока
25.06.2023
Швейцарія - Італія. 19.00. Клуж-Напока
Норвегія - Франція. 21.45. Клуж-Напока
28.06.2023
Швейцарія - Франція. 21.45 Клуж-Напока
Італія - Норвегія. 21.45. Клуж-Напока
Чвертьфінали - 01.07 - 02.07.2023
Півфінали - 05.07.2023
Фінал - 08.07.2023.
Потенційний матч плей-офф за путівку на Олімпіаду-2024 може відбутися 7-го (22.00) або 8 липня (16.00) у Бухаресті.
Фото: uaf.ua.