Вперше за шість років гонку виграла нова команда.

Команда «Феррарі» виграла гонку на витривалість «24 години Ле-Ману», яка відбулася у Франції, передає Укрінформ.
У складі «Феррарі» виступили колишній гонщик «Формули-1» Антоніо Джовінацці, Алессандро П'єр Гвіді та Джеймс Каладо.

На фініші «Феррарі» вдалося випередити екіпаж «Тойоти» у складі Брендона Хартлі, Себастьяна Буемі та Ріо Хіракави.

Для «Феррарі» це перша перемога в Ле-Мані з 1965 року. Востаннє команда брала участь у змаганні в 1973 році, коли посіла друге місце.

Цьогоріч «24 години Ле-Ману» проводились сотий раз в історії.

Старт гонці дав форвард «Лейкерс» Леброн Джеймс.