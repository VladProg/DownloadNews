Український тенісист Віталій Сачко успішно провів стартовий поєдинок основної сітки турніру ATP Challenger Tour 100 у німецькому місті Карлсруе з призовим фондом €73,000.


Віталій (№190 ATP) обіграв аргентинця Хуана Пабло Фіковича - 6:0, 6:3, передає Укрінформ.
Матч тривавв 1 годину 7 хвилин.
Наступним суперником Сачка стане Тимофій Скатов (138) з Казахстану, посіяний під шостим номером.
А ось інший українець - В'ячеслав Бєлінський (630) не зумів пробитися до основи змагань у Карлсруе, зазнавши поразки у фінальному раунді кваліфікації від іспанцяі Оріоля Роки Батальї (301) - 4:6, 3:6.
19-річний В'ячеслав уперше виступив на змаганнях серії ATP Challenger Tour.
На фото: Віталій Сачко/Bratislava Open.