Українська тенісистка Еліна Світоліна (№1344 WTA) провела другий матч після декрету.

У першому колі турніру ITF у Швейцарії Світоліна перемогла румунку Єлену-Габріелу Русе (№160 WTA) - 6:4, 6:2, передає Укрінформ.
Матч тривав 1 годину 23 хвилини.
Світоліна веде в особистих зустрічах з Русе з рахунком 2:0.
Востаннє Еліна брала участь в ITF-турі у 2013 році. У другому колі українка зіграє з бельгійкою Александрою Ігнатік (№216 WTA).
У Чарльстоні Світоліна провела перший матч після народження доньки.
Фото: facebook.com