У Лондоні (Велика Британія) в неділю, 23 липня, завершився восьмий етап легкоатлетичної «Діамантової ліги».

Марині Бех-Романчук не вдалося здобути свою п'яту нагороду «Діамантової ліги»-2023, передає Укрінформ.
Українка в секторі для стрибків у довжину посіла 6-те місце, показавши результат 6,52 метра.
Перемогла американка Кванеша Беркс (6,98 метра), «срібло» та «бронзу» виграли відповідно австралійка Брук Бушкел (6,72) та американка Тара Девіс-Вудгол (6,72).
Стрибун у висоту Андрій Проценко став п'ятим, оновивши особистий рекорд сезону - 2,24 метра.
Змагання у секторі виграв американець Джувон Гаррісон (2,35 метра), другий результат показав Мутаз Есса Баршим з Катару (2,33), третій - британець Джоел Кларк-Хан (2,27).
Наступний етап «Діамантової ліги» пройде 31 серпня у Цюриху (Швейцарія).
Фото: Getty Images.