У чемпіонаті України з футболу серед команд другої ліги 17-19 вересня пройдуть поєдинки чергового, 8-го туру.

Перший ігровий день о 12.45 розпочне протистояння представників Київщини «Дружби» та ФК ЮКСА, передає Укрінформ.
На 17 вересня також заплановані матчі стрийської «Скали 1911» з київським «Локомотивом» (13.30), вінницької «Ниви» з «Тростянцем» (14.30).
18 вересня львівські «Карпати-2» прийматимуть запорізький МФК «Металург-2» (12.00), «Кудрівка» із Чернігівщини зустрінеться із «Чайкою» з Київщини (13.30), «Звягель» із Житомирщини зійдеться з одеським клубом «Реал Фарма» (15.00).
Завершить програму туру 19 вересня поєдинок між львівським «Рухом-2» та кременчуцькою командою «Кремінь-2» (12.00).
Турнірну таблицю очолюють ЮКСА - 17 очок (після 7-ти ігор), «Чайка» - 16 (7), «Дружба» - 15 (6) та «Звягель» - 13 (6).