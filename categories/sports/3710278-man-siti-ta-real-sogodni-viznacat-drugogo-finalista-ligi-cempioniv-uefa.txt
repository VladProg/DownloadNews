У середу, 17 травня, стане відомий другий учасник фіналу Ліги чемпіонів УЄФА сезону-2022/23.

О 22.00 за київським часом на арені «Етіхад» у Манчестері футболісти англійського «Манчестер Сіті» прийматимуть чинного володаря титулу іспанський «Реал», передає Укрінформ.
Поєдинок обслуговуватиме суддівська бригада з Польщі, яку очолює Шимон Марчиняк.
Перша гра 1/2 фіналу на «Сантьяго Бернабеу» у Мадриді завершилася внічию - 1:1.
Як повідомлялося, напередодні першим фіналістом розіграшу став «Інтер», який в італійському протистоянні двічі переграв земляків з «Мілана» (2:0, 1:0)
Фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі (Туреччина).