Українська тенісистка Надія Кіченок успішно стартувала у парній сітці змагань WTA 125 у Тампіко (Мексика) із призовим фондом $115,000.

Надія та її партнерка Анна-Лена Фрідзам з Німеччини обіграли дует Ребекка Маріно/Інгрід Ніл (Канада/США) - 6:4, 6:4, передає Укрінформ.
Тенісистки провели на корті 1 годину 15 хвилин.
Надія Кіченок та Анна-Лена Фрідзам уперше виступили разом. Українсько-німецька пара програла один гейм на власній подачі і зробила три брейки на прийомі.
У чвертьфіналі Кіченок та Фрідзам зіграють проти переможниць матчу Ельвіна Калієва/Рената Сарасуа (США/Мексика) - Анна Роджерс/Крістіна Роска (обидві - США).
Фото: ftu.org.ua.