Визначилася наступна суперниця першої «ракетки» України Ангеліни Калініної на третьому у сезоні турнірі серії Grand Slam - Вімблдоні, який триває у Лондоні (Велика Британія).

У матчі за вихід до третього кола Калініна зустрінеться з чемпіонкою US-Open-2019 Бьянкою Андреєску з Канади, яка у трьох сетах взяла гору над угоркою Анною Бондар - 6:3, 3:6, 6:2, передає Укрінформ.
Як повідомлялося, посіяна під 26-м номером Калініна розпочала змагання перемогою над іспанкою Джессікою Боусас Манейро (6:4, 6:3).
Вімблдонський турнір триватиме до 16 липня.
На фото: Бьянка Андреєску (Getty Images).