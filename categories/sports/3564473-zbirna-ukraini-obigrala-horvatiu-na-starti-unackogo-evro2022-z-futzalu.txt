У Хаені (Іспанія) у неділю, 4 вересня, розпочався юнацький чемпіонат Європи з футзалу (гравці до 19-ти років).

Юнацька збірна України у перший ігровий день фінального турніру здобула вольову перемогу над командою Хорватії - 6:4, передає Укрінформ.
Після першого тайму «синьо-жовті» поступалися (1:4), проте забили 5 м'ячів поспіль після перерви.
Наступними суперниками підопічних Віталія Одегова у групі А будуть однолітки з Румунії (5 вересня) та Іспанії (7 вересня).
У квартеті В виступають команди Польщі, Франції, Італії та Португалії.
Півфінали, куди потраплять по дві кращих збірних кожної групи, пройдуть 8 вересня.
Фінал Євро-2022 (U19) відбудеться 10 вересня.
Фото: uefa.com.