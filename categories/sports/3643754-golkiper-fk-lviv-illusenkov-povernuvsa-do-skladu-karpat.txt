32-річний футбольний воротар Олександр Іллющенков та львівські «Карпати» уклали контракт тривалістю два з половиною роки.

Угода між «Карпатами» та футболістом набирає чинності з січня, передає Укрінформ.
Останні три сезони голкіпер провів у складі ФК «Львів» - у нинішньому чемпіонаті чемпіонаті зіграв 10 поєдинків і пропустив 13 м’ячів.
Кар’єру Олександр розпочинав у Тернополі, у складі «Ниви», потім грав за бурштинський «Енергетик». 2011 року Іллющенков підписав контракт з «Карпатами», за які провів 21 матч у Прем’єр-лізі (35 пропущених м'ячів). Після цього воротар виступав у молдовському «Тирасполі», харківському «Металісті», грузинському «Сіоні», рівненському «Вересі» та винниківському «Русі».
Додамо, що «Карпати» завершили першу частину сезону на другому рядку турнірної таблиці Першої ліги у Групі А.
Фото: fckarpaty.org.ua.