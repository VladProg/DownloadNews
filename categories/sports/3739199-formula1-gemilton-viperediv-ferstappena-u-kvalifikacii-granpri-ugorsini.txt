Завершилася кваліфікаційна гонка чемпіонату світу з автоперегонів «Формула-1» Гран-прі Угорщини.

Переможцем відбору став пілот «Мерседес» британець Льюїс Гемілтон, передає Укрінформ.
Семиразовий чемпіон «Формули-1» Гемільтон заволодів поул-позицією вперше цього сезону, випередивши на 0,003 секунди нідерландця Макса Ферстаппена («Ред Булл»).
Третій час показав британець Ландо Норріс («Макларен»).
Головна гонка Гран-прі Угорщини відбудеться у неділю, 23 липня. Початок - о 16.00 за київським часом.