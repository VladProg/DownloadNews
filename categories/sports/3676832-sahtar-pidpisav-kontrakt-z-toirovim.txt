«Шахтар» придбав півзахисника Хусрава Тоірова із казахстанського «Атирау».

Про це повідомила пресслужба «гірників», передає Укрінформ.
З 18-річним футболістом уклали контракт до 2028-го року.
Хусрав Тоіров – вихованець таджикистанського клубу «Локомотив-Памір», за головну команду якого дебютував у квітні 2020-го у 15 років. У серпні 2022 року футболіст підписав угоду з представником Вищої ліги Казахстану «Атирау». У сезоні-2022/23 взяв участь у 11 матчах, зробив 2 гольові передачі.
Тоіров є гравцем молодіжної збірної Таджикистану (U20), у складі якої дебютував у вересні 2022 року і провів 5 матчів.
Як повідомлялося, «Шахтар» посідає другу сходинку в УПЛ, маючи в активі 33 очки після 14 матчів.
Фото: shakhtar.com