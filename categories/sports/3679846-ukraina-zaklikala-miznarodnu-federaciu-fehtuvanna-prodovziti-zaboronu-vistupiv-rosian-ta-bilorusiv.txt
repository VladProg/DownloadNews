Національна федерація фехтування України (НФФУ) виступила з офіційною заявою на адресу Міжнародної федерації фехтування (FIE).

У своєму зверненні НФФУ звертає увагу на те, що більшість російських спортсменів продовжують мовчки спостерігати за військовим тероризмом з боку росії і закликає FIE продовжити бан для представників росії та білорусі (повний текст заяви), передає Укрінформ.
Рішення щодо можливого допуску або продовження бана для фехтувальників рф та рб буде прийнято на найближчому Конгресі Міжнародної федерації фехтування, який відбудеться 10 березня.
Нагадаємо, що новим очільником Національної федерації фехтування став Михайло Ілляшев, який змінив на цьому посту Міністра молоді і спорту України та президента Національного олімпійського комітету Вадима Гутцайта.
Фото: nffu.org.ua.