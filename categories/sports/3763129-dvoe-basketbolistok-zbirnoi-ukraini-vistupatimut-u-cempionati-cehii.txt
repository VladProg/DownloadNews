Захисниця національної збірної України Дар'я Дубнюк та центрова Тетяна Гаврильчик наступного сезону гратимуть у баскетбольному чемпіонаті Чехії.

Дубнюк підписала контракт з клубом «Славія» (Прага), передає Укрінформ.
Минулого сезону Дубнюк виступала в Іспанії за команду «Бембібре». Вона зіграла у 20-х матчах (проводила у середньому 7,6 хвилини, мала 1,4 очка, 0,4 підбирання та 0,4 передачі).
Гаврильчик продовжить виступи за команду «Сокол» з міста Градець-Кралове. Провела 20 поєдинків (16,3 хвилини, 4,9 очка, 5,5 підбирання, 0,5 передачі).
Дар'я і Тетяна взяли участь у останньому зборі національної жіночої збірної у Іспанії у травні.
Наступні матчі українська команда проведе у листопаді у відборі на Євробаскет-2025. Жеребкування кваліфікації відбудеться 19 вересня.
Фото: fbu.ua.