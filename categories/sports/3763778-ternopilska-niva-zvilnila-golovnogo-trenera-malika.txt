Тернопільський клуб зазнав п’яти поразок в останніх семи матчах.

Тернопільська «Нива» оголосила про звільнення головного тренера Василя Малика, передає Укрінформ.

Малик повернувся до «Ниви» у червні. Раніше він очолював тернопільський клуб із січня 2019 року до жовтня 2020 року. Саме Малик зумів повернути «Ниву» до Першої ліги, проте залишив команду наступного сезону.
Тернопільський клуб зазнав п’яти поразок в останніх семи матчах, серед яких виліт у третьому попередньому раунді Кубка України від «Скали» 1911 року. В останніх трьох поєдинках команда Малика не забила жодного голу.
«Нива» посідає четверте місце у групі А Першої ліги, набравши 10 очок.
Як повідомляв Укрінформ, у наступному матчі тернополяни приймуть «Карпати» 24 вересня.
Фото: facebook.com/fcnyva1978