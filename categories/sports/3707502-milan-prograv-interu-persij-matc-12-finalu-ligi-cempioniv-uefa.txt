У Лізі чемпіонів УЄФА відбувся черговий матч 1/2 фіналу Ліги чемпіонів УЄФА сезону-2022/23.

Італійське протистояння на стадіоні «Джузеппе Меацца» у Мілані між футболістами місцевих «Мілана» та «Інтера» завершилося поразкою господарів з рахунком 0:2, передає Укрінформ.
Успіх «Інтеру» принесли голи боснійського форварда Едіна Джеко, який відзначився на 8-й хвилині, та ексгравеця донецького «Шахтаря» Генріха Мхітаряна (11).
Гра у відповідь відбудеться 16 травня також у Мілані.
Як повідомлялося, перший матч в іншому півфінальному протистоянні на«Сантьяго Бернабеу» у Мадриді між чинним володарем титулу іспанським «Реалом» та англійським «Манчестер Сіті» завершився внічию - 1:1. Повторна зустріч пройде 17 травня на арені «Етіхад» у Манчестері.
Фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі (Туреччина).
Фото: AFP.