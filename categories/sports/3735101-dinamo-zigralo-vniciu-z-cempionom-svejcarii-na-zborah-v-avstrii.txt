Футболісти київського «Динамо» провели черговий контрольний поєдинок на зборі в австрійському містечку Санкт-Файт-ан-дер-Глан.

Як повідомляє пресслужба «біло-синіх», кияни у спарингу 12 липня зіграли у результативну нічию з чемпіоном Швейцарії «Янг Бойзом» 3:3, передає Укрінформ.
Авторами голів у команді Мірчі Луческу стали Владислав Дубінчак (9-та хвилина), Беніто (23) та Самба Діалло (90+1); у складі суперників - Елія Мешак (19), Жан-П'єр Нсаме (37, з пенальті) та Лукаш Лакомий (66).
Наступні контрольні матчі киян заплановано на 16 липня - проти кіпрського «Аріса» та 19 липня - з «Аль-Хіляль» із Саудівської Аравії.
Нагадаємо, «Динамо» розпочне сезон в Українській Прем'єр-лізі (УПЛ) поєдинком із закарпатським «Минаєм» (базовий день першого туру - 29 липня).
Фото: fcdynamo.com.