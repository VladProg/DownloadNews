Українсько-румунський дует Ангеліна Калініна - Ірина-Камелія Бегу не зміг пробитися до 1/2 фіналу турніру Жіночої тенісної асоціації (WTA) - Miami Open - у Маямі (штат Флорида, США) із призовим фондом $8,8 млн.

У чвертьфінальному поєдинку парного розряду Калініна та Бегу за 1 годину 40 хвилин поступилися польсько-американському тандему Магда Лінетт - Бернарда Пера - 3:6, 6:7 (4:7), передає Укрінформ.
Путівку у фінал змагань Лінетт та Пера розіграють із канадсько-американською парою Лейла Фернандес - Тейлор Таусенд, які здобули вольову перемогу над посіяним під 3-м номером українсько-латвійським дуетом Людмила Кіченок - Олена Остапенко (2:6, 7:6 (7:4), 10:8).
Турнір у Маямі триватиме до 2 квітня.