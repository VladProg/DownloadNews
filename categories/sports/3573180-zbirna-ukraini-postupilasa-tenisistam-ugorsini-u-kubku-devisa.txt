У Вільнюсі (Литва) завершилася матчева зустріч Першої Світової групи Кубка Девіса між тенісистами збірних України та Угорщини.

«Синьо-жовті» у підсумку поступилися з рахунком 1:3, передає Укрінформ.
Після стартових поразок В'ячеслава Бєлінського від Мартона Фучовича (3:6, 2:6) та Владислава Орлова - Жомбору Пірошу (2:6, 2:6) українці Ілля Білобородько та Владислав Манафов переграли у парному розряді Петера Файєта та Фабія 7:6 (7:4), 6:4. Проте третій одиночний матч у зустрічі України та Угорщини Білобородько - Фучович завершився поразкою Іллі - 2:6, 5:7.
Українська команда другий рік поспіль поступається у першому раунді Першої Світової групи, в якому розігрується місце у Кваліфікацію фінальної частини Кубка Девіса. Минулого сезону підопічні Андрія Медведєва програли команді Норвегії.
У березні наступного року українці мають боротися за право залишитися у Першій Світовій групі.
Фото: ФТУ.