Футболісти «Олександрії» та «Минаю» зіграли внічию у поєдинку 7-го туру чемпіонату України серед команд Прем'єр-ліги (УПЛ).

Зустріч на олександрійському КСК «Ніка» завершилася з рахунком 1:1, передає Укрінформ.
19-річний нападник гостей Єгор Гунічев вивів «Минай» вперед на 61-й хвилині; господарі відновили паритет з пенальті, який на 73-й хвилині реалізував Артем Кулаковський.
У неділю, 17 вересня, зіграють черкаський «ЛНЗ» та львівський «Рух» (13.00), «Дніпро-1» та ковалівський «Колос» (15.00), криворізький «Кривбас» та рівненський «Верес» (17.00).
Програму туру у понеділок, 18 вересня, підсумує матч «Динамо» (Київ) - «Ворскла» (Полтава), який розпочнеться о 17.00 на столичному стадіоні «Динамо» імені Валерія Лобановського.
Результати попередніх ігор туру:
«Металіст 1925» (Харків) - «Зоря» (Луганськ) - 2:1
«Чорноморець» (Одеса) - «Полісся» (Житомир) - 1:0
«Шахтар» (Донецьк) - «Оболонь» (Київ) - 1:0.
У турнірній таблиці УПЛ лідирує «Шахтар», який після семи турів набрав 17 очок. По 12 очок в активі «Чорноморця» та «Полісся».
Фото: ФК «Олександрія».