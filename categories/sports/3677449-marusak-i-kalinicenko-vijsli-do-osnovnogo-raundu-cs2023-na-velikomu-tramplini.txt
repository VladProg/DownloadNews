Найкращий результат показав Тімі Зайц.

Обидва українські стрибуни, Євген Марусяк та Віталій Калініченко, пройшли кваліфікацію на великому трампліні HS 138 на чемпіонаті світу 2023 року в словенській Планиці, передає Укрінформ.

Марусяк показав 27-й результат, Калініченко – 45-й із 62 учасників. В основні змагання пробилися 50 найкращих.
Переможцем кваліфікації став господар змагань, словенець Тімі Зайц. Він випередив поляків Давіда Кубацкі та Каміля Стоха.
Боротьба за місце у фіналі відбудеться завтра, 3 березня.
Як повідомляв Укрінформ, у лютому в чоловічих змаганнях на нормальному трампліні виступали Євген Марусяк та Віталій Калініченко. Тоді до фіналу пройшов тільки Марусяк, він встановив національний рекорд на рівні світової першості - 17-те місце.
Фото: Getty Image