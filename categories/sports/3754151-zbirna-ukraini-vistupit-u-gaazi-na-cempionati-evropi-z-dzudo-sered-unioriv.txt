У Гаазі (Нідерланди) 7-10 вересня пройде юніорський чемпіонат Європи з дзюдо.

Як інформує офіційний сайт Міжнародної федерації дзюдо (IJF), на турнірі виступлять 372 спортсмени із 41 країни, передає Укрінформ.
Україну представлятимуть 16 дзюдоїстів:
чоловіки - Назар Вісков (вагова категорія до 60 кг), Денис Докторов, Назар Кулєшов (обидва - до 73 кг), Ігор Цуркан, Станіслав Корчемлюк (обидва - до 81 кг), Іван Кутенков, Олексій Болдирєв (обидва - до 90 кг), Карім Нурієв (до 100 кг), Микола Грибик (понад 100 кг);
жінки - Анастасія Суперсон (до 48 кг), Інна Шинкаренко, Софія Бордінських (обидві - до 67 кг), Ольга Цімко, Аліса Віденеєва (обидві - до 70 кг), Анна Казакова, Юлія Курченко (обидві до 78 кг).
Континентальна першість у Гаазі пройде без участі представників Росії та Білорусі.