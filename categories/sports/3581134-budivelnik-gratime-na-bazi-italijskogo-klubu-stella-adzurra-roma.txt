Баскетболісти київського «Будівельника» протягом сезону-2022/2023 тренуватимуться і гратимуть у Римі на базі команди другого італійського дивізіону «Стелла Адзурра Рома».


Цей клуб має одну з найкращих молодіжних баскетбольних систем підготовки у Європі, передає Укрінформ.
«Ми пишаємося тим, що можемо зробити наші ресурси та енергію доступними для українського клубу протягом сезону. У таких складних умовах, як зараз в Україні, дуже важливо забезпечити продовження роботи спортивного клубу з континентальним престижем», - сказав генеральний директор італійської команди Джуліо Тровато.
«Будівельник» нинішнього сезону гратиме у Кубку Європи ФІБА, Балтійській лізі та Європейській баскетбольній північній лізі.
Команда Валерія Плеханова вже розпочала тренування в Римі. Наступний матч кияни мають зіграти 12 жовтня у першому турі групового етапу Кубку Європи.
Фото: championsleague.basketball.