Перемогою шведської біатлоністки Ельвіри Еберг завершилася у суботу гонка переслідування на 10 км на четвертому етапі Кубка світу у Поклюці (Словенія).

Еберг показала час 29 хвилин 41,6 секунди і не припустилася жодного промаху на вогневих рубежах, передає Укрінформ.
Другою на фініші була італійка Доротея Вірер (17,6 секунди відставання; 1 промах), третьою - француженка Жюлья Сімон (+22,4; 2).
Результати українських учасниць: Юлія Джима - 35-те місце, Дар'я Блашко - 43-тє, Анастасія Меркушина - 45-те.
Сьогодні також пройде чоловічий персьют на 12,5 км. Україну представлятимуть двоє біатлоністів. На дистанцію вирушать: 30. Артем Тищенко (+2:19) та 59. Богдан Цимбал (+3.17).
Завершиться етап Кубка світу одиночною змішаною та змішаною естафетами 8 січня.
Фото: wikipedia.