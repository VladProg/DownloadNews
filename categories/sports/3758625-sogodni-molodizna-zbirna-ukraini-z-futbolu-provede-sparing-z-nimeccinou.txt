Готуючись до старту кваліфікації Євро-2025 (U21), футболісти молодіжної збірної України проведуть спаринг з німецькими однолітками.

Поєдинок відбудеться сьогодні, 8 вересня на «Людвігспаркштадіон» німецького міста Саарбрюкен, передає Укрінформ.
Гра розпочнеться о 19.15.
Перед стартом відбіркового турніру Євро-2025 (U21) українську команду очолив іспанський наставник Унаї Мельгоса. Наша команда розпочне кваліфікацію матчем проти Північної Ірландії (група F). Ця гра пройде 12 вересня у Словаччині, на полі Національного тренувального центру Початок - о 19.30.
У секстеті F також виступають Англія, Сербія, Азербайджан та Люксембург.
7 вересня відбувся стартовий відбірковий матч Північна Ірландія - Люксембург, в якому господарі несподівано поступилися - 0:1.
Фото: uaf.ua.