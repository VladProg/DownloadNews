Золоті нагороди Суперліги України з волейболу сезону 2022/23 розігрують ВК «Прометей» з Дніпра та «Епіцентр-Подоляни» з міста Городок Хмельницької області.

У першому матчі фінальної серії «Епіцентр-Подоляни» здобув вольову перемогу над «Прометеєм» - 3:1 (18:25, 25:21, 25:23, 25:18), передає Укрінформ.
Наступний поєдинок фінальної серії відбудеться 13 квітня.
У протистоянні за «бронзу» зійдуться житомирський ВК «Житичі-Полісся» та ВСК «Юридична академiя» з Харкова.
Перший матч серії до двох перемог пройде 12 квітня.
Нагадаємо, переможницями жіночої Суперліги стали волейболістки «Прометея» із Дніпропетровської області, які у фіналі здолали клуб «Добродій-Медуніверситет-ШВСМ» із Вінниці.
Фото: ПВЛУ.