23-річний футбольний форвард збірної Панами Едуардо Герреро поділився першими враженнями від перебування у складі луганської «Зорі».

Гравець зазначив, що його основна місія - забивати м'ячі, передає Укрінформ.
«Почуваюся щасливим, радий бути в команді. Приїхав з місією забивати м'ячі. Мені тут дуже подобається, і хотів би допомагати «Зорі». Звісно, чув про ситуацію в Україні, але вирішив приїхати сюди, бо зацікавлений виступавти в цій команді. Для мене немає проблеми зіграти на будь-якому з флангів чи в центрі, але найбільш комфортно почуваюся на вістрі атаки», - сказав Герреро.
У футболці «Зорі» панамець вже зіграв матч чемпіонату УПЛ проти полтавської «Ворскли» (3:2), в якому зробив гольову передачу.
Фото: zarya-lugansk.com.