Український тенісист Ілля Марченко (№248 ATP) вийшов у півфінал челенджера в Гамбурзі.

У чвертьфіналі українець переміг австралійця Адама Волтона (№177 ATP) – 6:4, 6:1, повідомляє Укрінформ.


Матч тривав 1 годину 18 хвилин. Марченко 5 разів подав навиліт, допустив 2 подвійні помилки та реалізував 4/7 брейк-пойнти. Це був перший матч між тенісистами.


Українець втретє в сезоні пробився до півфіналу челенджерів. Наступним його суперником буде Біллі Гарріс з Великої Британії (№262 ATP).


Фото: Getty Images