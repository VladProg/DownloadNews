Контракт розрахований на п’ять років.

«Шахтар« оголосив про трансфер 21-річного захисника Георгія Гочолейшвілі, повідомляє прес-служба «гірників», передає Укрінформ.

Грузин приєднається до клубу у січні 2023 року. З того моменту у дію вступить 5-річний контракт.

Гочолейшвілі – вихованець академії «Сабуртало», за головну команду якого виступав від 2020 року: зіграв 85 матчів, забив 8 м’ячів і зробив 12 гольових передач.

Цього року футболіст провів 36 матчів у чемпіонаті та Кубку Грузії, а також кваліфікації ЛК - забив 4 голи та віддав 4 асисти.

На рахунку Гочолейшвілі 7 матчів за молодіжну збірну Грузії U21. 17 листопада 2022 року дебютував у складі національної команди.
Як повідомляв Укрінформ, «Шахтар» займає друге місце в УПЛ, у них 30 очок.
Фото: shakhtar.com