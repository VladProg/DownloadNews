Українська тенісистка Леся Цуренко завершила виступи на турнірі WTA 1000 у Маямі (США) із призовим фондом $8,800,000.


У першому раунді основної сітки українка (№81 WTA) поступилася Лейлі Фернандес (53) з Канади - 4:6, 3:6, передає Укрінформ.
Поєдинок тривав 1 годину 28 хвилин.
Цуренко вшосте зіграла в основній сітці Miami Open. Найкращим її результатом залишається друге коло: 2016 року вона здобула одну перемогу, а в попередньому сезоні потрапила в основу у статусі «лакі-лузера».
Фернандес у другому колі зустрінеться з Беліндою Бенчич (9) зі Швейцарії.
Фото: Getty Images.