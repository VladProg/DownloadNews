У Лінці (Австрія) триває етап міжнародної серії Гран-прі (Grand Prix) із дзюдо.

Другий день змагань приніс збірній України четверту нагороду, передає Укрінформ.
Призером турніру став Михайло Свідрак, який здобув срібну медаль у ваговій категорії до 81 кг.
Як повідомлялося, у перший день турніру «срібло» здобув Дільшот Халматов (60 кг), «бронзу» - Артем Лесюк (66 кг) та Дар’я Білодід (73 кг).
Турнір у Лінці проходит без участі представників Росії та Білорусі.
Фото: ukrainejudo.com.