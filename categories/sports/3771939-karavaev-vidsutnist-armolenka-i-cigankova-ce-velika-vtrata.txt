Гравець «Динамо» і національної збірної України з футболу Олександр Караваєв поділився думками на рахунок кадрових проблем «синьо-жовтих» перед кваліфікаційними іграми до Євро-2024.


Він сказав про це для УАФ, передає Укрінформ.
«Ситуація така, що кожен матч є важливим. Не можна сказати, що зараз дві виграємо, а потім можна якісь результати інші... Потрібні всі матчі виграти, щоб посісти друге місце у відборі. Україна – не фаворит? Все ще може перевернутись. Не буде Циганкова та Ярмоленка? Наші лідери, звісно, це велика втрата. Вітя в останніх матчах і забивав, і віддавав. І Ярмоленко забивав. Я готовий зіграти на будь-якій позиції, де мене бачить тренер. Конкуренція у нас велика, незважаючи на втрати. Той самий Зубков може зіграти на фланзі, Назарій Русин приїде», – розповів Караваєв.
Як повідомлялося, Віктор Циганков і Андрій Ярмоленко не зможуть допомогти збірній Україні у кваліфікаційних матчах до Євро-2024 через травми.
Як повідомляв Укрінформ, збірна України зіграє проти Північної Македонії 14 жовтня, а з Мальтою - 17-го.
Фото Павла Кубанова