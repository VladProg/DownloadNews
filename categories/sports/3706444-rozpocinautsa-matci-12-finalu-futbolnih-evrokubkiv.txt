Перші поєдинки півфінальної стадії розіграшу відбудуться у Лізі чемпіонів УЄФА 9-10 травня.

Чинний володар титулу іспанський «Реал» у вівторок, 9 травня, зіграє з футболістами англійського «Манчестер Сіті», передає Укрінформ.
Зустріч «Реал» - «Манчестер Сіті» на «Сантьяго Бернабеу» у Мадриді обслуговуватиме португальський арбітр Артур Діаш.
Матч у відповідь пройде 17 травня на арені «Етіхад» у Манчестері.
Іншу півфінальну пару складають італійські «Мілан» та «Інтер», які зійдуться 10 та 16 травня.
В 1/2 фіналу Ліги Європи УЄФА 18 та 25 травня зустрінуться «Севілья» (Іспанія) та «Ювентус» (Італія), «Баєр» (Німеччина) та «Рома» (Італія).
У півфіналах Ліги конференцій УЄФА, також 18 та 25 травня, зіграють «Базель» (Швейцарія) - «Фіорентина» (Італія), «Вест Гем» (Англія) - АЗ «Алкмаар» (Нідерланди).
Нагадаємо, фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі (Туреччина), вирішальний матч Ліги Європи прийматиме 31 травня «Пушкаш Арена» у Будапешті (Угорщина), а фінал Ліги конференцій пройде 7 червня на «Сінобо Стедіум» у Празі (Чехія).