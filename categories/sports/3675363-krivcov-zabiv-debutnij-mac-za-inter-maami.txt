Захисник збірної України з футболу Сергій Кривцов допоміг своїй новій команді «Інтер Маямі» обіграти «Монреаль» у чемпіонаті МЛС.

Кривцов вийшов на поле у стартовому складі, відкривши рахунок 41-й хвилині після розіграшу кутового, передає Укрінформ.
Після перерви «Інтер Маямі» подвоїв перевагу і в підсумку здобув перемогу над «Монреалем» з рахунком 2:0.
Кривцов провів на полі весь поєдинок та був визнаний гравцем матчу.
Нагадаємо, що 31-річний Кривцов перейшов у «Інтер Маямі» з донецького «Шахтаря» під час зимового трансферного вікна у статусі вільного агента. Українець підписав контракт до кінця сезону 2024 року з можливістю продовження ще на рік.
Фото: ФК «Інтер Маямі».