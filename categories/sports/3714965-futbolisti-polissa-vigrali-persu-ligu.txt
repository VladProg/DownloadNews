У чемпіонаті України з футболу серед команд Першої ліги завершився другий етап групи підвищення у класі.

Лідери «Полісся» у Житомирі перемогло черкаський «ЛНЗ» - 2:1, київська «Оболонь» зіграла внічию із львівськими «Карпатами» - 1:1, передає Укрінформ.
В інших матчах ігрового дня «Епіцентр» (Кам'янець-Подільський) завдав поразки «Кременю» (Кременчук) - 3:1, а тернопільська «Нива» обмінялася голами із запорізьким «Металургом» - 1:1.
Підсумкове становище: «Полісся» - 32 очки, «Оболонь - 29, «ЛНЗ» - 22, «Металург» - 21, «Карпати» - 18, «Епіцентр» - 15, «Нива» - 8, «Кремінь» - 7.
Як повідомлялося, «Полісся» та «Оболонь» достроково забезпечили право виступати наступного сезону у Прем'єр-лізі України.
«ЛНЗ» та «Металург» у перехідних матчах плей-офф зіграють з 13-ю та 14-ю командами УПЛ за вихід до Прем'єр-ліги України.
Фото: ФК «Полісся».