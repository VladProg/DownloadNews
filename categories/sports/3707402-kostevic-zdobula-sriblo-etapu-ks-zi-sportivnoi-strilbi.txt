Це друга медаль України на цих змаганнях.

Українка Олена Костевич виграла срібло на етапі Кубка світу з кульової стрільби, який проходить в азербайджанському Баку, передає Укрінформ.

Костевич виступала у стрільбі з пневматичного пістолета на дистанції 10 метрів. Українка поступилася 0,7 бала представниці Греції – Анні Коракакі.

Ще одна українка Юлія Коростильова не змогла подолати кваліфікацію та стала 69-ю.

Це перша медаль Костевич на КС-2023 року та друга нагорода для України на змаганнях в Азербайджані.

Як повідомляв Укрінформ, Олег Омельчук завоював «срібло» у стрільбі з пневматичного пістолета на дистанції 10 метрів.

Фото: ISSF