Збірна України з пляжного тенісу вперше зіграє на чемпіонаті Європи.

Змагання відбудуться з 29 вересня по 2 жовтня на грецькому острові Кріт. Європейський чемпіонат проводиться щорічно з 2008 року (крім 2020-го), повідомляє Укрінформ.
До складу української збірної увійшли Дмитро Гирич, Богдан Гирич, Богдан Левчук, Михайло Радченко, Катерина Єгорейченко, Олена Кирпот, Влада Філінська, Аліна Єрошенко. Капітан - Сергій Синичкін.
За результатами жеребкування українські пари отримали таких суперників:
Перше коло
Богдан Левчук/Михайло Радченко - Юм Адів/Сагі Таль (Ізраїль)
Друге коло
Богдан Гирич / Дмитро Гирич - Мікеле Капеллетті / Маттіа Спото (Італія, 1-й номер посіву)
Влада Філінська/Аліна Єрошенко - Лола Барро/Магалі Гарньє (Франція, 6)
Олена Кирпот/Катерина Єгорейченко (11) - Моніка Качанова/Міхаела Макгвайр (Словаччина).
Окрім України, на чемпіонаті Європи з пляжного тенісу виступатимуть еще 18 країн - Болгарія, Кіпр, Естонія, Франція, Німеччина, Велика Британія, Греція, Угорщина, Італія, Латвія, Нідерланди, Польща, Португалія, Сан-Марино, Словаччина, Словенія, Іспанія та Швейцарія.
Фото: btu.org.