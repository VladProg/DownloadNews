Головна зустріч фінального турніру Кубка Біллі Джин Кінг (раніше - Кубок Федерації) між тенісистками жіночих збірних Швейцарії та Австралії завершилася на користь європейської команди.

У фінальному матчі за титул, який пройшов у Глазго (Велика Британія) швейцарки обіграли суперниць із Австралії з рахунком 2:0, передає Укрінформ.
Перший матч Жиль Тайхманн у трьох сетах виграла у Сторм Сандерс - 6:3, 4:6, 6:3, у другому олімпійська чемпіонка Белінда Бенчич здобула перемогу над Айлою Томлянович - 6:2, 6:1.
Швейцарія уперше в історії стала переможницею цього турніру, ставши 12-ю країною, яка зуміла виграти головний командний титул у жіночому тенісі.
Фото: Getty Images.