Українські спортсменки Анастасія Димитренко і Вероніка Матюніна зійшли на другу сходинку п’єдесталу у парному розряді на молодіжному чемпіонаті Європи з настільного тенісу (U21).


Змагання завершилися в Сараєво (Боснія і Герцеговина), передає Укрінформ.
У матчі за «золото» наші тенісистки поступилися німецько-румунській парі Мія Грізель/Б'янка Мей Розу - 1:3 (11:4, 12:14, 8:11, 4:11).
Втім вже сам вихід у фінал став історичною подієї для нашого настільного тенісу, адже вперше українки вдвох дійшли до п'єдесталу чемпіонату Європи.
Фото: facebook.com/olympicua.