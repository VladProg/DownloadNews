Трьома поєдинками продовжиться у суботу, 20 травня, 27-й тур чемпіонату України з футболу серед клубів Прем'єр-ліги.

О 13.00 вийдуть на поле одеський «Чорноморець» та закарпатський «Минай», передає Укрінформ.
О 14.00 зіграють луганська «Зоря» та «Інгулець» з Петрового, о 15.00 - «Олександрія» та київське «Динамо» (15.00).
У неділю, 21 травня, зійдуться харківські «Металіст 1925» та «Металіст» (початок о 15.00), львівський «Рух» та «Львів» (17.00).
Результати попередніх зустрічей туру:
«Дніпро-1» - «Колос» (Ковалівка) - 2:1
«Ворскла» (Полтава) - «Кривбас» (Кривий Ріг) - 1:0
«Шахтар» (Донецьк) - «Верес» (Рівне) - 2:1.
У турнірній таблиці УПЛ лідирує «Шахтар» - 66 очок (після 27-ми ігор), далі - «Дніпро-1» - 64 (27), «Зоря» - 58 (26), «Динамо» - 50 (26), «Олександрія» - 42 (26), «Ворскла» - 36 (27), «Кривбас» - 35 (27), «Колос» - 33 (27)...