Мадридський футбольний клуб «Реал» офіційно оголосив про оренду воротаря лондонського «Челсі» Кепи Аррісабалаги.

Угода розрахована до кінця нинішнього сезону, передає Укрінформ.
28-річний іспанський воротар має замінити у складі мадридців травмованого бельгійця Тібо Куртуа, який вибув на тривалий термін через серйозну травму.
Аррісабалага виступав за «Челсі» з 2018 року.
Другим номером серед голкіперів «Реала» є страж воріт збірної України Андрій Лунін. У першому матчі сезону (2:0 проти «Атлетика» з Більбао) українець відіграв обидва тайми.
У наступному турі іспанської Прімери мадридці зіграють на виїзді з «Альмерією». Поєдинок відбудеться 19 серпня.
Фото: facebook.com/RealMadrid.