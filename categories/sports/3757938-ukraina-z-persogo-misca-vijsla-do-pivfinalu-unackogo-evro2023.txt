В хорватському місті Пореч триває юнацький чемпіонат Європи з футзалу (гравці до 19-ти років).

За підсумками групової стадії збірна України (U19) посіла перше місце у квартеті В і в 1/2 фіналу зустрінеться із другою командою групи А, передає Укрінформ.
Виграти свою групу «синьо-жовтим» допомогла поразка збірної Італії від команди Словенії (2:4).
Підсумкове турнірне становище: Україна - 6 очок, Словенія - 6, Італія - 6, Фінляндія - 0.
Квартет А Євро-2023 після двох турів очолює збірна Португалії (6 очок), яка достроково забезпечила вихід до 1/2 фіналу. Далі йдуть Хорватія (2), Іспанія (1) та Франція (1).
Сьогодні зустрінуться юнацькі збірні Іспанії та Франції (19.00), Хорватії та Португалії (21.30).
Півфінали пройдуть 8 вересня. Фінальний поєдинок відбудеться 10 вересня.
Фото uefa.com.