Три нагороди здобули українські легкоатлетки на етапі Діамантової ліги «Меморіал Ван Дамме» у Брюсселі (Бельгія).

Продовжила переможну серію новоспечена чемпіонка світу у стрибках у висоту Ярослава Магучіх, ставши єдиною у бельгійському секторі, кому підкорилися 2,00 м, передає Укрінформ.
Срібною призеркою у потрійному стрибку стала наша Марина-Бех Романчук. Дворазова віцечемпіонка світу посіла друге місце з результатом 14,57 м, поступившись лише Шаніці Рікеттс з Ямайки (15,01 м).
Ще одну медаль Україні у Брюсселі принесла Україні 16-річна Марина Ковтунова, яка перемогла з результатом 1,80 м у стрибках у висоту серед дівчат - змаганнях, які проходили в межах етапу, але поза заліком «Діамантової ліги».
Фото: facebook.com/olympicua.