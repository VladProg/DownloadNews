Український фахівець Руслан Костишин подав у відставку з посади головного тренера казахстанської футбольної команди «Аксу».

Як повідомляє Sport.ua, Костишин очолив павлодарський клуб у січні 2022 року, передає Укрінформ.
Торік «Аксу» під керівництвом Костишина посів 6-те місце у чемпіонаті Казахстану, набравши 36 очок.
Цього сезону команда Костишина у 7-ми матчах набрала лише 4 очки.
Нагадаємо, Руслан Костишин тренував ковалівський «Колос», з яким виграв Другу лігу чемпіонату України (2015) та ставав срібним призером Першої ліги (2019), вивівши команду до Української прем'єр-ліги (УПЛ).
Фото: ФК «Аксу».