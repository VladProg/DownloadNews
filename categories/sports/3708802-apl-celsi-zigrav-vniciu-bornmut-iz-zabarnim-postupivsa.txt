Український вінгер «аристократів» не з'явився на полі, а захисник «Борнмута» відіграв повний матч.

Закінчився ігровий день 36-го туру Англійської прем'єр-ліги, передає Укрінформ.
«Челсі» на своєму полі зіграв внічию із «Ноттінгемом» 2:2. У складі «аристократів» двічі відзначився Стерлінг. «Ноттінгем» відповів дублем Авоніі.
У паралельному матчі «Борнмут» на виїзді поступився «Крістал Пелес» 2:0. Долю матчу вирішили два точних удари Езе.
За підсумками ігрового дня «Челсі» посідає 11-у сходинку в АПЛ(43 пункти), а «Борнмут» - 14-у (39 очок).
Як повідомлялося, «Манчестер Сіті» очолює АПЛ, маючи в активі 82 пункти після 34-х зіграних поєдинків.
Фото: twitter.com/ChelseaFC