У легкоатлетичному манежі Обласного центру фізичного виховання учнівської молоді, за підтримки відділення НОК України в Хмельницькій області відбувся Всеукраїнський турнір із дзюдо «Кубок Поділля».

У змаганнях, проведених в рамках Всеукраїнського ллімпійського дня, взяли участь понад 300 юних спортсменів з 17-ти областей України та міста Києва, передає Укрінформ.
Голова регіонального відділення НОК України в Хмельницькій області, президент громадської організації «Федерація дзюдо Хмельниччини» Віталій Огон вручив посвідчення та значки майстрів спорту України з цього популярного у подільському краї олімпійського виду єдиноборств трьом вихованцям місцевих спортклубів: Андрію Боровікову, Назару Акішеву та Владиславу Холоду .
Усі переможці та призери змагань були відзначені дипломами, оригінальними медалями та кубками від організаторів, а також подарунками від обласних благодійних фондів. Нагородження провели почесні гості турніру - титуловані олімпійці Роман Гонтюк, Геннадій Білодід і Сергій Дребот.
Фото: facebook.com/olympicua.