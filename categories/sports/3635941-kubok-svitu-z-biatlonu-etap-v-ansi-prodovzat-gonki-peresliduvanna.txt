На третьому етапі Кубка світу з біатлону в Ансі (Франція) у суботу, 17 грудня, відбудуться гонки переслідування.

У чоловічому персьюті на 12,5 км, який розпочнеться о 13.10, Україну представлятимуть Артем Прима (18-й стартовий номер; відставання від лідера 1 хвилина 35 секунд), Антон Дудченко (24; +1.50) та Богдан Цимбал (44; +2.32), передає Укрінформ.
О 15.15 на старт жіночої гонки переслідування на 10 км вийдуть українки Олена Білосюк (29; +1.10), Дар'я Блашко (54; +1.56) та Анастасія Меркушина (57; +2.02).
Французький етап Кубка світу завершиться 18 грудня масстартами.
Фото: Getty Images.