Розпочався відбір до національної збірної України з електронного футболу у дисципліні FIFA 23.

Змагання проходять у форматі «2vs2» на платформі PlayStation 5 з використанням симулятора FIFA 23, передає Укрінформ.
16 команд змагаються у верхній та нижній сітках за системою Double Elimination (до двох поразок) у форматі BO3 (Best Of 3).
Першого ігрового дня визначилися учасники другого раунду верхньої сітки - Денис Євтушик/Ярослав Гурмак, Давид Середа/Олександр Сліпчук, Максим Бобер/Данило Шелаєв, Олександр Пєтухов/Руслан Рудомьотов.
Також команда Євгена Мостовика/Олексія Мерсера у напруженому трьохматчевому протистоянні із серією післяматчевих пенальті здолала команду Кирила Гончара/Єгора Дмитренка (3:2, 1:5, 2:1) і пробилася до третього раунду верхньої сітки, де на неї чекає зустріч з парою Олександр Гришай/Андрій Шакалов.
Трансляція матчів фінального дня відбору до збірної України з електронного футболу запланована на 30 листопада (з 12.00) і пройде на YouTube-каналі Української асоціації футболу.
Фото: uaf.ua.