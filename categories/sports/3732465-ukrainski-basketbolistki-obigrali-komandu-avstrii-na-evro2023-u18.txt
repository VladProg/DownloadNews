Жіноча збірна України (баскетболістки до 18-ти років) здобула перемогу в своєму першому матчі другого групового раунду чемпіонату Європи (Дивізіон В), який проходить в рамках турніру за 9-18 місця.

Як повідомляє офіційний сайт Федерації баскетболу України (ФБУ), українська юніорська збірна здолала команду Австрії з рахунком 59:48 (18:9, 20:9, 12:10, 9:20).
Найкращою у складі «синьо-жовтих» стала Анна Ярош, в активі якої дабл-дабл - 18 очок та 13 підбирань (РЕ 22).
Завдяки успіху українки фактично гарантували собі вихід у матч за 9-10 місця в Дивізіоні В чемпіонату Європи, який відбудеться у неділю, 9 липня.
Заключний поєдинок другого групового раунду збірна України зіграє проти Румунії в суботу, 8 липня.
Фото: ФБУ.