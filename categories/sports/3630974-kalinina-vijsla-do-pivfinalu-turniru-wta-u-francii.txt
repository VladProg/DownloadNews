Перша «ракетка» України Ангеліна Калініна виграла третій матч поспіль на турнірі Жіночої тенісної асоціації (WTA) Open Angers Arena Loire в Анже (Франція) із призовим фондом $115 тис.

За вихід до півфіналу змагань посіяна під 2-м номером Калініна переграла Клару Таусон з Данії - 7:6 (7:3), 6:4, передає Укрінформ.
Тенісистки провели на корті майже 2 години.
Путівку у фінал Калініна розіграє з німкенею Анною-Лєною Фрідзам, яка взяла гору над француженкою Емелін Дартрон - 6:1, 6:2.
Хардовий турнір в Анже пройде до 11 грудня.
Фото: Getty Images.