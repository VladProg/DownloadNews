Він керував командою у 1999 році.

65-річний тренер Фарук Хаджибегич очолив Боснію і Герцеговину, повідомляє прес-служба збірної, передає Укрінформ.

Термін угоди із наставником не розголошується. При цьому перед спеціалістом стоїть завдання пройти кваліфікаційний відбір на Євро-2024.
Хаджибегич відомий по роботі з клубами Франції та Туреччини. Також коуч очолював команди Чорногорії та Алжиру, проте з останніми не провів жодного матчу.
Зазначимо, що у 1999 році Хаджибегич працював на чолі Боснії і Герцеговини, провівши з командою сім ігор.

Як повідомляв Укрінформ, у кваліфікації ЧЄ-2024 команда Хаджибегича виступить у групі J з Ісландією, Ліхтенштейном, Люксембургом та Португалією.

Фото: nfsbih.ba