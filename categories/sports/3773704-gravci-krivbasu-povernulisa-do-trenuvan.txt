Найближчий офіційний поєдинок команда проведе у п'ятницю, 20 жовтня.

Футболісти «Кривбасу» повернулися до тренувань після трьох вихідних, отриманих за домашню перемогу у 10 турі УПЛ над одеським «Чорноморцем» (1:0), повідомляє пресслужба клубу, передає Укрінформ.
Сьогодні у криворіжців два тренування: ранкове та вечірнє, після чого команда знову повернеться до одноразового режиму підготовки.
У суботу команда проведе двосторонню гра, яка заповнить вимушену паузу в чемпіонаті через матчі збірних.
Найближчий офіційний поєдинок відбудеться у п'ятницю, 20 жовтня. Суперником у рамках 11-го туру є харківський «Металіст 1925», який формально гратиме на своєму полі.
Фото: fckryvbas.com