Відповідний указ опубліковано на сайті Офісу Президента України.

Фристайліста Олександра Абраменка нагороджено орденом «За заслуги» II ступеня, повідомили на сайті Офісу Президента України, передає Укрінформ.
Нагороду Абраменко отримав сьогодні, 24 серпня – у День Незалежності України.
«Ця нагорода – підсумок роботи Олександра у новому олімпійському сезоні та на Зимовій Олімпіаді-2022 у Китаї, де лижний акробат приніс єдину медаль для України – «срібло», – наголосили в НОК України.
На Олімпіаді-2022 Абраменко став другим у змаганнях з лижної акробатики. У великому фіналі Абраменко показав результат у 116,5 бала та програв 12,5 бала китайцю Ці Гуанпу.
Як повідомляв Укрінформ, Абраменко став єдиним українським спортсменом, якому вдалося виграти медалі на двох різних зимових Олімпіадах. У 2018 році Олександр став чемпіоном Ігор у Пхенчхані.
Фото: НОК