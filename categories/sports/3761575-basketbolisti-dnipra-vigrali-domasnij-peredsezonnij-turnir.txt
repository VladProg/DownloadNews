У Дніпрі завершився передсезонний баскетбольний турнір, в якому взяли участь господар майданчика «Дніпро», чинний чемпіон України київський «Будівельник» та Запоріжжя.

У заключному матчі господарі мінімально перемогли «Будівельник» - 73:72 (21:16, 22:18, 17:15, 13:23), передає Укрінформ.
Найкращим гравцем у складі дніпрян став Сергій Загреба, який за 27 хвилин 16 мекунд ігрового часу приніс 20 очок, зробив 8 підбирань та 3 асисти.
Таким чином, «Дніпро» здобув загальну перемогу, раніше обігравши «Запоріжжя» (76:70).
Кияни залишились на турнірі без перемог, поступившись у перший день «Запоріжжю» (64:69).
Фото: fbu.ua.