Півзахисник «Шахтаря» Михайло Мудрик узгодив з «Арсеналом» умови контракту на 5 років.

Про це в Твіттері повідомив журналіст Ніколо Скіра, передає Укрінформ.
За даними джерела, сторони погодили контракт на 5 років. Також продовжуються переговори між клубами щодо потенційного трансферу.
Раніше повідомлялось, що «Арсенал» зробив «Шахтарю» другу та покращену пропозицію щодо трансферу Мудрика. Фінансові деталі запиту поки не розкриваються.
Нагадаємо, що перша пропозиція «канонірів» становила 55 мільйонів фунтів з урахуванням бонусів. «Шахтар» відхилив її, наполягаючи на сумі у 85 мільйонів фунтів.
Як повідомлялося, 21-річний футболіст у поточному сезоні провів 18 матчів за «Шахтар», забив 10 голів і віддав 8 результативних передач.
Фото: shakhtar.com