Українка Анна Рижикова, яка виступає на дистанції 400 метрів з бар’єрами, увійшла до комісії розвитку Світової атлетики (World Athletics).

Про це повідомили на сайті World Athletics, передає Укрінформ.


Склад трьох комісій і трьох комітетів затверджено на період з 2023 по 2027 роки.


Головою комісії розвитку став учасник Олімпіади-1988 Френсіс Доду з Гани.


Комісія розвитку існує для підтримки зростання, розвитку та управління легкою атлетикою на всіх рівнях спорту відповідно до Всесвітнього плану легкої атлетики на 2022-2030 роки.


Як повідомлялося, Рижикова увійшла до комісії атлетів World Athletics влітку 2022 року.


Фото: Getty Images