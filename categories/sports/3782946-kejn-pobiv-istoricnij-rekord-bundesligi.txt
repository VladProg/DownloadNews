Рекорд тримався 60 років.

Гаррі Кейн оформив хет-трик у своєму першому Дер Классікер, повідомляє OptaFranz, передає Укрінформ.
Тепер на рахунку англійця 15 голів у перших 10 матчах за «Баварію» в Бундеслізі – він побив рекорд Клауса Матіщака, який у сезоні 1963/64 мав 13 забитих м’ячів після перших 10 ігор у складі «Шальке».
Завдяки хет-трику у ворота «Боруссії» Д Кейн одноосібно очолив таблицю бомбардирів чемпіонату Німеччини. 30-річний форвард «Баварії» обійшов Серу Ґірассі зі «Штутгарта» (14 голів), який пропустив останні два матчі через пошкодження.

Гаррі залишилося забити один гол, щоб зрівнятися з найкращими бомбардирами попереднього сезону Бундесліги – Крістофером Нкунку та Нікласом Фюлькруґом, які забили по 16 м’ячів.
Фото: Getty Images