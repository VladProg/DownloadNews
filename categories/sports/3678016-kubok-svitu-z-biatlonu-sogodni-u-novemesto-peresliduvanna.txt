На сьомому етапі Кубка світу з біатлону в Нове-Место (Чехія) у суботу, 4 березня, відбудуться гонки переслідування.

Чоловічий персьют на 12,5 км із чотирма вогневими рубежами розпочнеться о 14.50 за київським часом, передає Укрінформ.
Україну представлятимуть Антон Дудченко (17-й стартовий номер; відставання від лідера 2 хвилини 08 секунд), Дмитро Підручний (32; +2.37), Артем Прима (35; +2.41) та Богдан Цимбал (43; +2.50).
У жіночій гонці переслідування на 10 км о 16.45 виступлять Юлія Джима (11; +46 секунд), Анастасія Меркушина (26; +1 хвилина 33 секунди), Олена Білосюк (26; +1.33) та Дар'я Блашко (43; +1.53).
VII етап Кубка світу-2022/23 завершиться 5 березня змішаними естафетами.
Фото: biathlonworld.com.