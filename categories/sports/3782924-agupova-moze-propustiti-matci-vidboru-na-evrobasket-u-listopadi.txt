Українка отримала пошкодження у матчі чемпіонату Туреччини.

Капітанка збірної України з баскетболу Аліна Ягупова отримала травму напередодні поєдинки кваліфікації на Євробаскет-2025, передає Укрінформ.
Сталося це у матчі регулярного чемпіонату Туреччини проти «Анталії» (104:76). Капітанка національної команди травмувала гомілковостопний суглоб, пошкодження баскетболістка отримала після шести хвилин на майданчику. Ягупова залишила майданчик і більше не поверталася до гри.
Як повідомляє ФБУ, за прогнозами лікарів українка пропустить через проблеми зі здоров'ям 10 днів. Однак точний період відновлення Аліни визначиться у понеділок після детального медичного обстеження.

Травма Ягупової загрожує завадити їй зіграти у стартових поєдинках відбору на Євробаскет-2025. Першими суперниками «синьо-жовтих» у кваліфікаційному турнірі стануть Сербія (9 листопада) та Португалія (12 листопада).
Фото: Getty Images