У штаб-квартирі Союзу європейських футбольних асоціацій (УЄФА) у швейцарському Ньйоні відбулося жеребкування 1/4 та 1/2 фіналу Ліги Європи.

Кривдник донецького «Шахтаря» в 1/8 фіналу роттердамський «Феєноорд» за вихід до півфіналу турніру двічі зустрінеться з римською «Ромою», передає Укрінформ.
Результати жеребкування 1/4 фіналу:
1. «Манчестер Юнайтед» (Англія) - «Севілья» (Іспанія)
2. «Ювентус» (Італія) - «Спортинг» (Португалія)
3. «Баєр» (Німеччина) - «Юніон» (Бельгія)
4. «Феєноорд» (Нідерланди) - «Рома» (Італія).
Переможці протистоянь за сумою двох матчів вийдуть до півфіналу турніру. Ігри пройдуть 13 та 20 квітня.
Результати жеребкування 1/2 фіналу:
переможець пари 2 - переможець пари 1
переможець пари 4 - переможець пари 3.
Поєдинки відбудуться 11 та 18 травня.
Фінал Ліги Європи-2023 прийматиме 31 травня «Пушкаш Арена» у Будапешті (Угорщина).
Фото: uefa.com.