19 жовтня жіноча збірна України з футзалу розпочне свій шлях в основному раунді відбору Євро-2023, де її суперниками по групі 2 будуть Польща, Хорватія та Нідерланди.


Саме проти нідерландок наша команда проведе стартовий матч. Україна попередньо мала бути господарем міні-турніру, однак через російську агресію УЄФА переніс поєдинки квартету до Польщі, передає Укрінформ.
Євро-2023 з футзалу серед жінок. Основний раунд. Група 2
19.10.2022
Хорватія - Польща (початок о 17.00)
Україна - Нідерланди (20.00)
20.10.2022
Хорватія - Україна (17.00)
Польща - Нідерланди (20.00)
22.10.2022
Нідерланди - Хорватія (17.00)
Польща - Україна (20.00).
Фінальну частину Євро-2023 з футзалу серед жінок за участю чотирьох збірних заплановано на березень 2023 року.
Нагадаємо, збірна України виграла «бронзу» фінального турніру Євро-2022, який 1-3 липня проходив у Португалії.
Фото: futsal.com.ua.