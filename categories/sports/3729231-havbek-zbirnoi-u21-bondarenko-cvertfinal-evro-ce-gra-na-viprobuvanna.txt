Футболісти молодіжної збірної України U21 у чвертьфіналі чемпіонату Європи зіграють проти команди Франції.

Думками про виступ команди на Євро поділився півзахисник нашої команди Артем Бондаренко, передає Укрінформ.
«Руслан Ротань насамперед привітав нас з виходом із групи. Його основне посилання стосувалося того, що ми спроможні грати в хороший футбол із добрим результатом. Нічия зі збірною Іспанії (2:2. - Ред.) додає нам такої впевненості, ми навіть могли вигравати. Це є хороший результат нашої роботи. Тепер трошки відпочинемо, перезавантажимося. Чвертьфінал - це як зовсім інший турнір, гра на вибування, більше психологічного тиску. Гадаю, буде складніше», - сказав хавбек української «молодіжки».
Чвертьфінальний поєдинок Франція - Україна відбудеться у неділю, 2 липня, на «Клуж-Арені» руменського міста Клуж-Напока (початок - о 22.00 за київським часом).
Фото: uaf.ua.