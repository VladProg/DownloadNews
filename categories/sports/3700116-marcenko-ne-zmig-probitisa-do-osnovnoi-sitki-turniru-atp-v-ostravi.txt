Українець Ілля Марченко зачохлив ракетку після вирішального матчу кваліфікації на турнірі Асоціації тенісистів професіоналів (АТР) серії Challenger - Ostra Group Open - в Остраві (Чехія) із призовим фондом €73 тис.

У фіналі відбіркових змагань Марченко програв німцю Генрі Сквайру - 4:6, 2:6, передає Укрінформ.
В основній сітці Ostra Group Open виступить перша «ракетка» України Олексій Крутих, який посіяний під 7-м номером. Першим суперником Крутих буде румун Ніколас Давид Іонел.
Турнір в Остраві триватиме до 30 квітня.
Фото: Ostra Group Open.