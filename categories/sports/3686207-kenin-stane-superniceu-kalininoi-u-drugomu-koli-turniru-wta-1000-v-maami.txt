Американка Софія Кенін стане суперницею першої «ракетки» українки Ангеліни Калініної у другому колі тенісних змагань у Маямі (США) з призовим фондом $8,800,000.

У першому раунді Кенін (№164 WTA) перемогла австралійку Сторм Сандерс (200) - 6:0, 7:6 (7:5), передає Укрінформ.
Американська тенісистка вчетверте виступає в основній сітці Miami Open. У 2018-у та 2021 роках їй вдавалося дійти до третього раунду.
Калініна (28) вдруге зустрічатиметься на корті з Кенін. У січні українка програла Софії у чвертьфіналі турніру WTA 250 у Гобарті.
Американка веде 3:2 у рахунку особистих протистоянь з Ангеліною. Українська тенісистка виграла наприкінці минулого року на турнірі WTA 125 в Анже, а ще три їх матчі відбулися на турнірах ITF 2017 року.
На фото: Софія Кенін/Getty Images.