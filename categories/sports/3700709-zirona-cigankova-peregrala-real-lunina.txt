Команда українця Віктора Циганкова «Жирона» завдала поразки мадридському «Реалу» у домашньому матчі 31-го туру чемпіонату Іспанії з футболу.

Поєдинок на «Естадіо Мунісіпаль де Монтіліві» у Жироні завершився перемогою господарів з рахунком 4:2, передає Укрінформ.
Усі м'ячі у ворота «Реала», які цього разу захищав український голкіпер Андрій Лунін, забив аргентинський форвард «Жирони» Валентін Кастельянос (12, 24, 46, 62-а хвилини).
У складі «Реала» відзначилися Вінісіус Жуніор (34) та Лукас Васкес (85).
Циганкова на 72-й хвилині замінив Валері Фернандес.
Турнірну таблицю Ла Ліги очолює «Барселона», в активі якої 76 очок. Другим йде мадридський «Реал» (65). «Жирона» (41) піднялася на 9-те місце.
Фото: AFP.