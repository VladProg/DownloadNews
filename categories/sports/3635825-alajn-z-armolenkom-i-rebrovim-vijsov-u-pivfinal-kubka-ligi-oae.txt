Команда вийшла в наступний раунд за рахунок правила виїзного гола.

«Аль-Айн» українського тренера Сергія Реброва вийшов до півфіналу Кубка ліги ОАЕ, повідомляє Укрінформ.
У двоматчевому протистоянні «Аль-Айн» здолав «Аль-Вахду». Перший матч завершився внічию (0:0), однак у виїзній зустрічі команда Реброва зіграла з рахунком 1:1 і завдяки правилу виїзного гола вийшла до наступного раунду.
Вінгер збірної України Андрій Ярмоленко провів 83 хвилини на полі у матчі-відповіді та відзначився жовтою карткою на початку другого тайму.
Суперником «Аль-Айна» у півфіналі стане «Аль-Наср».
Фото: Al Ain FC