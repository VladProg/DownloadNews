Українець Георгій Кравченко не зміг подолати стартовий бар'єр основної сітки турніру Асоціації тенісистів професіоналів (АТР) серії Challenger - Sibiu Open - у Сібіу (Румунія) із призовим фондом €45,73 тис.

За вихід до другого раунду змагань Кравченко у трьох сетах зазнав поразки від румуна Філіпа Крістіана Жьяну - 6:2, 1:6, 6:7 (3:7), передає Укрінформ.
У парному розряді турніру Георгій зіграє разом із Йоганом Ніклсом зі Швейцарії.
Sibiu Open пройде до 25 вересня.
Фото: btu.org.ua.