Базові дати – 13-14 та 16-17 березня.

Збірна України з гандболу дізналася свого суперника по 1-му етапу кваліфікаційного плей-оф чемпіонату світу-2025, передає Укрінформ.
Команда Вадима Бражника зустрінеться у березні 2024-го зі збірною Естонії. Базові дати – 13-14 та 16-17 березня.
Якщо Україні вдасться пройти далі, то вона візьме участь у 2-му етапі кваліфікації, де но неї доєднаються переможці інших трьох пар плей-оф та 18 збірних з ЧЄ-2024, який відбудеться у січні.
Співорганізатори чемпіонату світу - Хорватія, Норвегія та Данія, яка також є чинним чемпіоном, а також три найкращі команди за результатами ЧЄ-2024 напряму кваліфікуються на ЧС.

Фінальний турнір відбудеться у січні 2025 року, загалом у ньому візьмуть участь 32 команди.
Фото: handball.net.ua