У словенському місті Марибор розпочалися найпрестижніші юнацькі старти Старого світу - ХVІІ літній Європейський юнацький олімпійський фестиваль.

Україна представлена в семи видах спорту, зокрема на змаганнях баскетболу 3х3 зіграють чоловіча та жіноча збірні України, передає Укрінформ.
Чоловічу збірну України представлять Богдан Бур, Микита Кобилинський, Назар Король та Богдан Маліч. Тренер - Ярослав Ковальов. На груповому етапі українці зіграють з командами Німеччини, Польщі та Грузії. До чвертьфіналу вийдуть дві кращі команди групи.
Жіноча збірна під керівництвом Дмитра Неволіна потрапила до однієї групи з Нідерландами, Ізраїлем та Португалією. Гратимуть Євгенія Безкоровайна, Ірина Бугайова, Катерина Коваль та Анастасія Шепелюк. Відповідно до формату, тут також до чвертьфіналу проб'ються кращі дві збірні квартету.
У перші три ігрові дні в Мариборі пройдуть матчі групового етапу, а на п’ятницю, 28 липня, заплановані поєдинки плей-офф.
Розклад матчів українських збірних з баскетболу 3х3:
Вівторок, 25 липня
Початок о 13.05. Чоловіки. Грузія - Україна
14.55. Чоловіки. Польща - Україна
Середа, 26 липня
12.40. Жінки. Україна - Нідерланди
14.30. Жінки. Україна - Ізраїль
Четвер, 27 липня
13.05. Чоловіки. Україна - Німеччина
15.55 Жінки. Португалія - Україна.
Фото: fbu.ua.