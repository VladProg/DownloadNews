Рейтинг ефективності Вікторії Огій склав 52 бали.

Баскетболістка «Вінницьких Блискавок» Вікторія Огій зібрала перший в історії жіночої Суперліги квадрупл-дабл, передає Укрінформ.

У матчі проти МСДЮСШОР «Блискавки» Вікторія набрала 19 очок, здійснила 20 перехоплень, 16 передач та 15 підбирань. «Вінницькі Блискавки» розгромили суперниць 104:35 у стартовому поєдинку нового сезону.
Рейтинг ефективності Вікторії склав 52 бали – це четвертий показник за всю історію жіночої Суперліги. Рекорд належить Олександрі Радулович, яка у 2018 році у матчі «Чайки» проти «Вінницьких Блискавок» набрала 54 бали.
Наступний матч «Вінницькі Блискавки» проведуть також проти МСДЮСШОР «Блискавки» 23 жовтня.
Як повідомляв Укрінформ, чоловіча Суперліга стартувала сьогодні. «Київ-Баскет» переграв «Старий Луцьк», 83:42.
Фото: fbu.ua/news