«Динамо» оголосило про підписання нової угоди про співпрацю з півзахисником команди Володимиром Бражком.


Як передає Укрінформ, про це повідомила пресслужба киян в Телеграмі.
Новий контракт між гравцем та клубом розрахований до червня 2028 року. Попередня угода спливала влітку 2027-го. Трансфермаркт оцінює 21-річного українця у 1,5 мільйона євро.
Бражко - вихованець «Динамо». Минулий сезон на правах оренди він відіграв у «Зорі».
У поточній кампанії вже у складі столичного клубу він забив 3 голи та віддав 1 асист у 10 матчах.
Фото: fcdynamo.com