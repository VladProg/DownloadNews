Усі кошти з їх продажу будуть перераховані на загальний збір.

Андрій Шевченко та Олександр Зінченко представили футболки до благодійного матчу на підтримку України, передає Укрінформ.
Їх вартість стартує від 35 фунтів, усі зібрані кошти від продажу будуть передані на реконструкцію Михайло-Коцюбинського ліцею в Чернігівській області.
Андрій Шевченко та Олександр Зінченко будуть капітанами команд у благодійному матчі. Головним тренером команди Зінченка стане легендарний французький коуч, екс-наставник лондонського «Арсеналу» Арсен Венгер.
Учасниками благодійного матчу в Лондоні будуть екс-захисник «Барселони» Жерар Піке, легендарний гравець збірної Нідерландів та «Мілана» Кларенс Зеєдорф, володар Золотого м’яча-2006 Фабіо Каннаваро, легенди збірної Англії Девід Бекхем та Ріо Фердінанд, екс-гравець збірної Франції Патрік Вієйра та інші відомі особистості.
У Лондоні зіграють і екс-гравці лондонського «Арсеналу» – Йєнс Леманн, Бакарі Санья, Джек Вілшир, Гаель Кліші, Пер Мертезакер, а також француз Робер Пірес.

Як повідомляв Укрінформ, матч відбудеться 5 серпня в Лондоні на «Стемфорд Брідж».

Фото: twitter.com/game_4_ukraine