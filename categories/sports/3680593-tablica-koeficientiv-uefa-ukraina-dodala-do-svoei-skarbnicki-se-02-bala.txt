Після нічиєї футболістів донецького «Щахтаря» з нідерландським «Феєноордом» в Лізі Європи Україна додала ще 0,2 бала до таблицв коефіцієнтів УЄФА.

У п'ятирічному циклі 2018/2019-2022/2023 наша країна, як і раніше, перебуває на 14-й позиції, нижче якої ниніщнього сезону не опуститься, передає Укрінформ.
На старт сезону-2022/2023 вийшли п'ять вітчизняних клубів, і чотири з них уже припинили боротьбу. «Динамо» вилетіло з Ліги Європи, а «Ворскла», «Зоря» та «Дніпро-1» вибули з Ліги конференцій. Попри це, Україна ще в лютому гарантувала собі виконання стратегічного завдання-мінімум - потрапляння в топ-15 таблиці коефіцієнтів, оскільки за нижчої позиції асоціації втратила б одну квоту в Лізі чемпіонів і делегувала б у єврокубки чотири клуби. Тепер ми маємо два клуби у ЛЧ та пʼять загалом.
Нині Україна (14-й рядок у таблиці) відстає від 13-ї Швейцарії на 0,425 бала (3 очки). Конкурент набрав нинішнього тижня 0,250 бала («Базель» у Лізі конференцій зіграв унічию, але його очко ділиться на чотири), а Україна після нічиєї «Шахтаря» з «Феєнордом» (1:1) у Лізі Європи взяла 0,2 (одне очко ділимо на п'ять), і тому відстань трохи збільшилася.
Фото: uefa.com.