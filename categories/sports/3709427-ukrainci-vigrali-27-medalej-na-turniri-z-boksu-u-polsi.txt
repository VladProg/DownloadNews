27 медалей, з них 17 золотих, вибороли юніорські чоловічі та жіночі збірні України з боксу на міжнародному турнірі Scorpion Cup у польському місті Щецин.

Участь в змаганнях також взяли представники молодіжних збірних України, які завоювали 5 нагород найвищого гатунку, передає Укрінформ.
Найкращим боксером турніру став наш Владислав Железнов (вагова категорія до 57 кг). Українка Кіра Макогоненко (до 46 кг) отримала нагороду за найкращий бій.
У Scorpion Cup взяли участь юні боксери з шести країн - України, Польщі, Чехії, Німеччини, Бельгії та Нідерландів.
Турнір став завершальним етапом підготовки до чемпіонату Європи серед юніорів, що відбудеться з 19-го по 31 липня в Румунії.
Фото: facebook.com/minmolodsport.