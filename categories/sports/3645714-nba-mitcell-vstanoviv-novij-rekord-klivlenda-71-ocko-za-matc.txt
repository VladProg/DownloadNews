Баскетбольний захисник «Клівленда» Донован Мітчелл оновив клубний рекорд результативності (71 очко) в матчі НБА з «Чикаго».

Зустріч завершилася перемогою «Клівленда» в овертаймі - 145:134, передає Укрінформ.
Мітчелл провів на майданчику 50 хвилин, набрав 71 очко, зробив 11 передач, 8 підбирань та 1 блок-шот. Мітчелл реалізував 22 з 34-х кидків із гри, а також 20 з 25-ти штрафних.
71 очко в одному матчі - новий рекорд «Кавальєрс». Раніше найкращий результат був у Леброна Джеймса та Кайрі Ірвінга - у 2017-у та 2015 роках відповідно, Вони набрали по 57 очок.
Мітчелл також став 7-м баскетболістом в історії НБА, який набрав за матч 70 і більше очок.
Фото: marca.com.