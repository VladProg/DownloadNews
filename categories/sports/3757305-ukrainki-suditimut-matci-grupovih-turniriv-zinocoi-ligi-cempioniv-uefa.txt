Шестеро українських рефері ФІФА судитимуть поєдинки першого раунду кваліфікації жіночої Ліги чемпіонів сезону-2023/2024.

Поєдинки відбуватимуться 6-го та 9 вересня у форматі групових турнірів, передає Укрінформ.
Арбітр Людмила Тельбух та асистент арбітра Олександра Вдовіна у Данії працюватимуть на матчах групи 4 за участі клубу «Кеге», сербського «Спартака», фінського КуПСу та фарерського «Клаксвіка».
Суддя Анастасія Романюк та асистент Світлана Грушко у Польщі судитимуть зустрічі у групі 5 за участю ГКС, бельгійського «Андерлехта», норвезького «Бранна» і болгарського «Локомотива».
Арбітр Катерина Усова та асистент Ірина Чайка у Португалії працюватимуть на поєдинках групи 6 за участі «Бенфіки», казахстанського «БІІК-Шимкент», латвійської «Риги» та північноірландського «Кліфтонвілла».
Фото: uefa.com.