Головний тренер молодіжної збірної України з футболу Руслан Ротань прокоментував гостьову поразку (2:3) від Словаччини в першому поєдинку плей-офф відбору Євро-2023 (U21).

Наставник, зокрема, зазначив, що цей результат не є логичним, передає Укрінформ.
«Враження, мабуть, не з найкращих, бо поразка нелогічна, але водночас головне, що є другий матч. Ми сьогодні програли поєдинок, але не програли бій. 27 вересня наступний матч, який ми маємо провести краще передусім психологічно. Я розумію наших молодих гравців, у яких горять очі, однак через ці нерви в нас траплялися помилки, яких не було протягом усього відбіркового турніру. У нас є час, аби підготуватися, відновитися, обов’язково розібрати цей матч і 27-го показати результат, який виведе нас на Євро. Ми повинні вийти іншою командою, упевненою у результаті, який дозволить пройти далі», - сказав тренер.
Матч-відповідь, який вважається «домашнім» для команди Руслана Ротаня, відбудеться у польському місті Бельсько-Бяла на Муніципальному стадіоні 27 вересня. Початок гри - о 18.30 за київським часом.
Фото: uaf.ua.