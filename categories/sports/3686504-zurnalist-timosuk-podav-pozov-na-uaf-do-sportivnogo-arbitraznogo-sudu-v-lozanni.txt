Він оскаржує позбавлення титулів та заборону на футбольну діяльність.

Тренер «Зеніта» Анатолій Тимощук буде судитися з УАФ, повідомив журналіст Ігор Бурбас у своєму Телеграм-каналі, передає Укрінформ.

Ексгравець збірної України вже звернувся з позовом до Спортивного арбітражного суду в Лозанні (CAS).

Раніше УАФ позбавила Тимощука усіх титулів, тренерської ліцензії та довічно вилучила з офіційного реєстру збірних. Також йому заборонили займатись футбольною діяльністю в Україні. Розгляд справи для кожної зі сторін з урахуванням всіх процесуальних етапів обійдеться орієнтовно у 100 тисяч євро.

Як повідомляв Укрінформ, раніше Тимощук програв апеляції в усіх внутрішніх інстанціях, його інтереси в Лозанні представлятиме болгарин Георгі Градєв, котрий не вперше співпрацює з «Зенітом».

Фото: Getty Image