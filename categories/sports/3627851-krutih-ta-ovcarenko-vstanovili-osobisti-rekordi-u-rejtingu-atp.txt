Українці Олексій Крутих та Олександр Овчаренко розпочинають новий тиждень із особистими рекордами у рейтингу Асоціації тенісистів-професіоналів (ATP).


Лідер національного рейтингу Крутих піднявся на 188-е місце (+2 позиції), передає Укрінформ.
Другу позицію серед українських тенісистів зберігає Віталій Сачко, який посідає 295-те місце (-15). Уперше третьою «ракеткою» України став Овчаренко, який дебютував у ТОП-400, піднявшись на 385-е місце (+16 сходинок).
У парному рейтингу АТР найсильнішим представником України залишається Денис Молчанов – 102-е місце (-1). Владислав Манафов та Олег Приходько втратили по одній позиції і посідають відповідно 135-те та 140-е місця.
На фото: Олексій Крутих/ftu.org.