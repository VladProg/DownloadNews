Команді не вистачає коштів, щоб взяти участь у змаганнях.

Головний тренер збірної України з санного спорту Тарас Гарцула розповів, що команда пропустить два грудневі етапи Кубка світу у США та Канаді, повідомляє Суспільне, передає Укрінформ.
«Ми рахуємо кошти. Їх небагато, і їхати такою командою, плюс відправляти ще санки – недешеве задоволення. Тому тренерська рада вирішила, щоб ці етапи пропустили, і в Норвегії готуватися до чемпіонату світу. Раніше, коли ми планували сезон, то я аж до кінця лютого знав усі готелі, погоджені місця для тренування. Зараз більше ніж на три тижні вперед стараюся нічого не бронювати. Бо якщо щось зміниться – хто за це платитиме?» - сказав Гарцула.
Як повідомлялося, перший старт на рівні Кубка світу відбудеться 3-4 грудня в австрійському Іннсбруку.
Фото: Getty Images