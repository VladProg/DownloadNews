Капітан «картатих» не збирається завершувати національну кар'єру після чемпіонату світу в Катарі.

Про це футболіст розповів для Index, передає Укрінформ.
«Ми хотіли отримати «золото», були близько до цього. Можемо пишатися нашою грою та повернутися у Хорватію як переможці. Час розважитися вдома. Успіхи зі збірною для мене особливі, вони роблять мене щасливим. Ми дуже виросли як команда. Я гратиму за Хорватію у (плей-оф - ред.) Ліги націй. Після цього подивимось, як все буде», - сказав Модрич.
Він також вважає, що збірна Хорватії довела, що являє собою окрему силу в футболі.
«Цей виступ Хорватії – це не диво, яке трапляється раз у 20 років. Нас можуть вважати вже не темною конячкою, а однією з сил у футболі. В останні роки молоді гравці показали свій клас, принесли нову енергію. Деякі з них тут вперше і вже виграли медаль. Мені для цього знадобилося 12 років, я пережив все і вся. Вони повинні це цінувати», - підсумував капітан збірної Хорватії.
Як повідомлялося, Хорватія перемогла Марокко (2:1) і стала бронзовим призером чемпіонату світу з футболу.
Фото: Getty Images