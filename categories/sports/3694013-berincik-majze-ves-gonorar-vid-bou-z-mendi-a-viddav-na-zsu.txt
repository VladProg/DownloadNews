Чемпіон EBU та WBO International у легкій вазі Денис Берінчик (17-0, 9 КО) розповів, як допомагає українським військовим.

Як передає Укрінформ, з посиланням на Sportarena.
«На початку війни країна була в небезпеці, кожен кинув свої справи та пішов до армії, почав допомагати, займатися волонтерством. Там де йдуть бойові дії, хлопці мені казали, що я потрібний їм у рингу: «Берінчик, ти вже непогано гасив росіян, тепер наша черга, тож їдь». Потім уже вишикувалася логістика, тому зараз я воюю вже грошима: генератори, мавікі, допомога загиблим, комусь на ремонт щось, когось індивідуально знаю. Так і було, майже весь гонорар від бою з Менді я віддав на ЗСУ. І до бою я все віддав на війну. Хотів купити собі якийсь маєток, але віддав усі гроші заради перемоги. Є бригади, які я підтримую. Зараз я їжджу на передову як волонтер», - сказав Берінчик.
Як повідомлялося, у грудні минулого року Берінчик переміг Івана Менді одноголосним рішенням суддів.
Фото: K2Promotions Ukraine