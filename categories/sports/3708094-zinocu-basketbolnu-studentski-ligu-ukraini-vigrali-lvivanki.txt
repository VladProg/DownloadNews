В Івано-Франківську завершився фінальний етап Студентської ліги (Універсіади) серед жіночих команд.

Боротьбу за нагороди вели шість команд з Івано-Франківська, Львова (дві), Тернополя, Сум та Києва, передає Укрінформ.
У фінальному матчі зустрілись команди переможниці груп - колектив Прикарпатського національного університету ім. В. Стефаника, сформована з гравчинь чемпіонок Жіночої суперліги «Франківська-Прикарпаття», та збірна Львівського державного університету фізичної культури ім. Івана Боберського, підсилена двома гравчинями з-за кордону – Анастасією Ковтун та Веронікою Любінець.
У підсумку загальну перемогу в Універсіаді святкували львів’янки - 73:67.
Третє місце в змаганнях посіла збірна міста Києва, яка у «бронзовому» поєдинку перемогла баскетболісток Західноукраїнського національного університету (Тернопіль) - 101:68.
Фото: fbu.ua.