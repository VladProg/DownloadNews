Досвідчений футбольний хавбек київського «Динамо» Андрій Ярмоленко відповів на запитання представників ЗМІ перед матчем-відповіддю 3-го кваліфікаційного раунду Ліги конференцій проти грецького «Аріса».

Гравець вірить у перемогу своєї команди, передає Укрінформ.
«Звісно, це непросто грати домашні матчі за кордоном. Для нас краще виступати в Україні, але зараз у нашій країні війна. Втім, люди тут дружні до нас, і ми це дуже цінуємо. Хочу запроосити на матч усіх наших уболівальників та місцевих жителів, які цікавляться футболом. Приходьте і підтримайте нас. Ми граємо для вас. Розуміємо, що перший матч ми зіграли не на своєму рівні. У нас є 90 хвилин, аби виправити ситуацію», - сказав Ярмоленко.
Як повідомлялося, у Греції «Аріс» обіграв «Динамо» з рахунком 1:0. Матч-відповідь відбудеться у Бухаресті 17 серпня. Початок - о 20.00.
Фото: fcdynamo.com.