У трьох футболістів клубу української Прем'єр-ліги «Кривбас» (Кривий Ріг) завершилися контракти з клубом.

Йдеться про воротаря Богдана Сарнавського, захисника Євгена Опанасенка та півзахисника Євгена Банаду, передає Укрінформ.
За обопільною згодою сторін співпраця з цими футболістами продовжена не буде.
Сарнавський у попередньому сезоні УПЛ провів 17 матчів, пропустив 23 голи, 5 поєдинків зіграв «на нуль». Загалом у воротаря за «Кривбас» з 2021 року 36 матчів, 38 пропущених м’ячів та 18 поєдинків «на нуль».
Опанасенко та Банада приєдналися до команди рік тому. Оборонець провів 7 матчів, а півзахисник - 18 (в активі - 1 асист).
Минулий чемпіонат Прем'єр-ліги «Кривбас» завершив на сьомій позиції.
На фото: Богдан Сарнавський/fckryvbas.com.