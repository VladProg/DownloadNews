14 нагород (6 золотих, 3 срібні та 5 бронзових) вибороли українські параатлети за два дні змагань World Para Athletics Grand Prix, 14th Fazza International Para Athletics Championships.

Змагання кваліфікаційного міжнародного турніру триватимуть до 1 березня у Дубаї (ОАЕ) за участю 585-ти спортсменів з 60-ти країн світу, передає Укрінформ.h
Україну представляють 17 параатлетів.
У штовханні ядра українці зайняли уесь п'єдестал пошани. Чемпіоном став Максим Коваль, Роман Данилюк має «срібло», Олександр Яровий - «бронзу».
Інші українські чемпіони - Анастасія Мисник (штовхання ядра), Зоя Овсій (метання диска), Владислав Білий (метання списа), Анастасія Москаленко (штовхання ядра), Ярослав Окапінський (біг на 400 м).
Фото: facebook.com/minmolodsport.