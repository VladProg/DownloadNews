Жіночий волейбольний клуб «Прометей» (Дніпро) дізнався суперниць на груповому раунді Ліги чемпіонів сезону-2022/2023.

Українки зустрінуться у групі В з італійською командою «Веро Воллей Монца», а також з французьким «Волеро Ле-Канне» та румунським «Волей Альба Блаж», передає Укрінформ.
За вихід до плей-оф змагатимуться 20 клубів, які розділені на п’ять груп по чотири команди. До наступного раунду вийдуть переможниці кожної з груп, а також три найкращі другі команди.
Минулого сезону «Прометей» пройшов кваліфікацію та зупинився на груповій стадії ЛЧ.
Фото: rometeyvc.com.