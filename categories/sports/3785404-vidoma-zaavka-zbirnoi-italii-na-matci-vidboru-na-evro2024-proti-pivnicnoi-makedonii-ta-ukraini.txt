У заявці 29 гравців.

Збірна Італії оголосила склад на вирішальні відбіркові матчі Євро-2024 з футболу, передає Укрінформ.
Тренерський штаб збірної сумарно викликав на прийдешні матчі 29 футболістів. Переважна більшість з них — 25 гравців — представляють клуби італійської Серії А. Найбільше представництво в збірній матиме «Інтер» — шість гравців.
До складу також потрапили двоє дебютантів: півзахисник «Монци» Андреа Кольпані та захисник «Ювентуса» Андреа Камб'ясо.
Склад збірної Італії:
Воротарі: Джанлуїджі Доннарумма («ПСЖ», Франція), Алекс Мерет («Наполі»), Іван Проведель («Лаціо»), Гульєльмо Вікаріо («Тоттенгем», Англія);
Захисники: Франческо Ачербі, Алессандро Бастоні, Маттео Дарміан, Федеріко Дімарко (всі — «Інтер»), Алессандро Буонджорно («Торіно»), Давіде Калабрія («Мілан»), Андреа Камб'ясо, Федеріко Гатті (обоє — «Ювентус»), Джованні Ді Лоренцо («Наполі»), Рафаель Толой («Аталанта»);
Півзахисники: Ніколо Барелла, Давіде Фраттезі (обоє — «Інтер»), Джакомо Бонавентура («Фіорентина»), Андреа Кольпані («Монца»), Браян Крістанте («Рома»), Жоржиньйо («Арсенал», Англія), Мануель Локателлі («Ювентус»);
Нападники: Доменіко Берарді («Сассуоло»), Федеріко К'єза, Мойзе Кін (обоє — «Ювентус»), Стефан Аль-Шаараві («Рома»), Маттео Політано («Наполі»), Джакомо Распадорі («Наполі»), Джанлука Скамакка («Аталанта»), Ніколо Дзаньйоло («Астон Вілла», Англія).
17 і 20 листопада команда Лучано Спаллетті зіграє проти Північної Македонії та України відповідно.
Фото: Getty Images