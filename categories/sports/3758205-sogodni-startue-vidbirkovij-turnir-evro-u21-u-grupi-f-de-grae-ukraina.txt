7 вересня відбудеться стартовий поєдинок турніру у новому циклі для української футбольної «молодіжки» - кваліфікації Євро-2025 (U21).


У групі F путівки до фінального етапу змагань виборюватимуть команди Англії, України, Сербії, Північної Ірландії, Азербайджану та Люксембургу, передає Укрінформ.
Турнір у нашому секстеті відкриє матч Північна Ірландія - Люксембург, і саме з британцями розпочне відбір молодіжна збірна України (гравці 2002 року народження й молодші), яку очолив іспанець Унаї Мельгоса. Ця гра відбудеться 12 вересня у Словаччині, на полі Національного тренувального центру Попрада (початок - о 19.30 за київським часом).
А в межах підготовки до старту кваліфікації Євро-2025 (U21) українські футболісти проведуть спаринг із молодіжною збірною Німеччини. Поєдинок відбудеться 8 вересня на «Людвігспаркштадіоні» міста Саарбрюкен (початок - о 19.15).
Фото: uefa.com.