Лідер збірної України з волейболу Олег Плотницький розповів про гру України і Португалії в 1/8 фіналу чемпіонату Європи.

Він проаналізував матч ексклюзивно для кореспондента Укрінформу.
«Це була найкраща наша гра. З іспанцями було більше провалів, напевно, десь трохи губили концентрацію: вони набирали достатньо очок підряд. З Португалією такого не було, можливо, тільки в першій партії і все – далі все було за нашим сценарієм. Ми відчуваємо добре один одного, і робили це раніше, адже не один рік разом. Я не знаю, чому були такі результати: можливо не налаштувались, думали, що буде легше грати, а вийшло навпаки - важче. Зараз ми більш спокійно ставимося до того всього, робимо свою роботу більш спокійно, не нервуємо, менше негативних емоцій. Якщо десь програємо - спокійно стали, прийняли це і забили. Зараз, мені здається, ми стали більш звичною збірною, якою нас всі звикли бачити», - сказав він.
Плотницький також поділився думками на рахунок фізичної форми збірної України.
«Не можна назвати це втомою, але у нас вийшло затяжне літо. Таке вперше за шість років, що ми так довго разом. Це наша робота: сезон в клубах триває ще довше. Ми зберемось, сьогодні у нас одне тренування легеньке, тому є час для відновлення, для процедур. Ми маємо вийти в гарній фізичній формі на наступну гру без всіляких ньюансів, які можуть нам завадити грати на максимум», - підсумував волейболіст.
Як повідомлялося, збірна України з волейболу обіграла Туреччину (3:0) в 1/8 фіналу чемпіонату Європи.
У наступному матчі українці зіграють зі збірною Словенії у чвертьфіналі. Поєдинок відбудеться 11 вересня.
Фото: Volleyball World