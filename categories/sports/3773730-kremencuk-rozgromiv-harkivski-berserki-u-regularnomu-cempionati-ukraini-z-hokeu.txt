Гордюшин відзначився шатаутом.

У четвертому турі української хокейної ліги «Кременчук» здобув розгромну перемогу над «Харківськими Берсерками» - 0:12, передає Укрінформ.

Михайло Геворкян зробив перший хет-трик у професійній кар’єрі. Микита Гордюшин у прем’єрному для себе матчі відзначився шатаутом.

Ця поразка стала 28-ою поспіль для харківського клубу.

Після чотирьох турів «Сокіл» очолює турнірну таблицю українського чемпіонату, у «Кременчука» така ж кількість очок – 10, вони йдуть другими. «Харківські Берсерки» мають у своєму активі лише один пункт та займають п’яту позицію.


Як повідомляв Укрінформ, сьогодні, 13 жовтня «Сокіл» стартує у Континентальному Кубку грою проти «Црвени Звезди».
Фото: fhu.com.ua