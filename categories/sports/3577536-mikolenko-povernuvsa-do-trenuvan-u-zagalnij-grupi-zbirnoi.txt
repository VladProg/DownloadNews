Футболіст має шанс зіграти проти Вірменії у Лізі націй.

Захисник Віталій Миколенко повернувся до тренувань у загальній групі збірної України після ушкодження, повідомляє УАФ, передає Укрінформ.
Травма футболіста виявилася несерйозною, а лікарі команди зняли невелике запалення м‘яза. Миколенко пропускав гру з Шотландією, але тепер має шанс взяти участь у протистоянні з Вірменією, яке відбудеться 24 вересня.
Також до занять приєднався голкіпер Євген Волинець, який залишався у Варшаві через відсутність британської візи.
Як повідомляв Укрінформ, розташування національної команди вже покинули Анатолій Трубін та Віктор Коваленко. Воротар відправився у молодіжну збірну, а хавбек зазнав травми та повернувся у «Спецію».
Фото: УАФ