Олімпійська чемпіонка з фехтування на шаблі Ольга Харлан виступить на чемпіонаті України, який пройде з 14 до 15 квітня у Києві.

Про це повідомила пресслужба федерації фехтування України, передає Укрінформ.
У змаганнях з фехтування на шаблі також виступлять Олена Кравацька, Аліна Комащук, Олена Вороніна та Юлія Бакастова.
Серед чоловіків будуть змагатися Юрій Цап, Андрій Ягодка, Василь Гумен, Богдан Платонов, а також Олексій Стаценко.
Кубок України з фехтування на шпагах серед жінок відбудеться за участі чинної чемпіонки Європи Влади Харькової, Олени Кривицької, Ксенії Пантелеєвої, Юлії Свистіль, Інни Бровко та Фейбі Бежури.
Фото: Getty Images