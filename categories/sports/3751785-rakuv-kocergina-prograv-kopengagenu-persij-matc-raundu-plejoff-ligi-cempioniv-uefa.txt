У Лізі чемпіонів УЄФА розпочалися поєдинки заключного етапу кваліфікації - раунду плей-офф.

Чемпіон Польщі «Ракув», за який грає український хавбек Владислав Кочергін, вдома поступився футболістам «Копенгагена» з Данії - 0:1, передає Укрінформ.
Кочергін вийшов у стартовому складі «Ракува» і провів на полі 80 хвилин.
Результати інших матчів вівторка:
«Антверпен» (Бельгія) - АЕК (Греція) - 1:0
«Рейнджерс» (Шотландія) - ПСВ «Ейндховен» (Нідерланди) - 2:2.
У середу, 23 серпня, зіграють: «Брага» (Португалія) - «Панатінаїкос» (Греція), «Маккабі» (Хайфа, Ізраїль) - «Янг Бойз» Швейцарія), «Мольде» (Норвегія) - «Галатасарай» (Туреччина).
Поєдинки у відповідь раунду плей-офф відбору Ліги чемпіонів УЄФА відбудуться 29/30 серпня.
Нагадаємо, донецький «Шахтар» стартуватиме у груповому раунді Ліги чемпіонів УЄФА.
Фото: ФК «Ракув».