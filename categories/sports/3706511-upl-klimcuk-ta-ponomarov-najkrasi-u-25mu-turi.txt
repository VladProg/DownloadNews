Українська Прем'єр-ліга (УПЛ) оголосила імена найкращих гравця та тренера 25-го туру футбольного чемпіонату, які були визначені в опитуванні представників експертної ради.

Обидві нагороди дісталися представникам львівського клубу «Рух», передає Укрінформ.
Як інформує офіційний сайт УПЛ, найкращим футболістом минулого туру української першості було визнано нападника Юрія Климчука, а найкращим тренером туру став Віталій Пономарьов.
«Рух» під керівництвом Пономарьова у 25-му турі УПЛ обіграв «Інгулець» на своєму полі. Дублем у цьому поєдинку відзначився Климчук. Зазначимо, що для Пономарьова ця перемога стала першою на чолі «рухівців».
Підопічні Пономарьова посідають 14-те місце у таблиці УПЛ. У команди 24 очки після 25 зіграних турів.
До складу експертної ради цього разу увійшлиОлег Венглинський, Сергій Нагорняк, Йожеф Сабо, Олександр Сопко, Олег Федорчук, Анатолій Чанцев, Ігор Шуховцев, Степан Юрчишин, Ігор Яворський.
Фото: ФК «Рух».