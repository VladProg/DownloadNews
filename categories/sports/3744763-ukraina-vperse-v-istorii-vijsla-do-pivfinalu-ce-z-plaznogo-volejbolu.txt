Збірна України з пляжного волейболу вперше вийшла до півфіналу чемпіонату Європи, який проходить в австрійському Відні.

До півфіналу вийшов чоловічий дует Сергія Попова та Едуарда Рєзніка, повідомляє Укрінформ.
У першому раунді плей-оф вони обіграли представників Швейцарії Квентіна Метраля та Іва Хауссенера.
У матчі за вихід до півфіналу Попов та Рєзнік перемогли англійців Хав’єра та Хоакіна Бельо.
У наступному раунді українці зустрінуться з переможцем матчу між збірною Норвегії та Нідерландів. Півфінал відбудеться 6 серпня.
Українки Валентина Давидова та Євгенія Баєва припинили виступи в 1/8 фіналу. Ще одні українські волейболістки Інна та Ірина Махно не змогли вийти з групи.
Фото: cev.eu