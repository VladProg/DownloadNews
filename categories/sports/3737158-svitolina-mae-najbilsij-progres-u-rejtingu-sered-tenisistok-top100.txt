Українська тенісистка Еліна Світоліна показала найбільший прогрес у світовому рейтингу за останні два тижні серед гравчинь першої сотні.

Завдяки виходу до півфіналу Вімблдону, Еліна піднялася в рейтингу WTA одразу на 49 позицій - з 76-го місця на 27-е, передає Укрінформ.
Зазначимо, що у квітні Світоліна взагалі не мала рейтингу, коли грала в Чарльстоні свій перший матч після повернення до WTA-туру.
Інші тенісистки, які показали найкращий прогрес у ТОП-100 за останні два тижні:
Софія Кенін (США) - зі 128-го місця на 91-е (+37)
Мірра Андреєва (нейтральний статус) - зі 102-го - на 66-те (+36)
Маркета Вондроушова (Чехія) - з 42-го місця на 10-те (+32).
У чемпіонських перегонах Світоліна посідає тепер 22-ге місце, зігравши найменшу кількість турнірів (7) серед тенісисток, які входять нині до ТОП-50 WTA Race.
Як повідомляв Укрінформ, нинішньоо тижня Еліна Світоліна очолила національний жіночий рейтинг.
Фото: btu.org.ua.