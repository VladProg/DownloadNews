У четвер, 11 травня, відбудуться перші поєдинки півфінальної стадії двох футбольних єврокубків.

У Лізі Європи обидва матчі пройдуть в Італії - о 22.00 «Ювентус» у Турині прийматиме іспанську «Севілью», а «Рома» у Римі зустрінеться з німецьким «Баєром», передає Укрінформ.
У Лізі конференцій УЄФА англійський «Вест Гем» у Лондоні зіграє з нідерландським АЗ «Алкмааром», а італійська «Фіорентина» у Флоренції зійдеться зі швейцарським «Базелем».
Поєдинки у відповідь пройдуть 18 травня.
Нагадаємо, фінальний матч Ліги Європи прийматиме 31 травня «Пушкаш Арена» у Будапешті (Угорщина), а фінал Ліги конференцій відбудеться 7 червня на «Сінобо Стедіум» у Празі (Чехія).