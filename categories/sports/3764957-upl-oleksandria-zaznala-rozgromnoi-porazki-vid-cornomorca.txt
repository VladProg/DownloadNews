Футболісти «Олександрії» програли одеському «Чорноморцю» у матчі 8-мго туру чемпіонату України серед команд Прем'єр-ліги (УПЛ).

Зустріч на КСК «Ніка» в Олександрії завершилася на користь гостей з рахунком 5:1, передає Укрінформ.
Авторами голів стали Антон Кравченко (73-тя хвилина) - у господарів; Віталій Єрмаков (11), Андрій Штогрин (18), Орест Кузик (30), Богдан Бойчук (45+2) та Гай Хадіда (77) - у складі «моряків».
У суботу, 23 вересня, черкаський «ЛНЗ» зіграє з київським «Динамо» (13.00), житомирське «Полісся» протистоятиме закарпатському «Минаю» (15.00), полтавська «Ворскла» зустрінеться з криворізьким «Кривбасом» (17.00), а львівський «Рух» проведе поєдинок з донецьким «Шахтарем» (19.00).
Програму туру у неділю, 24 вересня, завершать матчі луганської «Зорі» з «Дніпром-1» (15.00) та харківського «Маталіста 1925» з ковалівським «Колосом» (17.00).
Результат стартового матчу туру:
«Оболонь» (Київ) - «Верес» (Рівне) - 0:0.
У турнірній таблиці УПЛ лідирує «Шахтар», який після 7-ми турів набрав 17 очок. 15 очок в активі «Чорноморця» (8 ігор), 14 - у «Кривбаса» (7), 12 - у «Полісся» (7).
Фото: ФК «Олександрія».