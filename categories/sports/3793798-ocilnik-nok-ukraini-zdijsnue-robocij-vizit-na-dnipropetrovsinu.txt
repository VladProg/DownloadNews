Президент Національного олімпійського комітету України Вадим Гутцайт разом із керівником служби президента Наталією Корольовою перебуває з робочим візитом у Дніпропетровській області.

Вже відбулася робоча зустріч очільника НОК з начальником Дніпропетровської ОВА Сергієм Лисаком, його заступницею Іриною Грицай та головою Дніпропетровської обласної ради Миколою Лукашуком, передає Укрінформ.
Учасники зустрічі обговорили шляхи розвитку олімпійського руху в регіоні та підготовку провідних атлетів області до Олімпійських ігор у Парижі. Нині вже шестеро представників Дніпропетровщини здобули олімпійські ліцензії.
Керівники НОК України також відвідали спортивний об’єкт області - Палац водних видів спорту СК «Метеор». У серпні нинішнього року внаслідок ворожого обстрілу комплекс зазнав суттєвих пошкоджень. Попри це, тренувальний процес триває: до майбутніх змагань тут готується багато відомих спортсменів, зокрема й майбутні олімпійці.
Фото: noc-ukr.org.