Чоловіча та жіноча збірні України U21 (вік гравців - до 21-го року) зіграли матчі четвертого стопу Ліги націй 3х3 у Бухаресті.

Згідно регламенту, шість команд розділені на дві групи. На першому етапі вони проводять круговий турнір у своїх групах і лише переможці грають у фінальному матчі, передапє Укрінформ.
Чоловіча збірна, за яку зіграли Олександр Дюпін, Данило Марків, Владислав Семерич та Максим Михайлов, спочатку в рівному матчі мінімально поступилась Нідерландам - 15:16, а потім переграла Румунію - 17:11. Українці посіли друге місце у групі, аде у підсумку фінішували четвертими.
У жінок Дар'я Дубнюк, Анастасія Ковтун, Богдана Лапхан та Ксенія Панькіна також виграли один матч з двох. Наші дівчата розпочали день з перемоги над Латвією - 21:20. У цій грі Дар'я Дубнюк реалізувала чотири поспіль дальні кидки. Потім українки поступились Франції - 16:21, пропустивши її до фіналу. Як і хлопці, дівчата стали четвертими.
Фото: fbu.ua.