У Нью-Йорку триває заключний, четвертий у сезоні тенісний турнір серії Grand Slam Відкритий чемпіонат США (US Open).

Як повідомляє офіційний сайт турніру, перша «ракетка» України Ангеліна Калініна (№47 світового рейтингу) достроково завершила виступи на US Open, передає Укрінформ.
Калініна через хворобу знялася з матчу другого раунду одиночного розряду проти посіяної під 21-м номером чешки Петри Квітової.
Квітова без боротьби пройшла до третього раунду турніру, де зіграє проти співвітчизниці Лінди Фругвіртової (№167) або іспанки Гарбіньє Мугуруси (№10).
Також українка знялася і з парного розряду, де мала зіграти у дуеті з Оленою Рибакіною з Казахстану. Їх замінив американський тандем Кетрін Харрісон - Інгрід Ніл.

Відкритий чемпіонат США триватиме до 12 вересня.
Фото: Getty Images/Global Images Ukraine.