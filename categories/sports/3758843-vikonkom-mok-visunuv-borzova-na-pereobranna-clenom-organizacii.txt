Виконком Міжнародного олімпійського комітету висунув українського олімпійського чемпіона Валерія Борзова на переобрання членом організації.

Про це повідомила пресслужба МОК, передає Укрінформ.
МОК запропонував переобрати 7 членів організації на наступні вісім років. Вікове обмеження для переобрання складає 80 років для тих, хто був обраний до грудня 1999 року, 70 років – для тих, хто був обраний після цієї дати.
Борзова було обрано членом МОК у 1994 році. Наразі українцю 73 роки, тому термін його повноважень сплине наприкінці 2029 року.
Як повідомлялося, Борзов зберіг посаду в оновлених складах комісій МОК. Він залишився у складі Комісії з культури та олімпійської спадщини.
Фото: НОК України