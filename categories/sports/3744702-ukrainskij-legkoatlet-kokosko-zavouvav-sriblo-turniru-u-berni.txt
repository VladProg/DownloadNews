Український штовхальник ядра Роман Кокошко став срібним призером турніру Світового легкоатлетичного континентального туру категорії Bronze CITIUS Meeting.

Змагання проходили у Берні (Швейцарія), передає Укрінформ.
Друге місце у секторі для штовхання ядра нашому спортсмену принесла третя спроба на 20,33 м.
Кращий результат вдалося показати лише британцю Скотту Лінкольну, який переміг з рекордом змагань - 20,83.
Заззначимо, що це четверта поспіль і восьма загалом нагорода 26-річного представника Вінниччини на етапах Світового легкоатлетичного континентального туру-2023.
Фото: facebook.com/olympicua.