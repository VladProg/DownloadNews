Всього буде 24 етапи – це рекордний показник для чемпіонату.

Сезон-2023 Королівських автоперегонів отримав календар гонок, повідомляє FIA, передає Укрінформ.
Чемпіонат складатиметься з 24-х етапів.
Перший гран-прі запланований на 5 березня. Стартова гонка пройде в Бахрейні. Завершиться кампанія в Абу-Дабі 26 листопада.
Місця в календарі зберегли легендарні траси в Монако та Спа. Натомість вилетів із графіку змагань автодром «Поль Рікар» у Франції.
У порівнянні з нинішнім сезоном у чемпіонаті з'явиться два нових етапи – Гран-прі Маямі та Гран-прі Катару. Також у календарі на 16 квітня призначений Гран-прі Китаю, але він, найімовірніше, знову не відбудеться - через пов'язані з пандемією коронавірусу проблеми траса в Шанхаї пропустила 3 сезони поспіль.
Організатори Формули-1 запланували на новий сезон два «тріплхедери» – три етапи поспіль щотижня. У травні-червні пілоти виступлять в Імолі, Монако та Іспанії, а в жовтні-листопаді – в США, Мексиці та Бразилії відповідно.

Як повідомляв Укрінформ, наступна гонка Формули-1 в цьому сезоні пройде в Сінгапурі, 2 жовтня.
Фото: fia.com