На чемпіонаті світу з баскетболу серед чоловічих збірних, що триває в Індонезії, Японії і на Філіппінах, зіграні перші матчі другого етапу, після яких стали відомі чотири чвертьфіналісти.

У групі J недосяжними для конкурентів стали США та Литва. Американці програли першу половину гри проти Чорногорії, але завдяки індивідуальним діям лідерів все ж зуміли здобути перемогу. Литовці також поступились у першій половині Греції, але у другій переграли суперників за всіма паказниками, передає Укрінформ.
У групі К ще двома чверть фіналістами стали збірні Німеччини та Словенії. Німці закинули 20 триочкових проти Грузії, не дав їй шансу, а Словенія провела майже ідеальний матч проти Австралії.
Сенсаціями завершились матчі групи L. Латвія зробила другий апсет на турнірі, перегравши чинних чемпіонів світу іспанців, а Бразилія несподівано переграла Канаду. В останньому турі Латвія зіграє з Бразилією, а Іспанія з Канадою – переможці матчів вийдуть до чвертьфіналу.
Схожа ситуація у групі І, де у чотирьох команд рівна кількість очок перед останнім туром. Італія переграла Сербію, відігравшись з -16 в середині третьої чверті, а команда Пуерто-Ріко завдала першої поразки Домініканській Республіці. Італія в останньому турі зіграє з Пуерто-Ріко, а серби - з домініканцями.
Результати матчів:
Група I
Сербія - Італія - 76:78 (19:23, 23:17, 20:19, 14:19)
Домініканська Республіка - Пуерто-Ріко - 97:102 (12:17, 33:28, 29:24, 23:33)
Група J
США – Чорногорія - 85:73 (19:18, 18:20, 24:17, 24:18)
Литва - Греція - 92:67 (20:20, 19:23, 25:15, 28:9)
Група K
Німеччина - Грузія - 100:73 (22:16, 21:25, 27:16, 30:16)
Словенія - Австралія - 91:80 (28:18, 21:22, 17:22, 25:18)
Група L
Іспанія - Латвія - 69:74 (16:17, 16:12, 26:18, 11:27)
Канада - Бразилія - 65:69 (13:16, 24:11, 15:18, 13:24).
Фото: fbu.ua.