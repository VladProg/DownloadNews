Українська тенісистка Людмила Кіченок кваліфікувалася на Підсумковий турнір Жіночої тенісної асоціації (WTA) у парному розряді.

Змагання відбудуться Форт-Ворт (США) з 31 жовтня до 7 листопада, передає Укрінформ.
Українка разом із Оленою Остапенко з Латвії вперше зіграє на турнірі WTA Finals, інформує BTU.
Цього сезону українсько-латвійська пара виграла титули WTA 250 у Бірмінгемі та WTA 1000 у Цинциннаті, а також зіграли у фіналах турнірів WTA 500 у Дубаї та Істборні. Разом тенісистки також грали у півфіналі на Ролан Гаррос та Вімблдоні, а минулого місяця дебютували у топ-10 парного світового рейтингу - Людмила на дев'ятій позиції, а Олена - на сьомій.
В історії незалежної України на Підсумковому турнірі WTA виступала лише Еліна Світоліна (одиночний розряд): у 2017 році українка вибула з боротьби після групового етапу, наступного сезону стала чемпіонкою, а за рік дійшла до фіналу.
Участь у Форт-Ворті собі також гарантували пари Крейчикова/Синякова (Чехія), Дабровскі/Олмос (Канада/Мексика) та Мертенс/Кудерметова (Бельгія/росія).
Фото: Getty Images.