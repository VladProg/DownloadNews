Українець Ілля Марченко подолав відбірковий бар'єр на турнірі Асоціації тенісистів професіоналів (АТР) серії Challenger - Chicago Men's Challenger - в Чикаго (США) із призовим фондом 80 тис. доларів.

У фіналі кваліфікації посіяний під 7-м номером Марченко за 1 годину 50 хвилин обіграв американця Кеннона Кінгслі - 7:6 (8:6), 6:1, передає Укрінформ.
Першим суперником Марченка в основній сітці змагань стане австралієць Дейн Суїні.
Турнір у Чикаго триватиме до 16 липня.
Фото: Getty Images.