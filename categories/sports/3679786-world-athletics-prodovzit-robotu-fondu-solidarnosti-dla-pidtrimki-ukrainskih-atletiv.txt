Міжнародна асоціація легкоатлетичних федерацій (World Athletics) продовжить підтримку українських спортсменів для участі в чемпіонаті світу-2023, який відбудеться в Будапешті.

Про це повідомили Inside The Games, передає Укрінформ.
«Ми зобов’язуємося знову підтримати Фонд солідарності для участі українських спортсменів у чемпіонаті світу з легкої атлетики та інших подіях Всесвітньої легкоатлетичної серії», – йдеться у заяві організації.
Фонд був започаткований минулого року після повномасштабного російського вторгнення. Було зібрано понад 220 000 доларів США, які були передані українським спортсменам.
Фонд створений коштом внесків Міжнародного фонду легкої атлетики та членів Діамантової ліги.
Як повідомлялося, чемпіонат світу з легкої атлетики запланований триватиме з 19 по 27 серпня.
Фото: Getty Images