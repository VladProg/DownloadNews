Молодіжна збірна України з волейболу вийшла до фінальної частини жіночого чемпіонату Європи (гравці до 22-х років).

Відбір у Португалії українські волейболістки розпочали перемогами над Данією (3:2) та Ірландією (3:0), поступившись господаркам змагань піренейкам (2:3), передає Укрінформ.
Попри поразку в заключному матчі кваліфікації, українки потрапили до трійки найкращих трьох команд, що вийшли до фінальної частини чемпіонату Євро-2024 з другого місця.
Наступний чемпіонат Європи з волейболу серед жіночих збірних (U22) пройде 29 червня - 14 липня 2024 року в Італії.
Фото: cev.eu.