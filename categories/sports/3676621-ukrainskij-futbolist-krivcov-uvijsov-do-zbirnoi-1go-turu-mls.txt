Північноамериканська Вища ліга соккеру (МЛС) склала символічну збірну за підсумками 1-го туру чемпіонату.

До неї потрапив новачок клубу «Інтер Маямі» Сергій Кривцов, передає Укрінформ.
Ексфутболіст донецького «Шахтаря» відкрив рахунок у матчі з командою «Монреаль Імпект» (2:0).
Як повідомлялося, 31-річний Кривцов перейшов до «Інтер Маямі» з «Шахтаря» під час зимового трансферного вікна у статусі вільного агента. Українець підписав контракт до кінця сезону 2024 року з можливістю продовження на рік.
Фото: intermiamicf.com.