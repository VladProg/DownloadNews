Чоловіча збірна України з гандболу успішно розпочала кваліфікацію чемпіонату Європи-2024.


У стартовому матчі 4-ї відбіркової групи «синьо-жовті» на «Франкенштольц Арені» у німецькому місті Ашаффенбург завдали поразки команді Фарерських островів - 29:25 (18:14), передає Укрінформ.
В іншому поєдинку першого туру квартету збірні Австрії та Румунії зіграють 13 жовтня.
Другий матч українці проведуть 15 жовтня у Бухаресті проти румунів.
Путівки на Євро-2024 отримають команди, які посядуть перші два місця у своїх групах, а також чотири найкращі треті збірні.
Фото: handball.net.ua.