Українка поступилась іспанці Паулі Бадосі.

Перша ракетка України Марта Костюк (№40 WTA) програла іспанці Паулі Бадосі (№35 WTA) в третьому колі турніру WTA 1000 в Італії - 4:6, 2:6, передає Укрінформ.

Матч тривав 1 годину і 32 хвилини. Костюк одного разу подавала навиліт, зробила 9 подвійних помилок і використала 4/10 брейкпойнтів

Бадоса веде в особистих зустрічах із Костюк - 3:0.

Українка продовжить виступ у Римі в парному розряді, в якому грає разом із румункою Єленою-Габріелою Русе. У другому раунді вони зустрінуться з третім номером «посіву» Дезері Кравчик (США) - Демі Схурс (Нідерланди).

Як повідомляв Укрінформ, у третьому колі змагань у Римі Цуренко зазнала поразки від першої «ракетки» світу Іги Швьонтек з Польщі.

Фото: btu.org.ua