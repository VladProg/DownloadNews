Українська дзюдоїстка Дар’я Білодід звернулась до Міжнародної федерації дзюдо (IJF) через загибель дзюдоїстки Вікторії Івашко та її мами внаслідок російського обстрілу.

Як передає Укрінформ, з посиланням на сторінку дзюдоїстки в Інстаграмі.
«Сьогодні стартує Гран-прі в Душанбе, де візьмуть участь дзюдоїсти з Росії. Також сьогодні в Києві російська ракета вбила юну дзюдоїстку Вікторію Івашко та її маму. IJF, ви впевнені, що все робите правильно?» - йдеться в повідомленні Білодід.
Як повідомлялося, під час нічного обстрілу Києва 1 червня росіяни вбили 9-річну дівчинку разом з мамою.
Фото: instagram.com/dariabilodid7/