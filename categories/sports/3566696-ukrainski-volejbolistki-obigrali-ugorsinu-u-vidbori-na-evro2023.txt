Жіноча збірна України з волейболу здобула п'яту перемогу поспіль у кваліфікації чемпіонату Європи-2023.

У п'ятому турі «синьо-жовті», які достроково забезпечили собі місце у фінальному турнірі Євро-2023, впевнено обіграли команду Угорщини - 3:0 (25:16, 25:15, 25:16), передає Укрінформ.
В іншому поєдинку туру зустрічаються аутсайдери квартету С волейболістки Португалії та Кіпру.
Завершальний матч відбору українська збірна зіграє із Кіпром 10 вересня.
Нагадаємо, що у першому турі Україна обіграла Кіпр - 3:0 (25:17, 25:14, 25:9), у другому (на тайбрейку) - Угорщину - 3:2 (23:25, 25:16, 25:16, 26:28, 15:12), у третьому та четвертому - Португалію 3:0 (25:17, 25:21, 25:8) та 3:0 (25:21, 25:16, 25:12).
Турнірне становище у відбірковій групі С: Україна - 14 очок (після 5-ти ігор), Угорщина - 10 (5), Португалія - 3 (4), Кіпр - 0 (4).
Фото: cev.eu.