У штаб-квартирі Європейського футбольного союзу (УЄФА) у швейцарському Ньйоні відбулося жеребкування вирішальних стадій плей-офф Ліги чемпіонів.

Чинні переможці турніру футболісти мадридського «Реала» в 1/4 фіналу продовжать захист титулу протистоянням із лондонським «Челсі», передає Укрінформ.
Результати жеребкування 1/4 фіналу:
1. «Реал» (Іспанія) - «Челсі» (Англія)
2. «Інтер» (Італія) - «Бенфіка» (Португалія)
3. «Манчестер Сіті» (Англія) - «Баварія» (Німеччина)
4. «Мілан» (Італія) - «Наполі» (Італія).
Перші поєдинки пройдуть 11-12 квітня, матчі у відповідь - 18-19 квітня.
Результати жеребкування 1/2 фіналу:
переможець пари 4 - переможець пари 2
переможець пари 1 - переможець пари 3.
Перші матчі відбудуться 9-10 травня, повторні - 16-17 травня.
Фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі.