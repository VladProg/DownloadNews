Захисник молодіжної збірної України з футболу Максим Таловєров поділився думками напередодні півфінального матчу чемпіонату Європи 2023 року проти Іспанії.

Гравець зазначив, що наші футболісти вірять у перемогу, передає Укрінформ.
«Нічим не хочемо нікого дивувати. У нас командний стиль гри, і про це знає кожний. Хоча Іспанія у чвертьфіналі зіграла 120 хвилин, а ми - 90, вважаю, що ми в однакових умовах. Це вирішальна гра, дуже важливий матч. Віримо в Бога і сподіваємося виграти. Дуже важкий суперник, але ми віримо в себе і хочемо здобути перемогу для всієї України», - сказав Максим, який виступає в оренді за австрійський клуб ЛАСК (Лінц).
Поєдинок між молодіжними збірними Іспанії та України на Євро-2023 (U21) відбудеться 5 липня в Бухаресті (початок - о 22.00 за київським часом).
В іншому півфінальному поєдинку Євро-2023 о 19.00 зійдуться команди Ізраїлю та Англії.
Фінал молодіжного чемпіонату Європи відбудеться 8 липня в Батумі (Грузія).
Фото: uaf.ua.