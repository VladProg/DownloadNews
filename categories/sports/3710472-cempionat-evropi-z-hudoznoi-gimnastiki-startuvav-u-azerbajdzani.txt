У Баку (Азербайджан) у середу, 17 травня, розпочався чемпіонат Європи з художньої гімнастики.

Україну представляють 15 грацій: троє виступлять в особистих змаганнях (Вікторія Онопрієнко, Поліна Каріка та Поліна Городнича), по шість - у групових серед дорослих і юніорок, передає Укрінформ.
Упродовж континентальної першості розіграють 12 комплектів нагород: п'ять особистих (у багатоборстві й фіналах в окремих видах), по три - у дорослих і юніорських групах (у багатоборстві й фіналах) та один - у командній першості.
Результати Євро-2023 визначать учасниць чемпіонату світу, що відбудеться 23-27 серпня в іспанській Валенсії.
Чемпіонат Європи в азербайджанській столиці завершиться 21 травня.
На фото: Вікторія Онопрієнко (FIG - International Gymnastics Federation).