В Італії відбувся матч за Суперкубок країни з волейболу серед чоловіків, у якому зустрілися два відомі клуби - «Перуджа» та «Кучіне-Лубе» (Чивітанова).

«Перуджа», здійснивши камбек, перемогла із загальим рахунком 3:2, передає Укрінформ.
П'ятий рік у складі «Перуджі» виступає український волейболіст Олег Плотницький, і вже учетверте він разом із партнерами підняв над головою Суперкубок Італії - у 2019, 2020, 2022 та 2023 роках.
Цікаво, що найближчої неділі, 5 листопада, у третьому турі чемпіонату Італії «Кучіне-Лубе» та «Перуджа» зустрінуться знову. Гра відбудеться у Чивітанові.
Фото: volleyball.ua.