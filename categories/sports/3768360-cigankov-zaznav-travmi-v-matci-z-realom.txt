Гравця збірної України замінили у перерві.

Український вінгер іспанської «Жирони» Віктор Циганков не зміг дограти матч Ла Ліги проти «Реала» через м'язове ушкодження, про це після поєдинку повідомив головний тренер каталонського клубу Мічел, передає Укрінформ.
На початку гри з «Реалом» українець міг відзначитись голом, однак його удар головою пройшов повз ворота. Вкінці першого тайму Циганков почав триматись за стегно та у підсумку не вийшов на другу половину зустрічі: у перерві його замінив Валері. Після гри стало відомо, що українець зазнав травми.
За словами Мічела, українець відчув дискомфорт у м'язах та сам попросив заміну. Наскільки це серйозна травма, стане відомо після обстеження.





Як повідомляв Укрінформ, у наступному турі «Жирона» у суботу, 7 жовтня, зіграє на виїзді проти «Кадіса».

Фото: Getty Images