Підопічні Антоніо Конте піднялися в топ-3 чемпіонату Англії.

Триває 16-й тур Англійської прем'єр-ліги, передає Укрінформ.
«Ліверпуль» на своєму полі переміг «Саутгемптон» (3:1). У складі «мерсисайдців» відзначився Фірміно, дубль на рахунку Нуньєза. Підопічні Юргена Клоппа йдуть шостими в АПЛ.
В паралельному результативному матчі «Тоттенгем» вдома переміг «Лідс» (4:3).
У складі «шпор» забивали Кейн і Девіс, ще два м'ячі заніс в актив Бентанкур. Перемога дозволила «Тоттенгему» піднятися на третю стрічку АПЛ.
Як повідомлялося, українець Віталій Миколенко зазнав травми в матчі 16-го тура проти «Борнмута». Матч завершився поразкою «ірисок» - 0:3.
Як повідомляв Укрінформ, «Арсенал» очолює АПЛ, маючи в активі 34 пункти після 13 матчів.
Фото: twitter.com/LFC