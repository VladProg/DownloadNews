Чемпіони України футболісти донецького «Шахтаря» забезпечили собі місце у плей-офф єврокубкового сезону-2023/24.

У матчі передостаннього, п'ятого туру групового етапу Ліги чемпіонів УЄФА «гірники» обіграли бельгійський «Антверпен» - 1:0, передає Укрінформ.
Микола Матвієнко на 13-й хвилині відкрив рахунок на арені «Фолькспаркштадіон» у німецькому місті Гамбург.
В іншому протистоянні квартету Н о 22.00 іспанська «Барселона» на «Естадіо Олімпіко» зійдеться з португальським «Порту».
Турнірне становище: «Барселона» - 9 очок (після 4-х ігор), «Порту» - 9 (4), «Шахтар» - 9 (5), «Антверпен» - 0 (5).
У заключному турі групового етапу Ліги чемпіонів УЄФА 13 грудня «Порту» прийматиме «Шахтар», «Антверпен» - «Барселону».
Нагадаємо, що перші дві команди квартету пройдуть до 1/8 фіналу Ліги чемпіонів, третій клуб гратиме у плей-офф Ліги Європи УЄФА.
Фото: ФК «Шахтар» (Донецьк).