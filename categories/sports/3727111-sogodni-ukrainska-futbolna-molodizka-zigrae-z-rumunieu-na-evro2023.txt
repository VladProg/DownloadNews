24 червня молодіжна збірна України зіграє свій другий матч на Євро-2023 (U21).


О 19.00 за київським часом на стадіоні «Стяуа» в Бухаресті розпочнеться її зустріч з командою Румунії, передає Укрінформ.
Поєдинок проти господарів синьо-жовті проведуть у статусі одного з лідерів групи, оскільки три дні тому перемогли в першому турі збірну Хорватії - 2:0. Своєю чергою румуни поступилися іспанцям (0:3), тому відступати їм нікуди: аби претендувати на вихід до чвертьфіналу, господарям Євро треба брати очки. Боротьба очікується запекла.
Додамо, що до чвертьфіналу Євро з кожної групи виходять по дві найкращі командию За рівної кількості очок передусім братимуть до уваги показники в особистих зустрічах (очки, різниця м'ячів, кількість забитих м'ячів), потім - загальні різницю й кількість забитих м'ячів, дисциплінарні бали та рейтинг збірної.
Турнірна таблиця у групі В Євро-2023: Іспанія - 3 очки, Україна - 3, Хорватія - 0, Румунія - 0.
Фото: uaf.ua.