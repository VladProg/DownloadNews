Національний олімпійський комітет України (НОК) надіслав листи керівникам національних олімпійських комітетів інших країн, а також міжнародним федераціям щодо недопуску спортсменів з росії та білорусі.

Як повідомляється на офіційному сайті організації, у листі НОК України вказано заклик до світової спортивної спільноти продовжити обмеження відносно атлетів з росії та білорусі та не допускати їх до міжнародних змагань, передає Укрінформ.
В іншому випадку, на що звертають увагу в НОК України, усі члени Виконкому Міжнародного олімпійського комітету (МОК) мають нести персональну відповідальність за наслідки такого рішення, зокрема за безпеку всіх спортсменів-учасників.
Україна вкотре закликала світову спортивну спільноту продовжити раніше визначені обмеження щодо представників країн-агресорок до міжнародних змагань. Однак, у випадку, якщо Виконавчий комітет МОК вирішить дозволити участь російських і білоруських спортсменів у міжнародних змаганнях, усі члени Виконкому МОК повинні взяти на себе персональну відповідальність за всі наслідки такого рішення, включаючи відповідальність за безпеку всіх спортсменів-учасників і громадськості та відновлення глобального миру, - зазначено у листі НОК.
Фото: kharkivoda.gov.ua.