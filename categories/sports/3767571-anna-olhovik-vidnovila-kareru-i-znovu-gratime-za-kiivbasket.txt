Жіноча команда столичного баскетбольного клубу «Київ-Баскет», продовжуючи представляти склад на новий сезон, оголосив гравчинь на позицію важкого форварда-центрового.

У цьому амплуа в жіночій Суперлізі за команду гратимуть ексбаскетболістки національної збірної Катерина Римаренко Анна Абрамова, а також досвідчена Анна Ольховик, яка поновила професіональну кар'єру, передає Укрінформ.
Ольховик була капітаном «Київ-Баскета» і зіграла за команду 143 матчі на момент рішення завершити кар’єру у грудні 2021 року. Гравчиня допомогла клубу здобути титули чемпіонів України у сезонах- 2017/2018 та 2019/2020.
Ольховик зіграла 15 матчів за національну збірну України, а також активно виступала за збірну з баскетболу 3х3, з якою виграла «бронзу» на чемпіонаті Європи 2018 року.
Як повідомляв Укрінформ, сезон жіночої Суперліги стартує 12 жовтня. «Київ-Баскет» у першому турі прийматиме «Рівне-ОШВСМ».
Фото: fbu.ua.