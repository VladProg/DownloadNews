Українська тенісистка Ангеліна Калініна завершила виступи на турнірі WTA 1000 у столиці Китаю із призовим фондом $8,127,389.

У третьому раунді Ангеліна (№28 WTA) програла десятій «ракетці» світу Каролін Гарсії з Францію - 3:6, 2:6, передає Укрінформ.
Матч тривав 1 годину 26 хвилин.
Калініна провела 12-ту зустріч із суперницею з ТОП-10 світового рейтингу і зазнала дев'ятої поразки. У своєму стартовому матчі у столиці Китаю українка перемогла восьму «ракетку» світу чешку Маркету Вондроушову.
У чвертьфіналі Гарсія зустрінеться з другою «ракеткою» світу Ігою Швьонтек з Польщі.
Фото: Getty Images.