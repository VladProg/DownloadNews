Українець обіграв корейця Джерарда Кампані Лі.

Друга ракетка України Олексій Крутих (АТР 244) вийшов до 1/8 фіналу грунтового челенджера в Лісабоні (Португалія), передає Укрінформ.

У 1-му раунді основної сітки українець у трьох сетах обіграв Джерарда Кампані Лі (Південна Корея, ATP 419) - 5:7, 6:2, 6:3. Матч тривав 2 години та 35 хвилин.

Поєдинок стартував ще вчора, 3 жовтня, але був перерваний після 2-ї партії. Це була перша зустріч тенісистів.
У 1/8 фіналу челенджера Крутих зіграє проти другого сіяного Фабіо Коболлі (Італія, ATP 122).
Фото: btu.org.ua