У фіналі кваліфікації 19-річна Анастасія перемогла Вівіан Гайзен із Німеччини.

Українська тенісистка Анастасія Соболєва вийшла в основну сітку турніру WTA 250 у Клуж-Напоці (Румунія), передає Укрінформ.
19-річна тенісистка у фіналі кваліфікації зустрічалася з Вівіан Гайзен із Німеччини - – 6:2, 2:1. Українка упевнено виграла перший сет. Після того, як Гайзен втратила подачу вже у другій партії, німкеня відмовилася продовжувати боротьбу.
Соболєва вперше у кар’єрі вийшла в основну сітку турніру на рівні WTA. Раніше Анастасія здобула дебютну перемогу на елітному рівні, обігравши румунку Марію-Сару Попу.
У 2023 році Соболєва виграла два титули на рівні ITF. У січні українка стала чемпіонкою турнірів в Анталії.
Фото: btu.org.ua