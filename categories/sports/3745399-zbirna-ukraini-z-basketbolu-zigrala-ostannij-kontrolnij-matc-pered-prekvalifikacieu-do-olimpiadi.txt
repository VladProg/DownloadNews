Україна поступилась Нідерландам.

Збірна України з баскетболу завершила підготовку до пре-кваліфікації Олімпійського турніру контрольним матчем проти Нідерландів, повідомляє пресслужба Федерації баскетболу України, передає Укрінформ.
Українці поступились з рахунком 75:76.
Гру було завершено за півтори хвилини до закінчення основного часу. Команди вирішили завершити поєдинок достроково через надмірну вологість в залі, яка могла призвести до травм.
Зазначимо, що цей матч проходив у закритому режимі — трансляції гри не було.
Національна збірна України у пре-кваліфікації Олімпійських ігор зіграє 12-20 серпня у Стамбулі. Суперниками по груповому раунду стануть місцева національна збірна Туреччини, а також команди Ісландії та Болгарії.

Як повідомляв Укрінформ, першими суперниками збірної України у пре-кваліфікації Олімпіади стануть болгари. Матч відбудеться 12 серпня, о 17:00 за Києвом.
Фото: fbu.ua