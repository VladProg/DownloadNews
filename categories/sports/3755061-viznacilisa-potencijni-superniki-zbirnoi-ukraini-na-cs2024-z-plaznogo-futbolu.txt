Стали відомі всі учасники фінального турніру чемпіонату світу з пляжного футболу в Об'єднаних Арабських Еміратах (ОАЕ).

Як інформує офіційний сайт Української асоціації футболу (УАФ), збірна України в європейській кваліфікації ЧС-2024 з пляжного футболу в Баку (Азербайджан) посіла перше місце у групі В, перегравши Іспанію (4:3 ОТ), Польщу (3:2) та Литву (4:1), після чого «синьо-жовті» в стиковому матчі здолали Молдову (5:2) й отримали перепустку у фінальну частину світової першості, передає Укрінформ.
Учасники ЧС-2024 з пляжного футболу:
УЄФА (Європа) - Україна, Італія, Португалія, Білорусь.
АФК (Азія) - ОАЕ (господар), Іран, Японія, Оман.
КОНМЕБОЛ (Південна Америка) - Аргентина, Бразилія, Колумбія.
КОНКАКАФ (Північна й Центральна Америка) - США, Мексика.
КАФ (Африка) - Єгипет, Сенегал.
ОФК (Океанія) - Таїті.
16 збірних будуть розподілені по чотирьох групах. Із кожного квартету дві найкращі команди вийдуть до 1/4 фіналу. Далі учасники боротимуть за вихід до півфіналу, а після цього зіграють у фіналі та матчі за 3-тє місце.
Нагадаємо, ЧС-2024 в ОАЕ проходитиме з 15 до 25 лютого.
Фото: beachsoccer.com.