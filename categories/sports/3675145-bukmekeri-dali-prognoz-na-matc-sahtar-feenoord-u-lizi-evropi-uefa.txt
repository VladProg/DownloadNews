У Лізі Європи УЄФА 9 березня проходять перші поєдинки 1/8 фіналу сезону-2022/23.

Як повідомляв Укрінформ, футболісти донецького «Шахтаря» сьогодні зустрінуться у Варшаві із нідерландським «Феєноордом».
У цій грі букмекери, зокрема, Parimatch, схиляються до успіху голландців.
Перемога «Шахтаря» оцінюється коефіцієнтом 3,50, нічия - 3,45, успіх «Феєноорда» - 2,17.
Матч «Шахтар» - «Феєноорд» пройде на стадіоні Війська Польського, початок о 22.00 за київським часом.
Поєдинок у відповідь відбудеться 16 березня на арені «Де Кейп » у Роттердамі (19.45).
Переможець протистояння за сумою двох матчів вийде до чвертьфіналу турніру.
Нагадаємо, фінал Ліги Європи УЄФА пройде 31 травня на стадіоні імені Ференца Пушкаша у Будапешті (Угорщина).
Фото: uefa.com.