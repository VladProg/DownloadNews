Атлети рф та білорусі зможуть брати участь в нейтральному статусі.

Рада Всесвітньої федерації тхеквондо (World Taekwondo) прийняла рішення допустити росіян та білорусів до змагань у нейтральному статусі, передає Укрінформ.
«Після обговорення Рада вирішила дозволити окремим нейтральним спортсменам та персоналу з паспортами росії та білорусі виступати на чемпіонатах світу з тхеквондо, починаючи з ЧС-2023 у Баку наприкінці травня», – сказано у заяві.
Всесвітня федерація тхеквондо також створила комітет для перевірки та дотримання «суворої нейтральності» представників двох країн. Перевірка складатиметься з кількох етапів та відповідатиме вказівкам Міжнародного олімпійського комітету (МОК).
Як повідомляв Укрінформ, у березні 2022 року Всесвітня федерація тхеквондо заборонила російським та білоруським спортсменам брати участь у міжнародних змаганнях.
Фото: edition.cnn.com