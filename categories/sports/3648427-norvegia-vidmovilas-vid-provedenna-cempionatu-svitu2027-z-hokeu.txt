Претендентів на проведення ЧС-2027 залишилось двоє.

Норвезька федерація хокею відкликала заявку на проведення чемпіонату світу-2027 через відсутність фінансування з боку уряду, повідомляє IIHF, передає Укрінформ.

«Звісно, ми розчаровані відмовою без попереднього обговорення. Чемпіонат світу з хокею мав стати найбільшою зимовою спортивною подією з часів Олімпійських ігор-1994 і багато означав би для норвезького спорту. В нашій заявці ми планували використати наявні об'єкти та інвестувати в енергоефективність», - повідомив президент Норвезької федерації хокею Таге Петтерсен.

Востаннє Норвегія приймала чемпіонат світу з хокею в 1999 році.

Претендентів на проведення ЧС-2027 залишилось двоє – Німеччина та Казахстан.

Як повідомляв Укрінформ, «Едмонтон Ойлерз» провів матч під гаслом «Стоїмо разом з Україною».
Фото: iihf.com