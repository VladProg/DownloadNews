Через заміну двигуна нідерландець стартуватиме п’ятнадцятим.

Гонщик «Ред Булл» Макс Ферстаппен став переможцем кваліфікації Гран-прі Бельгії, передає Укрінформ.

Чинний чемпіон світу більш ніж на 0,6 секунд випередив Карлоса Сайнса із «Феррарі».
Однак нідерландець розпочне завтрашню гонку з 15-ї позиції через заміну елементів двигуна.
З поул-позиції Гран-прі Бельгії стартуватиме Карлос Сайнс. З другого місця «Ред Булл» Серхіо Перес, з третього – Фернандо Алонсо «Альпіни».

Як повідомляв Укрінформ, головна гонка Гран-прі Бельгії відбудеться у неділю, 28 серпня. Початок – о 16:00 за київським часом.
Фото: formula1.com