Визначилося місце проведення «домашнього» матчу між жіночими тенісними збірними України та Нідерландів у Кубку Біллі Джин Кінг.

Федерація тенісу України оголосила, що поєдинок плей-офф відбудеться у Вільнюсі (Литва) на SEB Arena, яка вміщує 2000 глядачів, передає Укрінформ.
Зустрічі пройдуть 11-12 листопада.
Команда, яка переможе у цьому протистоянні, наступного сезону побореться за місце у фінальному турнірі Кубка Біллі Джин Кінг.
Як повідомляв Укрінформ, у квітні нинішнього року українські тенісистки поступилися команді Чехії (1:3) і не змогли потрапити до фінального етапу змагань.
Фото: facebook.com/UkrainianTennisFederation.