Аргентинець ще не відновився після травми.

Форвард «ПСЖ» Ліонель Мессі пропустить майбутній матч Ліги чемпіонів проти «Бенфіки» (11 жовтня), повідомляє Le Parisien, передає Укрінформ.
У Мессі пошкодження литкового м'яза і відновлення проходить повільніше, ніж передбачалося. Спочатку прогнозувалося, що аргентинець зможе зіграти вже в матчі з «Реймсом» (8 жовтня), але він пропустив цю гру. Крім того, Лео досі не відновив тренування у загальній групі.

У нинішньому сезоні на рахунку Мессі 8 голів та 8 асистів у 13 матчах за ПСЖ у всіх турнірах.

Як повідомляв Укрінформ, завтра «ПСЖ» проведе гру проти «Бенфіки» у четвертому турі Ліги чемпіонів. Після трьох ігор команди мають по 7 пунктів в турнірній таблиці групи Н.

Фото: Getty Images