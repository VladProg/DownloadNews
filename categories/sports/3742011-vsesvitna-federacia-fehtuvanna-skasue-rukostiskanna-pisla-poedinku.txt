Міжнародна федерація фехтування (FIE) оголосила, що змінить правила рукостискань на офіційних змаганнях, що, зокрема, дозволить українцям не торкатися росіян.

Як передає Укрінформ, про це повідомляє видання La Repubblica.
«Традиційне рукостискання наприкінці поєдинку буде негайно замінене на дистанційне вітання, що дозволить українцям не підходити до росіян, навіть якщо ті змагатимуться в нейтральному статусі», - йдеться у повідомленні.
Згідно з чинними правилами Міжнародної федерації фехтування, відмова фехтувальника «привітати» суперника до або після поєдинку карається чорною карткою (дискваліфікацією).
FIE оголосила, що інцидент, що стався між українкою та росіянкою у четвер, змінить правила фехтування. Традиційне рукостискання наприкінці поєдинку буде негайно замінено на дистанційне вітання, яке дозволить українцям не підходити до росіян, навіть якщо вони змагатимуться як «нейтральні» спортсмени.
Як повідомлялося, українська шаблістка Ольга Харлан на старті чемпіонату світу з фехтування у Мілані (Італія) перемогла росіянку Анну Смирнову (15:7). Після поєдинку представниця України відмовилася потиснути руку росіянці, яка своєю чергою подала протест через відсутність «прояву поваги» з боку українки.
За це Міжнародна федерація фехтування (FIE) дискваліфікувала Харлан на чемпіонаті світу.
Фото: Twitter / Dmytro Kuleba