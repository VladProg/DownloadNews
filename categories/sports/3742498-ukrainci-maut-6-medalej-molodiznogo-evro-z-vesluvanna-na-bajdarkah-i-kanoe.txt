Шість нагород везе додому збірна України з чемпіонату Європи серед юніорів та молоді до 23-х років з веслування на байдарках і каное.

Змагання завершилися у португальському місті Монтемор-у-Велю, передає Укрінформ.
В активі українських веслувальників 1 золота, дві срібні та три бронзові медалі.
Чемпіоном Європи став Андрій Пензай (юніори, байдарка-одиночка, 200 м). «Срібло» в активі Ірини Федорів (юніори, каное-одиночка, 200 м) та Віталія Пристая (юніори, каное-одиночка, 200 м).
Бронзовими призерами стали Павло Борсук і Артем Четвертак (U23, каное-двійка, 1000 м), Володимир Савчин і Тарас Кузик (U23, каное-двійка, 500 м), Ярослав Верблюд і Віталій Пристай (юніори, каное-двійка, 500 м).
Паралельно у Монтемор-у-Велю також проходив чемпіонат Європи з параканое, де представники України здобули чотири медалі.
Фото: facebook.com/olympicua.