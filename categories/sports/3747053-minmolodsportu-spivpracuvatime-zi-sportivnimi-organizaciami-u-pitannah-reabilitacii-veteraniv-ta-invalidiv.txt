Міністр молоді та спорту України Вадим Гутцайт зустрівся із головою громадської організації Асоціація сприяння фізичній реабілітації осіб з інвалідністю «Звитяга Нескорених» Василем Вірастюком та президентом Федерації стронгмену України Сергієм Конюшком.

Під час зустрічі було підписано тристоронній меморандум про співробітництво у сфері фізичної культури та спорту задля розвитку українського суспільства, залучення всіх груп населення до систематичних занять фізичною культурою та спортом, передає Укрінформ.
Сторони домовилися співпрацювати у сфері організації та проведення спільних заходів щодо реалізації фізкультурно-спортивної реабілітації всіх груп населення, у тому числі ветеранів війни та осіб з інвалідністю, та залучення їх до регулярних занять фізичною культурою та спортом.
Меморандум також передбачає проведення інформаційно-просвітницької роботи з популяризації та утвердження здорового способу життя, підвищення рівня обізнаності з основ збереження здоров’я, сприяння формуванню відповідального ставлення до власного здоров’я всіх верств населення, формування у людей свідомої потреби у руховій активності тощо.
Фото: mms.gov.ua.