Українка Даяна Ястремська не змогла подолати стартовий бар'єр турніру Жіночої тенісної асоціації (WTA) - Copa Colsanitas presentado por Zurich - у Боготі (Колумбія) із призовим фондом $259,3 тис.

У поєдинку за вихід до другого кола змагань Ястремська (№134 рейтингу WTA) за 2 години 40 хвилин поступилася третій «ракетці» Бразилії Кароліні Алвеш (№239) - 6:4, 6:7 (5:7), 2:6, передає Укрінформ.
Путівку до чвертьфіналу Алвеш розіграє з посіяною під 2-м номером чинною чемпіонкою турніру німкенею Тетяною Марією (№66), яка сьогодні перемогла американку Катріну Скотт (№161) - 6:1, 6:4.
Турнір у Боготі триватиме до 9 квітня.
Фото: BTU.