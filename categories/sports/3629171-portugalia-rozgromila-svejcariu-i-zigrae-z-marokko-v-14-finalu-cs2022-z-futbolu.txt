У Катарі відбувся заключний поєдинок 1/8 фіналу XXII чемпіонату світу з футболу.

Останню путівку до чвертьфіналу ЧС-2022 здобула збірна Португалії, яка завдала нищівної поразки команді Швейцарії - 6:1, передає Укрінформ.
Авторами голів на «Національному стадіоні» у Лусаїлі стали Гонсалу Рамош, який оформив хет-трик на 17-й, 51-й та 67-й хвилинах, Пепе (33), Рафаель Геррейро (55) та Рафаел Леау (90+2) - у піренейців; Мануель Аканджі (58) - у складі швейцарців.
За путівку до півфіналу Португалія 10 грудня зустрінеться з футболістами Марокко, які у свою чергу обіграли у серії пенальті збірну Іспанії.
Як повідомляв Укрінформ, в інших чвертьфіналах Мундіалю зіграють Нідерланди - Аргентина, Франція - Англія, Хорватія - Бразилія.
ЧС-2022 завершиться 18 грудня.
Фото: AFP.