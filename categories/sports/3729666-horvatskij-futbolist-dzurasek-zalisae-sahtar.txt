Футбольний півзахисник донецького «Шахтаря» Невен Джурасек залишає український клуб.

Про це 24-річний гравець повідомив в instagram, передає Укрінформ.
«Шановні уболівальники «Шахтаря», наші з клубом шляхи розійшлися. Грати за найкращу команду України разом із найкращими гравцями було великою честю та привілеєм. Хочу подякувати тренерському складу, одноклубникам, усім людям, які працюють в клубі, і всім уболівальникам «Шахтаря» за те, що вони зробили сезон-2022/23 таким успішним і незабутнім. Дякую, «Шахтар». Дякую, Україно», - написав Джурасек.
Контракт Джурасека був чинним до літа 2024 року і включав опцію продовження ще на сезон.
За рік в «Шахтарі», який став чемпіоном України, опорний хавбек забив 1 м'яч і зробив 3 результативні паси у 26-ти матчах.
Додамо, що в Україні Джурасек також грав за «Дніпро-1» (2021-2022 роки). Крім того хавбек виступав за хорватські клуби та словенську команду «Олімпія» (Любляна).
Фото: shakhtar.com.