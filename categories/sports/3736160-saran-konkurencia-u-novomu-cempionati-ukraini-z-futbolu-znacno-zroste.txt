Головний тренер закарпатського клубу «Минай» Володимир Шаран поділився очікуваннями від нового чемпіонату України сезону-2023/24, який стартує вже за два тижні.

Наставик закарпатців вважає, що конкуренція у чемпіонаті значно зросте, передає Укрінформ. «Повірте, конкуренція в новому чемпіонаті значно зросте. Подивіться лише, як агресивно діють на трансферному ринку новачки - «Полісся», ЛНЗ, захочуть реабілітуватися «Динамо», «Олександрія», «Колос»... Завдання «Миная» на майбутній чемпіонат? Звісно, заявляти, що наступний крок - боротьба за путівку в єврокубкову зону було б неправильно. Треба завжди залишатися реалістом. Ось чому буде дуже добре, якщо збережемо прописку в УПЛ», - сказав Шаран.
Як повідомлялося, у першому турі нового чемпіонату УПЛ 30 липня «Минай» зіграє з київським «Динамо».
Фото: ua-football.com.