Російські національні команди виступатимуть під нейтральним прапором та без гімну.

ФІФА за підсумками засідання свого виконавчого комітету ухвалила рішення зняти дискваліфікацію зі збірної Росії U-17, передає Укрінформ.
Збірним Росії U-17 дозволять виступати на чемпіонаті світу, якщо вони пройдуть кваліфікацію. Таке рішення ФІФА затвердила слідом за УЄФА, яка дозволила брати росіянам участь у чемпіонатах Європи.
Тож ФІФА розглядає чемпіонат Європи серед юнаків до 17 років як де-факто відбірковий турнір на чемпіонат світу, що дає їм логіку для повернення Росії.
Рада ФІФА при цьому знову засудила незаконну війну Росії в Україні та підтвердила, що інші умови рішення, прийнятого 28 лютого 2022 року, залишаються в силі до завершення конфлікту.

Раніше стало відомо, що на чоловічий чемпіонат світу U-17 Росія вже не зможе відібратись. Він відбудеться у листопаді. Теоретично росіянки можуть пробитись на аналогічний жіночий турнір, який відбудеться наступного року.
Фото: Getty Images