Футболісти «Барселони» не змогли виграти восьмий поєдинок поспіль в елітному дивізіоні чемпіонату Іспанії.

У 23-му турі каталонці на виїзді поступилися «Альмерії» - 0:1, передає Укрінформ.
Автором вирішального голу на Estadio de los Juegos Mediterraneos в Алмерії став малійський форвард господарів Ель-Білаль Туре, якому на 24-й хвилині асистував колумбійський нападник Луїс Суарес.
«Барселона» із 59-ма очками продовжує лідирувати турнірній таблиці Ла Ліги. Другим йде мадридський «Реал» (52).
У 24-му турі «Барселона» прийматиме «Валенсію», а «Реал» у гостях зіграє із «Бетісом».
На фото: форвард «Альмерії» Ель-Білаль Туре (AFP).