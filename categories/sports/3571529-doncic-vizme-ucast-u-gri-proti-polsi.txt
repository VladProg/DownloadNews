У лідера збірної Словенії пошкодження виявилося не критичним.

Наявна травма не завадить Луці Дончичу взяти участь у чвертьфінальному матчі чемпіонату Європи з командою Польщі, який відбудеться сьогодні, повідомляє FIBA, передає Укрінформ.
Дончич взяв участь у передматчевому тренуванні команди, яке відбулося за добу до гри з поляками та тривало півтори години.
Лука мав болючі відчуття у правій кісточці - він періодично прикладав лід до місця пошкодження, а потім повертався до тренування. Участь гравця у майбутньому матчі не викликає сумнівів.
Як повідомляв Укрінформ, чвертьфінальна гра Євробаскету-2022 Словенія – Польща розпочнеться о 21:30 за Києвом
Фото: fiba.basketball