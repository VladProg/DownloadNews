Контракт розрахований до кінця сезону.

Український баскетболіст В’ячеслав Бобров перейшов у французький «Орлеан», повідомляє агент Луї Троель, передає Укрінформ.

Контракт з ним підписано до кінця сезону.

30-річний форвард першу частину сезону виступав у «Будівельнику». У складі київського клубу він взяв участь у 21 матчі, проводив на майданчику 23,8 хвилини, набираючи 7,1 очка, 4,2 підбирання в середньому за гру.

«Орлеан» йде на 11-му місці другого дивізіону чемпіонату Франції (ProB). У плей-оф за промоушн у Франції грають 8 команд (2-9 місця).

Як повідомляв Укрінформ, Бобров раніше виступав у Франції: 6 років тому грав у «Кімпері», а минулий сезон догравав у «Нантеррі».
Фото: fbu.ua