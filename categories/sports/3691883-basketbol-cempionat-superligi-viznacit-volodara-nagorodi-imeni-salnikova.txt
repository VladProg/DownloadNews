6 квітня стартує останній ігровий тиждень сезону української чоловічої баскетбольної Суперліги.

За підсумками чемпіонату, зокрема, визначиться володар нагороди імені Олександра Сальникова, яку отримає найкращий бомбардир чемпіонату України, передає Укрінформ.
Приз присуджують баскетболісту, який за підсумком сезону набере сумарно найбільшу кількість очок. Попередніми трьома володарями нагороди ставали американські легіонери наших клубів, нинішнього ж сезону найкращим скорером Суперліги перше стане український баскетболіст.
Топ-10 найрезультативніших гравців Суперліги на цей час:
1. Роман Морозов («Запоріжжя», 28 матчів) - 442 очки
2. Сергій Старцев («Прикарпаття-Говерла», 29) - 432
3. Володимир Конєв («Будівельник», 28) - 424
4. Михайло Горобченко («Політехніка-Галичина», 28) - 413
5. Владлен Бережний («Політехніка-Галичина», 28) - 410
6. Максим Закурдаєв (Дніпро, 28) - 402
7. Сергій Скіра («Черкаські Мавпи», 29) - 395
8. Станіслав Тимофеєнко («Дніпро», 27) - 365
9. Володимир Коцько («Старий Луцьк», 30) - 361
10. Олександр Кольченко («Будівельник», 28) - 357 очок.
Український баскетболіст Олександр Сальников двічі вигравав «бронзу» Олімпійських ігор (1976, 1980 роки). 1974-го він став чемпіоном світу, двічі вигравав чемпіонат Європи (1979, 1981).
Раніше цю іменну нагороду за підсумками сезону Суперліги двічі отримували гравці «Запоріжжя» Малік Трент (2019) та Майкл Кеффі (2021), а також захисник «Миколаєва» Квентін Петерсон (2020).
Фото: fbu.ua.