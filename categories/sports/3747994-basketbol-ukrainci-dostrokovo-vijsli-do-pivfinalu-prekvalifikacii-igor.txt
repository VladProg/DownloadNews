Збірна України достроково пройшла до плей-офф олімпійського пре-кваліфікаційного турніру, що триває у Стамбулі.

Це стало відомо після завершення другого ігрового дня у групі С, передає Укрінформ.
У другому турі збірна України обіграла Ісландію - 82:69, а Туреччина перемогла Болгарію - 104:66.
Таким чином, Україна та Туреччина мають по дві перемоги в групі і вже гарантували собі стадію плей-офф.
Україна та Туреччина зустрінуться між собою у вівторок, 15 серпня, в останньому турі групового етапу і розіграють перемогу у групі.
Команди нашої групи в півфіналі зіграють з двома найкращими командами квартету D, де зіграно лише перші матчі. Хорватія обіграла Бельгію (86:55), а Швеція в овертаймі - Нідерланди (91:89).
Лише переможці пре-кваліфікаційних турнірів отримають місця на олімпійському кваліфікаційному турнірі, який заплановано на наступний рік.
Фото: fbu.ua.