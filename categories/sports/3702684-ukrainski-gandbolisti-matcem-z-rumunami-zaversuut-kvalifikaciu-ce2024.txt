Чоловіча збірна України з гандболу у неділю, 30 квітня, проведе заключний поєдинок у відбірковій групі 4 чемпіонату Європи-2024.

«Синьо-жовті» в німецькому Гуммерсбаху зійдуться з командою Румунії, передає Укрінформ.
В іншому матчі квартету збірна Австрії прийматиме гандболістів Фарерських островів.
Тільки австрійці гарантували собі вихід на Євро-2024. Доля трьох інших збірних вирішуватимуться сьогодні.
Турнірне становище після 5-ти турів: Австрія - 10 очок, Румунія - 4, Фарерські острови - 4, Україна - 2.
Нагадаємо, на Євро вийдуть 1-2 місця кожної групи, а також ще чотири найкращі команди, що посядуть треті місця.
Фото: ФГУ.