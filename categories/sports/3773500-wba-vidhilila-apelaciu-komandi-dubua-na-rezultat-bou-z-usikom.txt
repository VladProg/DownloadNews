Всесвітня боксерська асоціація (WBA) офіційно розглянула апеляцію команди британця Даніеля Дюбуа на результат бою з чемпіоном WBA, WBO та IBF у надважкій вазі Олександром Усиком.

Як передає Укрінформ з посиланням на WBA.


Після детального вивчення апеляції від Queensberry Promotions, WBA постановила, що результат бою, в якому Усик нокаутував Дюбуа у 9-му раунді, залишається чинним.


У 5-му раунді британець наніс українцю удар нижче пояса – рефері дав Олександру час на відновлення.


Команда Дюбуа наполягала, що удар був у корпус за правилами.


WBA направила справу до Міжнародної офіційної комісії, яка 11 вересня опублікувала свій висновок і встановила, що не було чітких і переконливих доказів того, що рішення рефері бою було помилковим.


Вони також дійшли висновку, що жодне відео не містить доказів, що рішення було неправильним.


Правила WBA визначають, що рішення про удар нижче пояса і про те, чи може боксер, який його отримав, продовжувати бій, є суворою компетенцією рефері, і він єдиний, хто уповноважений приймати ці рішення.


Фото: Getty Images