Український боксер планує провести поєдинок у січні 2023-го року.

Про це він повідомив в ефірі «Шипшина Шоу», передає Укрінформ.
«Я повертаюся, я підтверджую це. Готуюся на січень зараз, є ще варіанти у березні. Але я не підписав контракт. Вже ці дати переносилися тричі. Зараз готуюся на січень. Опозиція не буде чемпіонською, топовою. Опозиція буде якась, щоб повернутися. Опозиція буде такою, яку я повинен проходити легко для того, щоб повернути ті відчуття, які у мене мають бути в рингу», - сказав Гвоздик.
За словами боксера, він має перелік спортсменів, з ким зможе вийти в ринг.
«Я готуюся, постійно тренуюсь. Але досить складно знайти опонента та команду, з якою працювати. Чи відомий суперник? Для вас ще ні. Для мене є опції. Не хочу переоцінювати себе, але якщо це буде він, то суперника я міг би описати трьома словами – маємо, що маємо», - розповів український боксер.
Як повідомлялося, у 2018 році Гвоздик став чемпіоном світу, перемігши Адоніса Стівенсона. Після цього Олександр провів один успішний титульний захист.
Як повідомляв Укрінформ, свій останній бій українець провів восени 2019 року, програвши Артуру Бетербієву технічним нокаутом у десятому раунді. У 2020 році Олександр завершив кар’єру.
Фото: instagram.com/alex_gvozdyk