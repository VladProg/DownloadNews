Чемпіон Хорватії з футболу «Динамо» (Загреб) оголосив про призначення на посаду головного тренера Ігора Бішчана.

Як повідомляє офіційний сайт «синіх», на цій посаді 44-річний Бішчан замінив Анте Чачича, передає Укрінформ.
Новий наставник динамівців останні три з половиною роки очолював молодіжну збірну Хорватії (U21).
Бішчан є вихованцем «Динамо» (Загреб), як гравець виступав за клуб у 1997-2000 і 2007-2012 роках. У 2005 році Бішчан виграв Лігу чемпіонів УЄФА у складі англійського «Ліверпуля», який у фіналі обіграв по пенальті італійський «Мілан» Андрія Шевченка (3:2).
Фото: gnkdinamo.hr.