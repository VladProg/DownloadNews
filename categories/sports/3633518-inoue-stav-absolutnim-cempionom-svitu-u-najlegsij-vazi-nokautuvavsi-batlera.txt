У Токіо завершився вечір боксу, головною подією якого став бій між володарем титулів WBC, WBA, IBF у найлегшій вазі японцем Наоєю Іноуе та чемпіоном WBO британцем Полом Батлером.

Як повідомляє Top Rank Boxing, під час бою японський боксер лише нарощував свою перевагу, регулярно пробиваючи захист суперника, передає Укрінформ.
Розв'язка у поєдинку настала в 11-му раунді, коли Батлер після потужної серії ударів з боку Іноуе опинився в нокауті.
Наоя Іноуе став абсолютним чемпіонів світу у найлегшій вазі. Востаннє всіма поясами у цій ваговій категорії володів панамець Енріке Піндер у 1972 році.
Фото: Getty Images.