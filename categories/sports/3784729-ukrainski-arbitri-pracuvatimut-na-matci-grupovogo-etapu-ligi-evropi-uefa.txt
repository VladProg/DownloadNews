На поєдинку 4-го туру групового етапу Ліги Європи у квартеті F «Маккабі» (Хайфа, Ізраїль) - «Вільярреал» (Іспанія) працюватиме українська суддівська бригада.

Про це повідомляє офіційний сайт УЄФА, передає Укрінформ.
Головним арбітром виступить Микола Балакін. На лініях йому допомагатимуть Дмитро Запороженко та Олександр Беркут. Обов’язки четвертого рефері виконуватиме Віталій Романов.
Зустріч відбудеться у четвер, 9 листопада, в місті Ларнака (Кіпр).
Становище команд у групі F: «Ренн» (Франція) - 6 очок (після 3-х ігор), «Панатінаїкос» (Греція) - 4 (3), «Вільярреал» - 3 (2), «Маккабі, Хайфа» - 1 (2).