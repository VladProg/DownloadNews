Залізний Майк не вірить в перемогу українця.

Легенда надважкої ваги Майк Тайсон зробив прогноз на бій між володарем пояса WBC у хевівейті Тайсоном Ф'юрі (33-0-1, 24 КО) і чемпіоном WBA, WBO, IBO та IBF Олександром Усиком (21-0, 14 КО), повідомляє DAZN, передає Укрінформ.

«Ф'юрі переможе, він його здолає. Усик не зможе весь бій бігати від британця, Тайсон його вимотає. Ф'юрі буде клінчувати і боротися, а потім почне його бити.
Усик не завоює всі титули ногами. Я великий шанувальник Усика, але він не зможе перемогти Тайсона, ухиляючись і бігаючи. Зрештою, йому доведеться битися», – сказав Тайсон.


Як повідомляв Укрінформ, Усик та Ф’юрі підписали контракт на бій за Абсолютного чемпіона світу у надважкій вазі, місцем проведення стане Саудівська Аравія.

Фото: instagram.com/tysonfury