У чемпіонаті України з футболу серед команд Прем'єр-ліги (УПЛ) 24-25 травня відбудуться поєдинки чергового, 28-го туру.

Перший ігровий день о 13.00 розпочнуть матчі в Ковалівці між місцевим «Колосом» і київським «Динамо» та в Ужгороді, де «Дніпро-1» прийматиме полтавську «Ворсклу», передає Укрінформ.
У середу також зустрінуться рівненський «Верес» та «Олександрія» (15.00), луганська «Зоря» та донецький «Шахтар» (17.00).
Програму туру в четвер, 25 травня, завершать поєдинки закарпатського «Миная» із львівським «Рухом» (13.00), «Інгульця» із Петрового з харківським «Металістом 1925» (14.00), «Львова» з одеським «Чорноморцем» (14.00), криворізького «Кривбаса» з харківським «Металістом» (15.00).
У турнірній таблиці УПЛ лідирує «Шахтар», у якого 66 очок, далі - «Дніпро-1» - 64, «Зоря» - 61, «Динамо» - 53, «Олександрія» - 42, «Ворскла» - 36, «Кривбас» - 35, «Колос» - 33...