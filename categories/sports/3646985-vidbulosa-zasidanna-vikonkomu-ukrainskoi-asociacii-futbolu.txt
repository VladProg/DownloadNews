Виконком Федерації футболу України провів перше засідання у новому 2023 році.


Було затверджено міжнародний календар матчів чоловічих збірних та единий календар заходів із жіночого футболу, передає Укрінформ.
Члени виконкому також УАФ розглянули питання з атестації футбольних клубів України на сезон-2023/2024.
Згідно з циркулярами УЄФА щодо подальшого підвищення стандартів розвитку футболу та відповідно до політики УАФ у зв’язку з повномасштабною збройною агресією рф проти України і запровадженням режиму воєнного стану в Україні було ухвалено рішення застосувати при проходженні процедури атестації клубами УПЛ та ПФЛ політику надання особливих умов та виняткового застосування системи атестації.
Крім того, члени виконкому УАФ затвердили у новій редакції регламент з атестації футбольних клубів УПЛ та процедурний регламент з атестації футбольних клубів.
Фото: uaf.ua.