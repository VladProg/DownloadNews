Лідер і капітан збірної Аргентини Ліонель Мессі поділився очікуваннями перед півфінальним матчем ЧС-2022 проти збірної Хорватії.

Футболіст розповів про це в розмові з TyC Sports, передає Укрінформ.
«З Хорватією буде важкий матч. Ця команда демонструє, що у них є клас. Проти Бразилії хорвати не поступалися. З того, що нам вдалося побачити – деколи вони навіть виглядали краще, особливо якщо аналізувати гру в центрі поля. У них незмінний тренер з попереднього ЧС, вони добре знають один одного. Вони не просто так в півфіналі, ця зустріч буде складною», - сказав Мессі.
Аргентина зіграє з Хорватією 13-го грудня. Початок матчу - о 21:00 за Києвом.
В іншому півфінальному матчі зіграє Марокко, яке перемогло Португалію, і переможець пари Англія - Франція.
Як повідомляв Укрінформ, чемпіонат світу в Катарі триватиме до 18-го грудня.
Фото: Getty Images