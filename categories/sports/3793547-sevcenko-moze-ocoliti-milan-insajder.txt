Останнім місцем роботи Андрія Шевченка був «Дженоа».

Легендарний український ексфутболіст Андрій Шевченко може очолити «Мілан», його послуги були запропоновані керівництву клуба, повідомляє італійський інсайдер Ніколо Скіра, передає Укрінформ.

47-річний спеціаліст претендує на посаду тимчасового тренера «россонері» після можливого звільнення Стефано Піолі. Однак, як повідомляє джерело, кандидатура Андрія Миколайовича не повністю переконує керівництво «Мілана».
Останнім місцем роботи Андрія Шевченка був «Дженоа», на чолі якого українському тренеру вдалося виграти лише 1 гру з 11.
Причиною звільнення Стефано Піолі може стати невихід в плей-оф Ліги чемпіонів.
Зараз «червоно-чорні» посідають останнє місце у своїй групі, але з 5 очками за тур до кінця все ще претендують на вихід в наступний етап змагання.
Фото: Getty Images