Українець здолав француза Івана Менді.

Український легковаговик Денис Берінчик одноголосним рішенням суддів здолав француза Івана Менді, передає Укрінформ.

Берінчик здобув титул Чемпіона Європи за версією EBU, який належав французу.

Бій відбувся у Лондоні на стадіоні «Тоттенгем Готспур». На поєдинок українець вийшов у формі спецпідрозділу «Кракен» у супроводі Олександра Усика.


Бій тривав усі дванадцять раундів. Берінчик здобув перемогу одноголосним рішенням суддів – 117-112, 116-112, 116-112.


Як повідомляв Укрінформ, головною подією вечора боксу в Лондоні стане бій Тайсона Ф’юрі проти Дерека Чісори. На кону поєдинку пояс WBC у суперважкій вазі.
Фото: twitter.com/FrankWarren