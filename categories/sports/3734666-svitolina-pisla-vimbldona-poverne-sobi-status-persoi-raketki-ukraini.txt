Еліна Світоліна поверне собі статус першої «ракетки» України за підсумками Вімблдонського тенісного турніру.

Перемога у чвертьфіналі британського «мейджора» над лідеркою рейтингу Ігою Швьонтек з Польщі дозволить Еліні повернутися до ТОП-30 і обійти співвітчизницю Ангеліну Калініну, передає Укрінформ.
Світоліна взяла паузу у виступах у березні минулого року і у жовтні народила доньку Скай. Тенісистка повернулася після декретної відпустки у квітні, перебуваючи за межами першої тисячі рейтингу, а у травні їй вдалося дійти до півфіналу на турнірі WTA 125 у Сен-Мало та виграти титул WTA 250 і іншому французькому місті - Страсбургу.
Перед виступом на »Ролан Гаррос», де Еліна дійшла до чвертьфіналу, вона повернулася до ТОП-200, а після турніру у Парижі вона посідала 73-е місце у рейтингу.
Нині тенісистка перебуває на 76-у рядку рейтингу WTA.
Фото: Getty Images.