«Рух» U-19 зіграє проти «Інтеру», а «Шахтар» U-19 – проти «Хайдука».

У швейцарському Ньоні відбулося жеребкування 1/16 фіналу Юнацької ліги УЄФА., передає Укрінформ.
Своїх суперників на весну дізналися «Шахтар» Донецьк U-19 та «Рух» Львів U-19. «Рух» зіграє вдома проти «Інтеру» з Італії, а «Шахтар» – на виїзді проти «Хайдука» з Хорватії. Матчі відбудуться 7 або 8 лютого 2023 року.
У стикових матчах переможці Шляху чемпіонів країн зіграють на своєму полі проти команд, які посіли друге місце у групах Шляху Ліги чемпіонів. Переможці стикових матчів потраплять до класичного плей-офф, де зіграють із переможцями груп Шляху Ліги чемпіонів. Четвірка найсильніших за підсумками плей-офф візьме участь у фіналі чотирьох у Ньоні.
Як повідомляв Укрінформ, відбулось жеребкування стикових матчів Ліги Європи. «Шахтар» зіграє з кривдниками «Динамо», французьким «Ренном».
Фото: uefa.com