Промоутер британця сподівається на реванш.

Промоутер Френк Воррен розповів, що його команда офіційно подала апеляцію на поєдинок Даніеля Дюбуа проти Олександра Усика, який британець програв нокаутом, повідомляє Seconds Out, передає Укрінформ.
Дюбуа вважає, що в ході поєдинку чистим ударом відправив Усика в нокдаун, хоча рефері вважав, що був удар нижче пояса. Тепер апеляцію розгляне WBA.
«Ми завершили роботу та подали апеляцію. Тепер WBA має її розглянути. У найгіршому випадку, гадаю, вони оголосять реванш», – сказав Воррен.

Як повідомляв Укрінформ, Олександра Усика визнано найкращим боксером серпня за версією Всесвітньої боксерської асоціації (WBA).

Фото: K2 Promotions