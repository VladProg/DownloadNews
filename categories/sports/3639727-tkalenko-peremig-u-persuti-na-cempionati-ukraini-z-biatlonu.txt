Руслан Ткаленко став переможцем гонки переслідування на чемпіонаті України з біатлону, що триває у селі Яворів Львівської області.

Руслан показав час 31 хвилину 31,7 секунди і припустився 3-х промахів на вогневих рубежах, передає Укрінформ
Срібну медаль здобув Денис Насико, бронзову - Віталій Мандзин.
Роботу на вогневих рубежах ускладнив густий туман, що висів над стадіоном протягом усього персьюту. Це зумовило досить проблемну стрільбу: 4-5 промахів за такої ситуації були дуже пристойним показником.
Фото: biathlon.com.ua.