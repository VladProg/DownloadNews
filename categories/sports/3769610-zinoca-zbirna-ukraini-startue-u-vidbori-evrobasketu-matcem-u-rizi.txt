Баскетболістки національної зюірної України свій перший домашній матч кваліфікації чемпіонату Європи 2025 року проведуть у Ризі.

Гра відбудеться 12 листопада. Суперницею підопічних Євгена Мурзіна буде команда Португалії, передає Укрінформ.
Стартує ж наша збірна у кваліфікації на Євробаскету-2025 9 листопада у Сербії.
Як повідомлялося, збірна України у відборі зіграє у групі G разом зі збірними Сербії, Португалії та Північної Македонії.
На Євробаскет-2025 вийдуть 8 переможців груп, а також 4 найкращі других місця кваліфікації, для визначення яких будуть враховані всі матчі у групі.
Чемпіонат Європи пройде в чотирьох країнах - Чехії, Німеччині, Італії та Греції. Кожна країна прийматиме матчі однієї з чотирьох груп основного раунду, а поєдинки плей-офф пвідбудуться у Греції.
Фото: fbu.ua.