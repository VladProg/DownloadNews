Вирішальна третя зустріч чвертьфіналу ЛЕБЛ відбудеться 3 квітня у Ризі.

У другому матчі 1/4 фіналу Латвійсько-Естонської баскетбольної ліги естонський «Віймсі» здолав український «Прометей» - 107:105 2OT, передає Укрінформ.

Для визначення переможця знадобилося аж два овертайми. В результаті «Віймсі» зумів сенсаційно обіграти «Прометей» (107:105, 2 OT) та зрівняти рахунок у серії (1:1).
Вирішальна третя зустріч пройде 3 квітня у Ризі, а фінал чотирьох відбудеться 7–8 квітня у Таллінні. Якщо «Прометей» вийде у півфінал, то зіграє там із «Тарту» (Естонія). В іншій парі за вихід у фінал зустрінуться «Калев» (Естонія) та ВЕФ Рига (Латвія).
Як повідомляв Укрінформ, боротьба у чвертьфіналі триває до двох перемог у серії. Перший матч відбувся 25 березня, його виграв «Прометей» (91:69) та повів у серії (1:0).

Фото: Getty Image