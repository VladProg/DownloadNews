Міністр молоді та спорту України Вадим Гутцайт зустрівся із юними активістами волонтерського руху Національної федерації шашок України «В шашки граємо - ЗСУ допомагаємо!»

Гутцайт подякував юним чемпіонам, їхнім тренерам та організаторам волонтерського руху, які за рік зібрали понад 500 тисяч гривень на підтримку наших оборонців. Ця ініціатива стала яскравим прикладом патріотизму та відданості Україні, передає Укрінформ.
Зігравши коротку партію у шашки, Вадим Гутцайт особисто переконався у майстерності вихованців Національної федерації шашок України.
Після гри міністр нагородив талановитих спортсменів та їхніх тренерів відзнаками Мінмолодьспорту.
Фото: mms.gov.ua.