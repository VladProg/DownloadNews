Визначилися чергові учасники фінального турніру XVII чемпіонату Європи з футболу.

Для виходу на Євро-2024 збірній Албанії у передостанньому турі відбору у групі Е вистачило виїзної нічиєї з Молдовою (1:1), а Данія у принциповому матчі групи Н переграла вдома команду Словенії - 2:1, передає Укрінформ.
Достроково на Євро-2024 вже відібралися 13 збірних - Австрії, Албанії, Англії, Бельгії, Данії, Німеччини (господарі), Іспанії, Португалії, Словаччини, Угорщини, Туреччини, Франції, Шотландії.
Зазначимо, що фінальна стадія Євро-2024 пройде наступного літа (14 червня - 14 липня) у Німеччині. Крім господарів у турнірі зіграють 23 збірні (по 2 найкращі команди з кожної групи).
Фото: Getty Images/Global Images Ukraine.