Його згенерував штучний інтелект.

Родина семиразового чемпіона Формули-1 Міхаеля Шумахера судитиметься з німецьким щотижневиком Die Aktuelle через «інтерв'ю» зі знаменитим гонщиком, повідомляє Reuters, передає Укрінформ.
Шумахер закінчив кар'єру у Формулі-1 у 2012 році. Вже наступного року трагічний інцидент під час катання на лижах призвів до серйозних мозкових пошкоджень у гонщика, через які того вимушено було введено в стан штучної коми.
Міхаель повернувся додому в 2014 році. Відтоді члени його родини не розголошують подробиці про стан колишнього пілота.
Утім, приватність Шумахера останніми роками не завадила Die Aktuelle скласти штучне «інтерв'ю» з ним. Видання вийшло із заголовком «інтерв'ю» з приміткою «Це звучало оманливо правдоподібно».
Виявилося, «відповіді» Міхаеля було згенеровано штучним інтелектом. У них ідеться про родину й поточний стан Шумахера.
«За допомогою своєї команди я можу самостійно стояти й навіть повільно проходити кілька кроків. Мої дружина та діти — подарунок для мене. Без них я б не впорався. Природньо, що вони почуваються сумними, через те, як усе склалося», — йдеться у так званому «інтерв'ю».

Як повідомляв Укрінформ, свою останню перемогу у Формулі-1 німець здобув у 2006 році.
Фото: Getty Image