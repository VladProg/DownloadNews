Спортсмена поховали на кладовищі в Садгорі Чернівецької області.

Як повідомляє Федерація дзюдо України (ФДУ), у Бахмуті на війні з рашистами загинув 23-річний український дзюдоїст Віталій Паращук, передає Укрінформ.
Віталій Паращук почав займатися дзюдо у 9 років. Талановитий борець неодноразово ставав призером національних та міжнародних турнірів, виборовши звання кандидата у майстри спорту. За свою спортивну кар'єру він виборов понад 100 медалей.
Після початку повномасштабної війни Віталій Паращук відразу пішов захищати рідну країну.