У суботу, 26 листопада, продовжився XXII чемпіонат світу з футболу у Катарі.


Збірна Австралії у групі D перемогла команду Тунісу - 1:0, передає Укрінформ.
М'яч на арені «Ель-Джануб» в Ель-Вакріна на 23-й хвилині забив Мітчелл Дюк.
Сьогодні у квартеті D о 18.00 на стадіоні «974» у місті Доха також пройде зустріч між футболістами Франції та Данії.
Становище команд на цю годину:Франція - 3 очки (після 1 матчу), Австралія - 3 (2), Данія - 1 (1), Туніс - 1 (2).
26 листопада пройдуть два поєдинки у групі С. О 15.00 на «Едьюкейшн сіті» в Ер-Райяні зустрінуться Польща та Саудівська Аравія, а о 21.00 «Національний стадіон» у Лусаїлі прийме протистояння Аргентини та Мексики.
ЧС-2022 триватиме до 18 грудня.
Фото: AFP.