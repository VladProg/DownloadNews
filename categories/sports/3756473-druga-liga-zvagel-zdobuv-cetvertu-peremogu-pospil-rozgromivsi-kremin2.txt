Футболісти «Звягеля» на виїзді з рахунком 7:0 здобули упевнену перемогу над командою «Кремінь-2» у 5-му турі чемпіонату України з футболу у другій лізі.

Четвертий поспіль успіх підопічним Юрія Максимова принесли хет-трик Максима Майтака (35-а, 43-я, 60-а хвилини) та голи Вадима Лучки (52), Дениса Ндукве (58), Іллі Чередниченка (68) та Данила Волинця (85), передає Укрінформ.
Із 85-ї хвилини «Звягель» догравав зустріч у меншості.
В інших поєдинках туру сьогодні грають: «Тростянець» - «Рух-2», «Чайка» - «Металург-2» та «Локомотив» (Київ) - «Дружба» (Мирівка).
У турнірній таблиці лідирують ЮКСА - 13 очок (після 5-ти ігор), «Звягель» - 12 (4), «Дружба» - 9 (3) та «Металург-2» - 9 (3).
Фото: ФК «Звягель».