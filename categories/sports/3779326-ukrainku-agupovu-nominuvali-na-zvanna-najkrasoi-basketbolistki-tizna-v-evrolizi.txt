Аліна Ягупова вчетверте в новому сезоні успішно зіграла за турецький клуб «Чукурова» в жіночій Євролізі з баскетболу.

Як інформує Суспільне Спорт, у черговому турі розіграшу команда 31-річної українки на домашньому майданчику розгромила польський «Польковіце» - 77:57, передає Укрінформ.
За показником ефективності (26) українка провела свій найкращий матч у поточному регулярному чемпіонаті.
За підсумками матчу ФІБА номінувала Ягупову на звання найкращої баскетболістки тижня в Євролізі.
Ягупова - лідерка сезону Євроліги за середнім показником набраних очок (33,7) та проходить до топ-3 найкращих асистенток турніру (5,5).
Фото: ФІБА.