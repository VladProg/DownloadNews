У Полтаві відкрили спорткомлекс «Акварена» і провели перші змагання чемпіонату області з плавання.

Особливість спортуди у тому, що вона створена саме під водні види спорту, передає Укрінформ.
Басейн спроєктований за стандартами Міжнародної федерації плавання і має 500 глядацьких місць. У ньому можна проводити національні й міжнародні змагання та збори національних команд.
У спортивно-видовищному комплексі на вулиці Петра Юрченка в Полтаві зможуть тренуватися спортсмени у складі олімпійської та паралімпійської збірних команд.
Спорткомплекс «Акварена» - можливість розвивати на Полтавщині щонайменше 6 видів спорту: спортивне плавання, синхронне плавання, триатлон, водне поло, єдиноборства (греко-римську та вільну боротьбу). Так вважає голова Полтавського обласного відділення НОК України Олександр Удовиченко.
«Дотепер в області не було 50-метрового спортивного басейну закритого типу. Через це спортсмени тренувались у відкритому басейні. Це значно скорочувало кількість тренувань в зимовий період», - додав Удовиченко.
Фото: facebook.com/minmolodsport.