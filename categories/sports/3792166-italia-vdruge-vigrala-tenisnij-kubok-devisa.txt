На чоловічому командному турнірі Кубка Девіса з тенісу (Davis Cup Finals) завершився фінальний матч.

Свій другий в історії трофей завоювала збірна Італії, яка у вирішальному поєдинку завдала поразки команді Австралії - 2:0, передає Укрінформ.
Маттео Арнальді здобув перемогу над Олексієм Попиріним - 7:5: 2:6, 6:4, а Яннік Сіннер упевнено здолав Алекса де Мінора - 6:3, 6:0.
Зустріч парного розряду Сімоне Болеллі/Лоренцо Сонего (Італія) - Меттью Ебден/Макс Перселл - не відбулася.
Для італійців це був восьмий вирішальний матч. Свій перший трофей апеннінці виграли у 1976 році, здолавши команду Чилі.
Австралійці другий сезон поспіль грали у вирішальному матчі Кубка Девіса. Торік вони поступилися Канаді. Загалом представники Зеленого континенту здобули 28 титулів, востаннє - 2003 року у протистоянні з Іспанією.
Фінал Кубка Девіса-2023 проходив на критих хардових кортах Малаги (Іспанія).
Фото: Getty Images.