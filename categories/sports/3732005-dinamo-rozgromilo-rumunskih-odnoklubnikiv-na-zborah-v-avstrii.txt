Футболісти київського «Динамо» провели перший контрольний поєдинок на зборі в австрійському містечку Санкт-Файт-ан-дер-Глан.

Як повідомляє пресслужба «біло-синіх», кияни у спарингу 5 липня упевнено обіграли одноклубників з Румунії «Динамо» (Бухарест) - 4:1, передає Укрінформ.
Авторами голів у команді Мірчі Луческу стали Назар Волошин, який відзначився на 10-й хвилині, Антон Царенко (18), Владислав Дубінчак (66) та Владислав Кабаєв (73); у складі суперників - Ахмед Бані (40).
Наступний контрольний матч кияни проведуть 8 липня проти австрійського «Вольфсбергера».
Фото: fcdynamo.com.