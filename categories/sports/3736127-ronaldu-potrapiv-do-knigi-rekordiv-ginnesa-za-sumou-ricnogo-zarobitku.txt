Нападник збірної Португалії та Ан-Насра Кріштіану Роналду увійшов до Книги рекордів Гіннеса як найбільш оплачуваний спортсмена у 2023 році.

Як передає Укрінформ, про це повідомляє сайт Книги рекордів Гіннеса.
"Рекордний дохід Роналду складається з 46 мільйонів доларів заробітку на полі та 90 мільйонів доларів заробітку за межами поля", - йдеться в повідомленні.
Зазначається, що Роналду вже третій раз потрапив до списку Forbes, очоливши список найбільш високооплачуваних спортсменів світу.
За 12 місяців до 1 травня 2023 року (дата завершення більшості спортивних сезонів) Роналду заробив 136 мільйонів доларів.
Таким чином Роналду відбирає титул у Мессі, який став найбільш високооплачуваним спортсменом 2022 року, заробивши 130 мільйонів доларів.
Як повідомляв Укрінформ, капітан збірної Португалії Кріштіану Роналду вдвухсоте вийшов на поле у складі збірної і встановив абсолютний рекорд кількості виступів за національну команду.
Фото: Free Wallpapers Stock