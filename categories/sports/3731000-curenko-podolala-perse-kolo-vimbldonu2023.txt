Українка Леся Цуренко пробилася до другого раунду Вімблдонського тенісного турніру, який стартував у Лондоні (Велика Британія).

На старті третього у сезоні турніру серії Grand Slam Цуренко у трьох сетах обіграла американку Клер Лю - 6:3, 3:6, 6:4, передає Укрінформ.
У другому колі змагань Цуренко зіграє проти переможниці матчу Чжен Ціньвень (Китай, 24-й номер «посіву») - Катержина Синякова (Чехія).
Вімблдонський турнір триватиме до 16 липня.
Фото: Getty Images.