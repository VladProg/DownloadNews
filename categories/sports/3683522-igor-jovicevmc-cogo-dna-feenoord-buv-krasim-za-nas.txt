Головний тренер футболістів донецького «Шахтаря« прокоментував поразку від нідерландського «Феєноорда» (1:7) у матчі-відповіді 1/8 фіналу Ліги Європи УЄФА.


Наставник віддав належне супернику і зазначив, що команда тепер почне фокусуватися на чемпіонаті України, передає Укрінформ.
«Сталося те, що одна команда була кращою за нас, і це був «Феєноорд». Маємо привітати «Феєноорд» з гарною грою. Бувають такі дні, це - футбол. За останній час є приклади і «Манчестер Юнайтед», і «Лейпцига». Ми як мінімум забили м'яч, а вони навіть не забили, тож і кращі за нас команди програють. Хочу попросити вибачення в українських уболівальникв, які сподівалися на нас. Але ми віддали максимум сил. Цього не було достатньо, і це було видно в кожному єдиноборстві - карали нас за кожну помилку. Це був добрий урок. І ми маємо пишатися періодом на євроарені, що ми пройшли від першого матчу з «Лейпцигом», де на нас просто не ставили навіть один євро, що ми маємо шанс вийти із групи. Тож хлопці заслужили лише на похвалу... Тепер пріоритет «Шахтаря» змінюється: закінчилася єврокампанія, фокусуємося на чемпіонаті України», - сказав Йовичевич.
Додамо, що в УПЛ після 17-ти турів «Шахтар» лідирує, на три очки випереджаючи «Дніпро-1».
Фото: facebook.com/fcshakhtar.