Ліга залишалася без голови із квітня 2020 року.

Євген Дикий став повноправним головою української Прем’єр-ліги, це рішення всі клуби УПЛ ухвалили одноголосно на сьогоднішньому засіданні у Будинку футболу, передає Укрінформ.

Раніше Дикий обіймав посаду виконавчого директора УПЛ. Зазначимо, що ліга залишалася без повноправного президента з квітня 2020 року, коли організацію залишив Томас Грімм.
УПЛ найближчими днями має розробити проект незалежної OTT-платформи для трансляції матчів чемпіонату України у сезоні-2023/24, власниками якої стануть безпосередньо клуби УПЛ. При цьому розглядається варіант подальшої реалізації прав на трансляцію матчів.

Як повідомляв Укрінформ, лідером УПЛ є «Шахтар». «Гірники» на два очки випереджають «Дніпро-1», та на п’ять очок – «Зорю».
Фото: uaf.ua