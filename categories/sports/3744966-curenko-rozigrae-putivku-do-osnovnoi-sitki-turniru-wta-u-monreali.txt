Українка Леся Цуренко у неділю, 6 серпня, проведе поєдинок фіналу кваліфікації турніру Жіночої тенісної асоціації (WTA) - Omnium National Bank Open presented by Rogers - у Монреалі (Канада) із призовим фондом $2,788 млн.

У матчі за вихід до основної сітки змагань Цуренко зустрінеться з американкою Елізабет Мандлік, передає Укрінформ.
У півфіналі відбору Цуренко упевнено перемогла молодшу сестру фіналістки US Open-2021 Лейли Фернандес - Бьянку (Канада) - 6:1, 6:3.
Турнір у Монреалі триватиме до 13 серпня.
Фото: btu.org.ua.