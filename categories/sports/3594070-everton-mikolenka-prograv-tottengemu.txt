Українець провів на полі весь матч.

У матчі чемпіонату Англії «Евертон» на виїзді поступився «Тоттенгему» з рахунком 0:2, передає Укрінформ.
В першому таймі рахунок на табло не змінився – 0:0. Після перерви Гаррі Кейн реалізував пенальті та вивів «Тоттенгем» вперед. Наприкінці поєдинку другий гол забив П’єр-Еміль Гейб’єрг.
Українець Віталій Миколенко вийшов у старті «Евертона» та провів на полі весь поєдинок. На 81-й хвилині Миколенко отримав жовту картку.

«Тоттенгем» йде на третьому місці в АПЛ, відстаючи на одне очко від лідера – «Арсенала». «Каноніри» завтра зіграють проти «Лідса». «Евертон» розташувався на 14-й позиції.

Як повідомляв Укрінформ, у наступному турі 19 жовтня «Евертон» на виїзді зустрінеться з «Ньюкаслом», а «Тоттенгем» – з «Манчестер Юнайтед».
Фото: Getty Image