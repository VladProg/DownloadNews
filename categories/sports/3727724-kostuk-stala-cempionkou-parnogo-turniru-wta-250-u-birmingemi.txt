Українська тенісистка Марта костюк виграла змагання парної сітки турніру WTA 250 у Бірмінгемі (Велика Британія) із призовим фондом $259,303.


У фінальному поєдинку Марта разом із Барборою Крейчиковою з Чехії перемогла дует Сторм Гантер/Аліша Паркс (Австралія/США) - 6:2, 7:6 (9:7), передає Укрінформ.
Костюк та Крейчикова вперше зіграли разом. Протягом фінальної зустрічі тенісистки подали три ейси і припустилися стільки ж подвійних помилок, реалізували 4 з 7-ми брейк-поїнтів і програли два гейми на власних подачах.
Костюк провела третій парний фінал на рівні WTA і здобула другий титул. 2021 року Марта разом із Людмилою Кіченок зіграла у вирішальному матчі на Тенерифе (Іспанія, WTA 250), а минулого сезону разом із чешкою Терезою Мартінцовою перемогла у словенському Порторожі (WTA 250).
Фото: Getty Images.