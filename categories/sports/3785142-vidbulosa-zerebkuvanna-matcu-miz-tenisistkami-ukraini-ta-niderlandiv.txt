У Вільнюсі пройшло жеребкування тенісного поєдинку плей-офф командного турніру Кубка Біллі Джин Кінг між жіночими тенісними збірними України та Нідерландів.

Матчі пройдуть у столиці Литви 11-12 листопада, передає Укрінформ.
Розклад ігор:
Субота, 11 листопада
Ангеліна Калініна - Сюзан Ламенс
Даяна Ястремська - Аранча Рус
Неділя, 12 листопада
Ангеліна Калініна - Аранча Рус
Даяна Ястремська - Сюзан Ламенс
Людмила Кіченок/Надія Кіченок - Аріанне Гартоно/Демі Схюрс.
Початок зустрічей в обидва ігрові дні заплановано на 12.00 за Київським часом. Капітани команд можуть зробити заміни у неділю, проте не пізніше ніж за годину до початку матчу.
Трансляція поєдинку збірних України та Нідерландів проходитиме на телеканалах Sport 1 та XSPORT.
Фото: btu.org.ua.