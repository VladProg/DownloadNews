Жіноча збірна України з пляжного футболу провела другий товариський поєдинок із командою Португалії.

Як повідомляє офіційний сайт Української асоціації футболу (УАФ), готуючись до ІІІ Європейських ігор підопічні Юрія Клименка днем раніше в Назаре в контрольному матчі поступилися збірній Португалії (3:4), передає Укрінформ.
Сьогодні матч «синьо-жовтих» з учорашнім суперником перейшов у трихвилинний овертайм, в якому команди обмінялися забитими м'ячами. У серії пенальті влучнішими виявилися піренейки - 3:2.
Португальський навчально-тренувальний збір українок триватиме до 9 червня, після чого майже вся команда вилетить додому. Четверо дівчат - Анастасія Терех, Ірина Дубицька, Мирослава Випасняк та Олеся Малиновська зіграють за свої клуби в Кубку чемпіонів Європи.
Фото fpf.pt.