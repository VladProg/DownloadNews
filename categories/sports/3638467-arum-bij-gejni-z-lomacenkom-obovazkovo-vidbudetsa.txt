Борксерський промоутер Боб Арум підтвердив, що бій між абсолютним чемпіоном світу у легкій вазі американцем Девіном Гейні та українцем Василем Ломаченком обов'язково відбудеться.

Незабаром визначаться дата та місце поєдинку, передає Укрінформ.
«Цей бій відбудеться. Я не маю точної дати, але у понеділок я обідав з батьком Девіна, а потім і сам Девін приєднався до нас. Прекрасні люди, ми обговорили майбутній бій, вони готові. Незабаром ми визначимо місце та дату, але і Гейні, і Ломаченко зобов'язалися провести цей поєдинок», - розповів Арум.
Як повідомлялося, свій останній бій Ломаченко провів 30 жовтня. Українець здобув перемогу одноголосним рішенням суддів проти американця Джемейна Ортіса.
Гейні у жовтні переміг у поєдинку-реванші австралійця Джорджа Камбососа.
Фото: talksport.com.