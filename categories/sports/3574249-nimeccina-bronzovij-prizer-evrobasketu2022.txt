У матчі за третє місце збірна Німеччини обіграла команду Польщі.

Збірна Німеччини переграла Польщу з рахунком 82:69 та здобула бронзові медалі Євробаскету-2022, передає Укрінформ.

Найрезультативнішим гравцем зустрічі став Денніс Шредер, який записав до свого активу 24 очка. У складі Польщі найкращу результативність продемонстрував Міхал Соколовскі – 18 очок.

В останній раз Німеччини потрапляла в трійку призерів на чемпіонаті Європи в 2005 році. Тоді німецька команда взяла «срібло» Євробаскету.
Як повідомляв Укрінформ, сьогодні відбудеться фінал Євробаскету-2022. У боротьбі за корону зустрінуться Франція та Іспанія. Початок поєдинку о 21:30.
Фото: fiba.basketball