Протягом декількох днів футбольний клуб «Зоря» пропонував уболівальникам обрати найкращого гравця луганської команди у сезоні- 2022/2023.

Думки уболівальників «чорно-білих» розділилися, але більшість голосів було віддано найкращому бомбардиру луганців Назарію Русину. Саме він посів перше місце у голосуванні, передає Укрінформ.
Минулого сезону Назарій відіграв за «Зорю» 30 матчів, в яких забив 13 м’ячів та зробив шість результативних передач. Нині 240річний нападник у складі національної збірної України готується з командою до відбіркових матчів ЧЄ-2024.
«Зоря» посіла третє місце у турнірній таблиці чемпіонату України і гратиме у кваліфікації Ліги Європи УЄФА.
Фото: zarya-lugansk.com.