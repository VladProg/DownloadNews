Друга «ракетка» України Віталій Сачко подолав перше коло відбору на турнірі Асоціації тенісистів професіоналів (АТР) серії Challenger - Trofeo FL Service - Città di Vicenza - у Віченці (Італія) із призовим фондом €73 тис.

У матчі за вихід у фінал кваліфікації Сачко впевнено обіграв італійця Андреа Арнабольді - 6:4, 6:2, передає Укрінформ.
Тенісисти провели на корті 1 годину 10 хвилин.
Путівку в основну сітку змагань Сачко розіграє з італійцем Джованні Фоніо, який у свою чергу завдав поразки співвітчизнику Александеру Вайсу - 6:2, 6:4.
Турнір у Віченці проходитиме до 4 червня.
Фото: Juergen Hasenkopf; GEPA Images.