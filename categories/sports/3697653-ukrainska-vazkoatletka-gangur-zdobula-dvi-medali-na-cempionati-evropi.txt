Українка Марія Гангур здобула дві медалі на чемпіонаті Європи з важкої атлетики.

Вона виступила у вазі до 64 кг, передає Укрінформ.
Гангур здобула «бронзу» в ривку та «срібло» у двоборстві. У ривку Марія взяла вагу 98 кг з третьої спроби. У поштовху українка стала п’ятою (116 кг), проте за сумою двоборства (214 кг) змогла здобути медаль.
Ще одна українка Ганна Давидова показала 7-й результат. Перемогу здобула Нурай Гюнгор з Туреччини.
Як повідомлялося, ЧЄ проходить в Єревані, Вірменія.
Фото: WeightLifting World