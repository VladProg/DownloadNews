Віцечемпіонка Олімпійських ігор-2020 в спринті Олена Старікова завершила професійну кар’єру.

Про це повідомило Суспільне, передає Укрінформ.
Востаннє 27-річна Старікова виходила на старт у червні в рамках чемпіонату України з велоспорту.
Як повідомлялося, Старікова є віцечемпіонкою світу-2019 в гонці з роздільним стартом на 500 метрів, 10-разовою призеркою чемпіонатів Європи, володаркою «золота» на ЧЄ-2020 в кейріні, срібною призеркою Європейських ігор-2019 в гонці з роздільним стартом на 500 метрів.
Також Олена є чемпіонкою ЧЄ-2017 року в спринті серед молоді.
Старікова була єдиною представницею України в Лізі чемпіонів UCI з велотреку.
Фото: Getty Images