Українська збірна відкрили лік медалям на етапі Кубка світу зі стрибків у воду у Монреалі (Канада).

Олексій Середа та Кирило Болюх стали срібними призерами у синхронних стрибках з вишки із сумою 412,74 бала, передає Укрінформ.
Наші спортсмени поступились лише представникам Китаю Хао Янгу та Джунджі Ліану.
17-річний Олексій на 18-річний Кирило були наймолодшими учасниками фіналу, у якому змагалися найтитулованіші спортсмени світу.
Нинішнього сезону наш дует вже вдруге здобуває медаль Кубка світу. Першу, бронзову, українці завоювали у квітні в Сіані (Китай).
Змагання у Монреалі триватимуть до 7 травня.
Фото: facebook.com/minmolodsport.