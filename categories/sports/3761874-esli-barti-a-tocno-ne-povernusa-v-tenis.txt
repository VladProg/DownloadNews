Колишня перша ракетка світу не збирається повертатися в теніс.

27-річна Ешлі Барті завершила кар'єру рік тому в статусі першої ракетки світу, а в липні поточного року стала мамою, австралійка заявила, що повертатися в теніс не має наміру, передає Укрінформ.

«У мене немає часу тренуватися, готуватися. У мене залишилося стільки спогадів про те, що відбувалося на корті, але зараз час створювати нові спогади. Я точно не повернуся в теніс. Повернення Патріка [Рафтера] більш імовірне, ніж моє», - сказала Барті.
Патрік Рафтер – 50-річний австралійський екс-тенісист, який завершив кар'єру 20 років тому.
У березні 2022 року Барті оголосила про завершення професійної кар'єри через два місяці після перемоги на Australian Open. Ешлі також вигравала титул на Ролан Гаррос у 2019 році та Вімблдоні у 2021 році.


Австралійка перебувала на першій позиції у світовому рейтингу протягом 121 тижня.

Фото: Getty Images