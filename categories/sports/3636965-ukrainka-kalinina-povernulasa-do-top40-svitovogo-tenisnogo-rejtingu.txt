Перша «ракетка» України Ангеліна Калініна після перемоги на турнірі WTA 125 у Ліможі повернулася до топ-40 світового тенісного рейтингу.

Ангеліна піднялася на 39-те місце (+8 позицій), передає Укрінформ.
На одну позицію покращила своє становище Марта Костюк - 70-те місце, а Даяна Ястремська залишила топ-100, опустившись на 101-е місце (-1).
Лідирує в одиночному рейтингу WTA Іга Швьонтек з Польщі.
У парному рейтингу WTA українка Людмила Кіченок зберегла за собою дев'яту сходинку. Марта Костюк, вигравши титул у Ліможі, оновила власний парний рекорд - 37-е місце (+7), а Надія Кіченок залишилася 74-ю «ракеткою» світу.
Фото: btu.org.