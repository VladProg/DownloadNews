Українська тенісистка Катерина Байндль у вівторок розпочинає виступи на турнірі WTA 125 Montevideo Open у столиці Уругваю із призовим фондом $115,000

Українка (№113 WTA) має шостий номер посіву і в першому колі зустрінеться з американкою Еммою Наварро (154), повідомляє Укрінформ.
Обидві тенісистки проведуть третій турнір під час південноамериканської серії змагань WTA 125.
Раніше Катерина дійшла до фіналу змагань у Чилі та поступилася у другому колі турніру в Аргентині, а Наварро стала чвертьфіналісткою у Чилі та програла у другому раунді в Аргентині.
Фото: j48tennis.net.