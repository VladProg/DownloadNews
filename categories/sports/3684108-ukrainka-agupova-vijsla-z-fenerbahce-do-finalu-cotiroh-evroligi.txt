Капітан жіночої збірної України з баскетболу Аліна Ягупова разом з турецьким клубом «Фенербахче» пробилася до Фіналу чотирьох Євроліги.

Турецька команда в другому чвертьфіналі виграла в угорського «Шопрона» (82:62), помстившись за поразку у минулорічному фіналі, передає Укрінформ.
Ягупова за 29 хвилин на майданчику набрала 6 очок, зробила 7 підбирань, 9 передач, 2 перехоплення та 1 блок-шот.
Зазначимо, що 2020 року Ягупова була визнана MVP Євролиги (найбільш цінною гравчинею).
Фото: fbu.ua.