В Англії триває 4-й тур чемпіонату країни з футболу.

«Ліверпуль» здобув найбільшу перемогу в АПЛ у своїй історії, передає Укрінформ.

Мерсисайдці забили 9 голів «Борнмуту» (9:0). Нападник Роберто Фірміно відзначився 2 голами та 3 асистами. Дубль у Луїса Діаса, по голу у Фабіу Карвалью, Харві Елліота, Трента Александра-Арнолда та Вірджила ван Дейка. Також автогол на свій рахунок записав захисник суперника Кріс Міфам.

В іншому матчі, «Манчестер Сіті» здолав «Кристал Пелес», 4:2. Голанд оформив свій перший хет-трик в АПЛ та очолив гонку бомбардирів.

«Евертон» з Миколенком зіграв унічию проти «Брентфорда» (1:1). Українець вийшов у стартовому складі та провів на полі 86 хвилин, після чого його змінив Вінагре. Результативними діями українець не відзначився.


Як повідомляв Укрінформ, сьогодні «Арсенал» Олександра Зінченка зіграє проти «Фулгема». Український захисник не потрапив у заявку «Арсенала». Зустріч розпочнеться о 19.30.
Фото: Getty Images