Українська тенісистка Анна Позніхіренко уперше з 2019 року виграла матч в основній сітці турніру ITF W60.

У першому раунді змагань в американському місті Аркадія Ганна завдала поразки американці Естер Вірлан - 6:1, 4:6, 6:1, передає Укрінформ.
Обидві тенісистки потрапили до основної сітки, вигравши два матчі відбіркового турніру.
Тепер 28-річна киянка за вихід до чвертьфіналу зіграє проти володарки wild card Меган Макрей зі США.
Позніхіренко, разом із болгарською тенісисткою Дією Євтимовою, також зіграла в першому колі парного розряду. Українсько-болгарська пара поступилася американкам Алісі Ан і Джессіці Берналес - 1:6, 6:2, 5:10.
Фото: btu.org.