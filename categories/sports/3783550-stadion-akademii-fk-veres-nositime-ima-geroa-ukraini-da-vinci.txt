Арена академії рівненського футбольного клубу «Верес» носитиме ім'я Дмитра Коцюбайла.

Як повідомляє клубна пресслужба, «Верес» назве стадіон академії іменем Героя України «Да Вінчі», передає Укрінформ.
Президент «Вереса» Іван Надєїн оголосив, що спільно з акціонерами вони вирішили назвати стадіон клубної академії на честь Героя України Дмитра Коцюбайла, який 9 років воював проти Росії під позивним «Да Вінчі».
«Ми озвучили акціонерам клубу ідею назвати стадіон на тренувальній базі клубу ім'ям Героя України Дмитра Коцюбайла. Це людина, яка була добровольцем і дев'ять років воювала з окупантами. Ми вважаємо, що дітей потрібно виховувати на іменах таких героїв. Бо це війна не лише за нашу землю і незалежність. Це також війна за наших дітей і внуків. Діти, які навчатимуться і виступатимуть на стадіоні академії «Верес» - гратимуть на арені, яка носитиме ім'я Дмитра «Да Вінчі» Коцюбайла», - йдеться у повідомленні клубу.
Як повідомлялося, Дмитро Коцюбайло загинув 7 березня 2023 року у боях за Бахмут.
Фото: НК «Верес».