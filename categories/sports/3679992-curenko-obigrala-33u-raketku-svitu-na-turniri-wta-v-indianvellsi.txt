Українка Леся Цуренко подолала стартове коло турніру Жіночої тенісної асоціації (WTA) - BNP Paribas Open - в Індіан-Веллсі (США) із призовим фондом $8,8 млн.

У матчі за вихід до другого раунду змагань Цуренко (№95 рейтингу WTA) здобула перемогу над 33-ю «ракеткою» світу китаянкою Чжу Лінь - 6:4, 6:3, передає Укрінформ.
Поєдинок тривав 1 годину 45 хвилин.
Наступною суперницею Цуренко буде посіяна під 29-м номером хорватка Донна Векич.
Турнір BNP Paribas Open триватиме до 19 березня.
Фото: BTU.