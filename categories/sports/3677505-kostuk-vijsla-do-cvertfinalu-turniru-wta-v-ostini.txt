Українка Марта Костюк пробилася до 1/4 фіналу турніру Жіночої тенісної асоціації (WTA) - ATX Open - в Остіні (США) із призовим фондом $259,3 тис.

У другому колі змагань посіяна під 8-м номером Костюк за 1 годину 45 хвилин завдала поразки американці Медісон Бренгл - 6:3, 3:6, 6:0, передає Укрінформ.
Суперниці втретє зійшлися на корті в очному протистоянні, українка здобула другу перемогу над американкою.
Путівку до півфіналу Костюк розіграє з Анною-Лєною Фрідзам з Німеччини, яка у свою чергу змусила капітулювати росіянку Еріку Андреєву - 7:5, 6:7 (2:7), 7:6 (10:8).
Турнір ATX Open триватиме до 5 березня.
Фото: Getty Images.