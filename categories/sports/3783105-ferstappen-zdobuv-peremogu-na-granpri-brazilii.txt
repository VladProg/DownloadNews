На прогрівочному колі зійшов пілот «Феррарі» Шарль Леклер.

У Сан-Паулу відбулась 20-та гонка «Формули-1» сезону-2023 – Гран-прі Бразилії, передає Укрінформ.

Перемогу здобув пілот «Ред Булл» Макс Ферстаппен, Ландо Норріс з «Макларена» – другий, Фернандо Алонсо з «Астон Мартін» – третій.

Зазначимо невдалий результат «Мерседесу». Джордж Расселл і Льюїс Хемілтон, які рік тому в Бразилії оформили переможний дубль, своїх фанів не порадували: Хемілтон фінішував 8-м, а Рассел зійшов.
Гонщик «Феррарі» Шарль Леклер перед стартом розбив болід і зійшов з гонки.
Фото: Getty Images