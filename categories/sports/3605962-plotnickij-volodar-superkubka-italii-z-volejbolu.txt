У матчі за титул «Перуджа» обіграла «Чивітанову».

Капітан збірної України з волейболу Олег Плотницький став володарем Суперкубка Італії, передає Укрінформ.

У матчі за титул клуб українця «Перуджа» обіграв у п’яти партіях «Чивітанову».
Плотницький вийшов на майданчик під час третього сета, замінивши Каміля Семенюка. Він реалізував 8 із 12 атак (67%) і подав 3 ейси. Загалом українець приніс команді 11 очок.
Українця було визнано MVP матчу. Плотницький втретє в кар’єрі завоював Суперкубок Італії.
Нагадаємо, що у складі «Перуджі» Плотницький двічі ставав срібним призером чемпіонату Італії та вигравав Кубок Італії у сезоні-2021/22.
Як повідомляв Укрінформ, у складі збірної України Плотницький дійшов до чвертьфіналу чемпіонату світу-2022.
Фото: twitter.com/SIRVolleyPG