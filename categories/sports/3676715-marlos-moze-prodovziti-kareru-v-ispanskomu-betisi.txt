Колишній футбольний хавбек донецького «Шахтаря» та збірної України Марлос може стати гравцем іспанського клубу «Бетіс».

Про це повідомляє Football Espana, передає Укрінформ.
34-річний український футболіст бразильського походження нині перебуває у статусі вільного агента. Іспанський клуб займається інтенсивним пошуком заміни своєму півзахиснику Набілю Фекіру.
Як повідомлялося, Марлос залишив «Шахтар» на початку минулого року. Після цього виступав за бразильський «Атлетіко Паранаенсе». Вільним агентом гравець став у перших числах січня.
За національну збірну України футболіст у 2017-2021 роках провів 27 матчів і забив 1 м'яч.
Фото: shakhtar.com.