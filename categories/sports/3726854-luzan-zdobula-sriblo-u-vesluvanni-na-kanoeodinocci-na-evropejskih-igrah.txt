Українка Людмила Лузан здобула «срібло» Європейських ігор у веслуванні на каное-одиночці на 200 метрів.

Українка фінішувала другою, показавши результат 46.937, передає Укрінформ.
Перемогу здобула полька Дорота Боровська.
Результати трійки найкращих: 1. Дорота Боровська (Польща) - 46.653, 2. Людмила Лузан (Україна) – 46.937, 3. Марія Кобера (Іспанія) - 47.441.
Як повідомлялося, вчора українські веслувальниці Людмила Лузан і Валерія Терета стали першими в каное-двійці на дистанції 500 метрів на Європейських ігор.
Змагання триватимуть до 2 липня.
Фото: НОК України