Європейські олімпійські комітети (ЄОК) оприлюднили імена п’ятірки фіналістів премії Пйотра Нуровського, яка вже удванадцяте визначатиме «Найкращого юного атлета у літніх видах спорту в Європі»

Приємно відзначити, що за підсумками голосування 48-ми олімпійських комітетів континенту та представників експертної групи ЄОК до числа фінальної п’ятірки увійшов талановитий український стрибун у воду Кирило Болюх, якого номіновав НОК України, передає Укрінформ.
Як повідомляв Укрінформ, улітку нинішнього року 16-річний киянин став віцечемпіоном світу та дворазовим переможцем ІІІ Європейських ігор. Його визнали найкращим юним спортсменом червня-2023 в Україні.
Фінальне голосування на премію Нуровського відбудеться 6 жовтня під час 52-ї Генеральної асамблеї ЄОК у Стамбулі.
Фото: facebook.com/olympicua.