У литовському місті Друскінінкай (Литва) триває чемпіонат світу з екіпірувального пауерліфтингу.

Чергову, п'яту золоту нагороду до скарбнички збірної України сьогодні додав Олексій Бичков, передає Укрінформ.
Спортсмен із Краматорська посів перше місце у ваговій категорії до 120 кг із сумою 1120 кг (присід - 412,5 кг, жим - 332,5 кг, станова тяга - 375 кг), передає Укрінформ.
Ще один представник Донеччини Данило Ковальов зупинився за крок до п'єдесталу, ставши четвертим - 1088 кг (448 кг + 320кг + 320 кг).
На рахунку українських спортсменів на ЧС-2023 вже 9 нагород - 5 золотих та 4 срібні.
Як повідомлялося, раніше «золото» здобули Тетяна Біла (вагова категорія до 47 кг), Анастасія Дерев’янко (до 52 кг), Микола Бараннік (до 83 кг) та Володимир Рисьєв (до 93 кг), «срібло» виграли Лариса Соловйова (до 63 кг), Віталій Коломієць (до 83 кг), Костянтин Мусієнко (до 93 кг) та Сергій Білий (до 105 кг).
Литовський чемпіонат світу триватиме до 19 листопада.
Фото: facebook.com/ukrpowerlifting.