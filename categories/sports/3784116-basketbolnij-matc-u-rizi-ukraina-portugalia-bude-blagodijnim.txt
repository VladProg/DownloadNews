Жіноча баскетбольна збірна України з баскетболу розпочинає боротьбу за путівку на чемпіонат Європи.

Спершу українки зіграють проти збірної Сербії у Белграді, а свій перший номінально домашній матч проти Португалії наші дівчата проведуть 12-го листопада (початок о 18.00) у Ризі на майданчику Олійського центру, передає Укрінформ.
Усі зібрані кошти з проданих квитків підуть на підтримку ЗСУ, які роблять усе можливе, щоб українські збірні свої домашні міжнародні матчі проводити в Україні. Зокрема їх передадуть бригаді ЗСУ де служить український баскетбольний арбітр Андрій Менько.
Придбати благодійний квиток можуть абсолютно усі охочі, не обов'язково бути присутнім на грі. Серед уболівальників, які придбають благодійний квиток жіноча збірна України розіграє низку подарунків. Зокрема - ігровий м’яч, яким будуть грати цього вечора, форма збірної України з автографами дівчат та поліграфічна продукція.
Фото: fbu.ua.