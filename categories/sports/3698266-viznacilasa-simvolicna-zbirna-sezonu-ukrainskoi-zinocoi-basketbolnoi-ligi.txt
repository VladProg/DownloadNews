Сезон української Жіночої баскетбольної ліги підійшов до завершення.


Чемпіоном країни стали баскетболістки клубу «Франківськ-Прикарпаття», «срібло» здобув одеський «ІнтерХім», «бронзу» - «Рівне-ОШВСМ», передає Укрінформ.
Федерація баскетболу України назвала символічну збірну сезону.
До команди увійшли:
Ксенія Афанасьєва («Інваспорт», Дніпро, 22 матчі). У середньому набирала 14,6 очка, робила 7,8 підбирання, 6,8 передачі, 2,5 перехоплення
Вікторія Огій («Вінницькі Блискавки», 22 матчі) - 13,7 очка, 7,4 підбирання, 6,5 передачі, 4,0 перехоплення
Кристина Філевич («Франківськ-Прикарпаття», 13 матчів) - 15,2 очка, 6,8 підбирання, 5,0 передач, 4,9 перехоплення
Євгенія Мбайе («ІнтерХім», 20 матчів) - 12,8 очка, 8,0 підбирання, 2,1 передачі, 0,5 блок-шота
Оксана Моллова («Франківськ-Прикарпаття», 10 матчів) - 18,3 очка, 8,3 підбирання, 3,2 передачі, 2,6 перехоплення, 1,1 блок-шота.
Фото: facebook.com/UkrBasket.