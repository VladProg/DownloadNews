Українські тенісистки готуються до старту на турнірі WTA 1000 в столиці Іспанії.

Марта Костюк (WTA 36) опублікувала у своєму Інстаграмі фото разом із Еліною Світоліною, передає Укрінформ.
Українки провели тренування на корті Мадрида. Марта та Еліна візьмуть участь на ґрунтовому турнірі серії WTA 1000 в іспанській столиці.
У першому раунді турніру Еліна Світоліна зіграє з Александрою Саснович, матч відбудеться у середу, 26-го квітня. Марта Костюк розпочне виступи з 1/32 фіналу, вона зустрінеться з Камілою Осоріо, або з кваліфаєркою, з якою колумбійка зіграє в першому раунді.

Як повідомляв Укрінформ, Марта Костюк цього тижня оновила свій рейтинговий рекорд і може стати першою ракеткою України за підсумками турніру в Мадриді.
Фото: instagram.com/stories/martakostyuk