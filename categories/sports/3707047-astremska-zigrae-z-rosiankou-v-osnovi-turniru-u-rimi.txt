Українська тенісистка отримала першу суперницю, після успішного проходження кваліфікації.

У першому колі основної сітки ґрунтового турніру серії WTA 1000 у Римі Даяна Ястремська (WTA 158) зіграє проти росіянки Анни Калинської (WTA 57), повідомляє BTU, передає Укрінформ.
Поєдинок відбудеться завтра,10 травня останнім запуском на корті №1. Орієнтовний час початку матчу – 17:00 за Києвом.
Тенісистки раніше грали одна з одною чотири рази і здобули по дві перемоги. Три матчі відбулися на ґрунті у 2016-2017 роках і там двічі сильнішою була українка.
Як повідомляв Укрінформ, Ястремська в Римі успішно подолала кваліфікацію, обігравши Леолію Жанжан і Ребекку Масарову.
Фото: btu.org.ua