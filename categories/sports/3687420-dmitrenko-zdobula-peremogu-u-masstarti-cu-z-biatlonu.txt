Це друге «золото» біатлоністки на чемпіонаті України.

23-річна Христина Дмитренко, яка представляє Чернігів, стала переможницею мас-старту на чемпіонаті України 2023 року, передає Укрінформ.
Дмитренко виявилася на трасі швидше за Юлію Городну зі Львівської області. Обидві спортсменки мали по одному промаху на вогневих рубежах, тож суперечку між ними вирішила саме швидкість.
Замкнула призову трійку Оксана Коваленко із Сумської області.
22 березня Христина Дмитренко стала переможницею суперспринту на ЧУ-2023.

Як повідомляв Укрінформ, переможцем чоловічого мас-старту став Руслан Ткаленко із Чернігова.

Фото: Getty Image