Півзахисник киян травмувався та пропустить щонайменше пів року.

Британсько-український журналіст Ендрю Тодос розповів про стан справ у київському «Динамо» в ефірі інформаційно-аналітичної програми «Насправді» від Укрінформ.

«Динамо» дуже складно забивати голи, знаходити креатив в атаці. Окрім того, без Шапаренка і Бущана «Динамо» не виглядає настільки переконливо. За моїми джерелами «Динамо» зараз активно шукає півзахисника, щоб замінити Шапаренка, який пропустить 6 місяців через травму. Так само вони в пошуках активного форварда. Через те, що трансферне вікно закрито, мова може йти або про оренду, або про вільних агентів. Спостерігаємо найгірший старт «Динамо» в Лізі Європи. Я не знаю, що киянам варто зробити, щоб вийти з кризи», - сказав Тодос.
Журналіст також пояснив, чому «Шахтар» зміг так переконливо стартували у Лізі чемпіонів.
«Йовичевич хороший тренер, який вміє працювати з гравцями. Так, бразильці клуб залишили. Попри це, у них є багато молодих українських талантів. Вони мають хороші шанси зачепитися за третє/друге місце в групі після хорошого результату з «Лейпцигом» і «Селтіком». Міжнародна пауза повинна піти «гірникам» на користь, адже у другому таймі матчу з шотландцями вони виглядали втомленими», - пояснив британсько-український журналіст.
Про війну з росією, економіку, політику, культуру, спорт тощо дивіться в ефірі щотижневої інформаційно-аналітичної програми «Насправді» від Укрінформ.
Фото: Getty Images