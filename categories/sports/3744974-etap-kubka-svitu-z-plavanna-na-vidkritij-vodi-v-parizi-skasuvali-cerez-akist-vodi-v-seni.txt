Четвертий етап Кубка світу з плавання на відкритій воді в Парижі (Франція) було скасовано через незадовільну якість води у річці Сена.

Як інформує World Aquatics, погіршення стану води у Сені спричинили понаднормові дощі, які випали у французькій столиці останнім часом, передає Укрінформ.
Внаслідок проливних дощів «якість води залишилася на рівні, нижчому від стандартів збереження здоров'я плавців», - йдеться у повідомленні World Aquatics.
Організатори висловили сподівання, що ситуація вирішиться до початку Олімпіади. Марафонські старти у Парижі заплановані на 8-9 серпня 2024 року.
Зазначимо, що на французькому етапі Кубка світу мав виступити українець Михайло Романчук.
Фото: AP.