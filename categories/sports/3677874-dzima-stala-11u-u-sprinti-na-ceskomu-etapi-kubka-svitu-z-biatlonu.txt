На сьомому етапі Кубка світу з біатлону в Нове-Место (Чехія) завершилася жіноча спринтерська гонка на 7,5 км.

Переможницею стала норвежка Марте Олсбю Ройселанд (0 промахів), яка випередила свою співвітчизницю Інгрід-Ландмарк Тандреволд (1) на 20,5 секунди та француженку Анаїс Шевальє-Буше (1) - на 29,3 секунди, передає Укрінформ.
Кращою серед українок стала Юлія Джима, яка із чистою стрільбою на двох вогневих рубежах показала 11-й результат.
Анастасія Меркушина (1 промах) та Олена Білосюк (1) розділили 26-е місце, у Дар'ї Блашко (0) - 43-тя позиція, у Любові Кип'яченкової (3) - 66-та.
Загалом на старт вийшло 90 біатлоністок.
У програмі VII етапу Кубка світу-2022/23 також гонки переслідування (4 березня) та змішані естафети (5 березня).
Фото: biathlon.com.ua.