Це друга «бронза» українки у цьому році.

Збірна України з дзюдо завоювала три нагороди у перший змагальний день Гран-прі в Австрії, передає Укрінформ.
«Срібло» здобув Дільшот Халматов, «бронзу» - Артем Лесюк та Дар’я Білодід.
Білодід на шляху до «бронзи» здобула чотири перемоги та програла одну сутичку. Зокрема, Білодід провела другу найдовшу сутичку в кар'єрі – 11 хвилин 19 секунд (чвертьфінал проти британки Некоти Сміт-Девіс).
Для Дар'ї Білодід – це друга «бронза» у 2023 році. До того вона завоювала медаль на Грендслемі у Парижі.

Попереду на Гран-прі – ще два змагальні дні, де відбудуться змагання у десяти різних вагових категоріях.
Фото: Getty Images