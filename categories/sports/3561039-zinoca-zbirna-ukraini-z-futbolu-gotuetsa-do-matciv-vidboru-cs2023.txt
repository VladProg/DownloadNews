2-го та 6 вересня футболістки національної збірної України проведуть матчі кваліфікації чемпіонату світу 2023 року.


Виїзна гра проти збірної Фарерських островів відбудеться в місті Торсгавн на стадіоні «Торсволлур» і розпочнеться о 20.00 за київським часом. Матч з іспанками пройде в Мадриді на полі центру Королівської іспанської футбольної федерації (початок - о 22.00 за київським часом), передає Укрінформ.
Нині «синьо-жовті» перебувають у Торсгавні, де вже приступили до тренувань. Головний тренер українок Луїс Кортес викликав на збір 23-х футболісток.
Склад жіночої збірної України:
воротарі - Катерина Самсон, Дарина Бондарчук (обидві - «Житлобуд-2», Харків), Ірина Саніна («Колос», Ковалівка);
захисниці - Любов Шматко («Фомгет», Туреччина), Анна Петрик («Брейдаблік», Ісландія), Ольга Басанська («Хаяса», Вірменія), Катерина Корсун, Ірина Подольська (обидві - «Житлобуд-2», Харків), Дар’я Кравець («Комо», Італія), Тетяна Романенко («Сент-Етьєн», Франція);
півзахисниці - Юлія Шевчук, Дар’я Апанащенко (обидві - «Фомгет», Туреччина), Тетяна Китаєва («Скра», Польща), Натія Панцулая («Житлобуд-2», Харків), Таміла Хімич (ЕТО, Угорщина), Вікторія Гірин («Ладомир», Володимир-Волинський), Ніколь Козлова («Кеге», Данія), Яна Малахова («Прадехон», Іспанія);
нападниці - Надія Куніна («Аустрія», Австрія), Інна Глущенко («Реймс», Франція), Ольга Овдійчук («Фомгет», Туреччина), Роксолана Кравчук, Яна Калініна (обидві - «Житлобуд-2», Харків).
Турнірна таблиця у європейській відбірковій групі В: Іспанія - 18 очок (після 6-ти ігор), Шотландія - 13 (7), Угорщина - 9 (7), Україна - 7 (6), Фарерські острови - 0 (6).
Дев’ять переможців груп вийдуть безпосередньо на ЧС-2023. Другі команди продовжать боротьбу на наступному етапі відбору.
Фінальний турнір відбудеться в Австралії та Новій Зеландії улітку 2023 року.
Фото: womensfootball.com.ua.