Українка Леся Цуренко не виступить в основній сітці турніру Жіночої тенісної асоціації (WTA) - Western & Southern Open - у Цинциннаті (США) із призовим фондом $8,8 млн.

У півфіналі кваліфікації Цуренко (№44 рейтингу WTA) у трьох сетах поступилася американці Тейлор Таунсенд (№128) - 1:6, 6:4, 3:6, передає Укрінформ.
У фіналі відбору Таунсенд зустрінеться з італійкою Мартіною Тревізан (№64).
Як повідомлялося, в одиночному розряді основної сітки Western & Southern Open виступлять українки Еліна Світоліна, Ангеліна Калініна та Марта Костюк.
Турнір у Цинциннаті триватиме до 20 серпня.
Фото: Getty Images.