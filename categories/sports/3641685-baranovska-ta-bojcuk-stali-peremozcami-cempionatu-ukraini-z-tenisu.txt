У Львові пройшов національний тенісний чемпіонат.

Чемпіонкою турніру у жінок стала киянка Аліса Барановська, яка у фіналі обіграла господарку корту Анастасію Запаринюк - 6:1, 6:2, передає Укрінформ.
За п'ять зіграних матчів 17-річна столична тенісистка віддала суперницям лише сім геймів.
Барановська також перемогла у парному розряді разом із Кариною Дундою з Кривого Рога. У фіналі Аліса та Карина були сильнішими за Поліну Кузнецову (Львів) та Дарину Глібчук (Тячів) - 6:3, 6:1.
Турнір у чоловіків виграв 26-річний Роман Бойчук (Львів). У вирішальному матчі він обіграв одесита Олександра Вариченка (Одеса) - 6:3, 6:1.
Переможцями чемпіонату у парній сітці стали Павло Кулабухов (Львів) та Василь Єгоров (Ужгород/Святопетрівське), які переграли львів'ян Святослава Ільницького та Андріана Дрогомирецького - 6:3, 6:2.
Змішаний парний розряд:
чемпіони - Дар'я Медведєва (Львів) і Данило Шевчук (Львів)
фіналісти - Яна Микитин (Трускавець) і Павло Кулабухов (Львів).
Фото: Lviv Tenis Federation.