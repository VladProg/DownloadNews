Гандболістки львівської «Галичанки» з перемоги стартували у польськый лізі PGNiG Superliga Kobiet.

Як повідомляє офіційний сайт українського клубу, у першому турі львів'янки обіграли команду «Młyny Stoisław Koszalin» з міста Кошалін з рахунком 32:29, передає Укрінформ.
Перший тайм завершився внічию 16:16, а після перерви «Галичанка» довела свою перевагу.
Голи у складі «Галичанки»: Діана Дмитришин - 12, Людмила Мартинюк - 6, Марина Коновалова - 5, Мар'яна Маркевич - 4, Анастасів Мелекесцева - 2, Ірина Прокоп’як, Софія Голінська, Катерина Козак - по 1.
Відзнаку MVP матчу отримала найрезультативніша на майданчику Дмитришин.
Фото: hcgalychanka.com.ua.