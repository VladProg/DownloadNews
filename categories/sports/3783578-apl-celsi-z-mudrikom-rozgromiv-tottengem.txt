В Англійській прем'єр-лізі (АПЛ) відбувся заключний поєдинок 11-го туру туру футбольного чемпіонату.

У лондонському дербі «Тоттенгем» на домашньому Tottenham Hotspur Stadium зазнав розгромної поразки від «Челсі» - 1:4, передає Укрінформ.
На гол Деяна Кулушевські (6-та хвилина) гості відповіли влучними ударами Коула Палмера (35, з пенальті) та Ніколаса Джексона (75, 90+4, 90+7).
Господарі поля догравали у меншості - на 33-й хвилині за грубу гру арбітр вилучив Крістіана Ромеро, а на 55-й другий «гірчичник» отримав Ієнома Удогі.
Український хавбек «Челсі» Михайло Мудрик вийшов на заміну на 58-й хвилині матчу.
Турнірну таблицю АПЛ одноосібно очолює «Манчестер Сіті», в активі якого 27 очок. Далі - «Тоттенгем» (26), «Ліверпуль» та «Арсенал» (по 24).
Фото: Getty Images/Global Images Ukraine.