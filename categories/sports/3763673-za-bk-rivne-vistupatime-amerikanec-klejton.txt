Американський центровий Трентон Клейтон став гравцем дебютанта української баскетбольної Суперліги «Рівне».


Габарити 26-річного новачка рівненського клубу: зріст - 206 см, вага - 104 кг, передає Укрінформ.
Клейтон - випускник університетської команди «Піттсбург Стейт», де відіграв свій заключний сезон-2018/2019 в NCAA Division II із середніми показниками 8,0 очка та 4,1 підбирання за гру.
Після закінчення університету гравець розпочав професіональну кар'єру, виступав в Аргентині, Сальвадорі, Фінляндії, Португалії та Азербайджані.
Минулий сезон американський бігмен провів у Суперлізі чемпіонату Азербайджану за команду «Зірве Астара», де у середньому набирав 6,8 очка, робив 3,8 підбирання за 16,2 хвилин на майданчику.
Це другий американський новачок у складі рівненського клубу, раніше до команди приєднався захисник Елайджа Джойнер.
«Рівне» розпочне регулярний чемпіонат матчами проти «Старого Луцька» та «Київ-Баскета» 6-го та 7 жовтня відповідно.
Фото: fbu.ua.