Українська спортсменка Каріна Айрапетян вийшла у фінал чемпіонату Європи з паракарате у Гвадалахарі (Іспанія).


Каріна, яка вже має у своїй колекції «золото» і «срібло» континентальних першостей з паракарате, змагатиметься за титул з чинною чемпіонкою світу та Європи іспанкою Ізабель Фернандес Хіменес, передає Укрінформ.
Поєдинок між українкою та іспанкою пройде у неділю.
Додамо, що в активі Айрапетян є також титул чемпіонки світу-2016 та бронзова медаль світової першості-2021.
Фото: karateinsights.