Український тенісист Ілля Марченко виграв у понеділок матч першого кола та турнірі ATP Challenger Tour у місті Нонтхабурі (Таїланд) із призовим фондом $37,520.

Ілля (№307 ATP) обіграв ізраїльтянина Ішая Оліеля (355) - 6:3, 6:2, передає Укрінформ.
Суперники провели на корті 1 годину 24 хвилини.
У другому колі українець зустрінеться з переможцем зустрічі Омар Ясіка (Австралія, 367) - Праджнеш Гуннесваран (Індія, 329).
Турнір Bangkok Open 2 триватиме до 4 вересня.
Фото: btu.org.