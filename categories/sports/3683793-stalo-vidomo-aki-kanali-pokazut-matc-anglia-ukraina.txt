Зустріч можна буде переглянути на MEGOGO і місцевих телеканалах «Суспільного».

Медіасервіс MEGOGO став офіційним мовником на відбірний цикл Євро-2024, повідомляє пресслужба УАФ, передає Укрінформ.
Матчі за участі збірних інших країн будуть транслювати на MEGOGO ексклюзивно. А от поєдинки національної збірної України транслюватимуться на MEGOGO та на місцевих телеканалах «Суспільного» в ефірі, кабелі та супутнику.
В Інтернеті ж матчі можна буде подивитися ексклюзивно на MEGOGO – на каналі «MEGOGO Футбол Перший» та у розділі «Спорт» за передплатою «Максимальна» або «Спорт».

Як повідомляв Укрінформ, Україна зіграє з Англією у неділю, 26 березня. Поєдинок відбудеться в Лондоні на стадіоні «Вемблі», початок зустрічі – о 19:00 за Києвом.
Фото: uaf.org.ua