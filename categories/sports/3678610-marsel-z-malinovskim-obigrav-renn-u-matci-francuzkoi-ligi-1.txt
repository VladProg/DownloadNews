У чемпіонаті Франції з футболу завершилися поєдинки 26-го туру елітного дивізіону Ліги 1.

«Марсель» українського хавбека Руслана Малиновського здобув виїзну перемогу над «Ренном» - 1:0, передає Укрінформ.
Автором єдиного голу став боснійський захисник гостей Сеад Колашинац, який скористався результативною передачею турецького хавбека Дженгіза Ундера на 57-й хвилині.
Малиновський посилив «провансальців» на 51-й хвилині, замінивши Маттео Гендузі.
У турнірній таблиці лідирує «Парі Сен-Жермен» (63 очки). «Марсель» (55 очок) йде другим, випереджаючи «Монако» і «Ланс» на 4 очки.
У 26-му турі «Марсель» 12 березня прийматиме «Страсбур» українського захисника Едуарда Соболя.
Нагадаємо, «Ренн» поступився донецькому «Шахтарю» у плей-офф Ліги Європи УЄФА.
Фото: AFP.