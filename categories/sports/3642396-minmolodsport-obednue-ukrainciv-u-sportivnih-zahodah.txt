Українці долучаються до фізкультурно-оздоровчих та спортивних заходів, які проводить Міністерство молоді та спорту за участю та підтримки фізкультурно-спортивних товариств, місцевих осередків Всеукраїнського центру «Спорт для всіх».


Про це повідомляє пресслужба Мінмолодьспорту України, передає Укрінформ.
Наприкінці грудня в областях України відбулось 16 фізкультурно-оздоровчих та спортивних заходів, у яких, зокрема, взяли участь 112 внутрішньо переміщених осіб.
Так, у Києві пройшов фестиваль з художньої гімнастики Feel the Beat, на Волині - новорічний турнір серед юних важкоатлетів, а на Закарпатті - відкритий турнір з волейболу. До різдвяних свят відбувся турнір з футболу серед юнаків в Запорізькій області, а у Львові - чемпіонат області з велосипедного спорту. На Одещині грали в футзал, настільний теніс та дзюдо.
Крім того, у Полтава провела чемпіонат ВФСТ «Колос» з настільного тенісу, у Рівному стартував чемпіонат області з волейболу серед жіночих команд сезону 2022-2023 років, а в Черкасах відбувся аматорський турнір з волейболу «Зимова битва».
За результатами фізкультурно-оздоровчих та спортивних заходів переможці та призери змагань нагороджені кубками, медалями та пам’ятними призами.
Фото: facebook.com/minmolodsport.