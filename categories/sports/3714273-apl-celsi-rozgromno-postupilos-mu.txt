Мудрик провів на полі 65 хвилин.

«Манчестер Юнайтед» переміг «Челсі» (4:1) у перенесеному матчі 32-го туру АПЛ, передає Укрінформ.
Каземіро відкрив лік голам своєї команди вже на шостій хвилині. Наприкінці першого тайму Марсьяль подвоїв перевагу «МЮ». У другому таймі «Манчестер Юнайтед» продовжив громити свого суперника, голами відзначились Фернандеш та Рашфорд.
«Челсі» забили лише один гол престижу наприкінці матчу – точним був Жоау Фелікс.
Український вінгер Михайло Мудрик отримав 65 хвилин ігрового часу, за які встиг тричі пробити по воротах, не реалізував один гольовий момент. Зрештою, Михайла замінили на Крістіана Пулісіка.
Загалом матч проти «МЮ» став для Михайла 17-м за «Челсі» в усіх турнірах і 15-м саме в чемпіонаті Англії.
Ця перемога переносить «МЮ» на третє місце в АПЛ, у них 72 пункти, «Челсі» - дванадцятий, маючи у своєму активі 43 очки.



Таким чином «Манчестер Юнайтед» повернеться у Лігу чемпіонів наступного сезону – поточний розіграш команда пропускала.
Фото: Getty Image