Міжнародний олімпійський комітет закликав спортивні федерації виявляти "чутлівість" під час змагань між українськими спортсменами та росіянами, які виступають у нейтральному статусі.

З такою заявою МОК виступив після дискваліфікації українки Ольги Харлан на чемпіонаті світу з фехтування, передає Укрінформ із посиланням на France 24.
"Ми закликаємо міжнародні федерації розглядати ситуації, пов'язані з українськими та окремими "нейтральними" спортсменами, з необхідним ступенем чутливості. Ми, як і раніше, повністю солідарні з українськими спортсменами”, – йдеться у заяві МОК.
Як повідомлялося, українська шаблістка Ольга Харлан на старті чемпіонату світу з фехтування у Мілані (Італія) перемогла росіянку Анну Смирнову (15:7). Після сутички представниця України відмовилася потиснути руку росіянці, яка у свою чергу подала протест через відсутність «прояву поваги» з боку українки. За це Міжнародна федерація фехтування (FIE) дискваліфікувала Харлан із чемпіонату світу.
Президентом FIE є російський підприємець Алішер Усманов.