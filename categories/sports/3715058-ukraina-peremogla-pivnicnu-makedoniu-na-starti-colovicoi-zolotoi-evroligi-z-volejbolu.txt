Українські волейболісти очолили групу В.

Чоловіча збірна України з перемоги розпочала новий розіграш волейбольної Золотої Євроліги. На майданчику польської Лодзі номінальні господарі переграли Північну Македонію, передає Укрінформ.
Гра пройшла за переваги нашої команди і завершилася переконливою перемогою підопічних Угіса Крастіньша 3:0.
Перші дві партії наші хлопці виграли у боротьбі з рахунком 25:21 та 25:22. А у третьому сеті взагалі не залишили опонентам жодних шансів – 25:11.
У цій же групі збірна Бельгії вдома здобула перемогу над Хорватією 3:1.


Як повідомляв Укрінформ, у середу, 31 травня Україна зіграє матч проти Хорватії.
Фото: CEV