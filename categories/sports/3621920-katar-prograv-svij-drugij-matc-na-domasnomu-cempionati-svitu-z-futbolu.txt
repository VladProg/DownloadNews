Сенегал забив три м’ячі в ворота господарів Мундіалю.

Катар поступився Сенегалу 1:3 в другому турі чемпіонату світу з футболу, передає Укрінформ.

Наприкінці першого тайму господарі пропустили перший м’яч, відзначився Булає Діа. Змінити хід гри після перерви не вдалось – Катар пропустив вдруге. Цього разу забив Фамара Дьєдіу.
Єдине, що вдалось Катару – забити свій перший гол на ЧС-2022. На 78-й хвилині відзначився Мунтарі. Довго святкувати не вийшло – за декілька хвилин Катар пропустив третій м’яч, за Сенегал відзначився Бамба Дьєнг.
Відтак, 1:3 Катар вдруге поступається на домашньому чемпіонаті світу та втрачає шанси на вихід із групи. В третьому турі Катар протистоятиме Нідерландам.
Як повідомляв Укрінформ, в іншому матчі групи А сьогодні зіграють Нідерланди та Еквадор. Початок поєдинку о 18:00 за Києвом.

Фото: Getty Image