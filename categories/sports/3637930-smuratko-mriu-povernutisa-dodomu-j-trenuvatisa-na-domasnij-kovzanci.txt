Український фігурист не був вдома з березня 2022-го.

Про це він розповів у розмові зі Skate Ukraine, передає Укрінформ.
«Життя змінилося кардинально. Я не був удома з березня. Виїхав на чемпіонат світу у Франції і відтоді почав шукати місце, де я можу тренуватися. Був у Німеччині. Два з половиною тижні тренувався в Італії, а решту часу їздив по змаганнях. Нині перебуваю у Франції на тренувальній базі», - сказав фігурист.
За його словами, після перемоги потрібно відкрити ковзанку і популяризувати спорт серед населення.
«Мрію повернутися додому та тренуватися на домашній ковзанці. Підіймати рівень фігурного катання в Україні, чим ми з колегами займаємося вже зараз, кожного дня, спільними зусиллями. Планую, щоб після відбудування зруйнованих, за декілька років, відкрити й нову ковзанку, що створить більше умов для занять фігурним катанням, як для збірної команди, так і для дітей», - розповів Шмуратко.
Як повідомлялося, Іван Шмуратко відкрив рахунок в Patreon, щоб зібрати собі кошти для тренувань.
Фото: noc-ukr.org.