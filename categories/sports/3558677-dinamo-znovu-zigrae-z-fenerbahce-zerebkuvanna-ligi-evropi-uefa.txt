У Стамбулі (Туреччина) відбулося жеребкування групової стадії футбольної Ліги Європи-2022/23.

Київське «Динамо» потрапило до квартету В, де зіграє з французьким «Ренном», турецьким «Фенербахче» та кіпрським АЕКом, передає Укрінформ.
Переможець групи вийде до 1/8 фіналу. Володар другого місця пройде у стикові матчі, де зіграє з одним х клубів, які посядуть треті місця на груповому етапі Ліги чемпіонів.
Володар третього місця вирушить до Ліги конференцій УЄФА та зіграє у стикових матчах з одним з клубів, які посіли другі місця на груповому етапі цього турніру.
Як повідомлялося, «Динамо» переграло «Фенербахче» за сумою двох матчів у другому відбірковому раунді Ліги чемпіонів УЄФА.
АЕК у свою чергу відправив у Лігу конференцій УЄФА «Дніпро-1».
Результати жеребкування групового турніру Ліги Європи УЄФА.
Група А: «Арсенал» (Англія), ПСВ (Нідерланди), «Буде-Глімт» (Норвегія), «Цюріх» (Швейцарія)

Група В: «Динамо» (Київ, Україна), «Ренн» (Франція), «Фенербахче» (Туреччина), АЕК (Кіпр)
Група С: «Рома» (Італія), «Лудогорець» (Болгарія), «Бетіс» (Іспанія), ХІК (Фінляндія)
Група D: «Манчестер Юнайтед» (Англія), «Реал Сосьєдад» (Іспанія), «Шериф» (Молдова), «Омонія» (Кіпр)
Група E: «Брага» (Португалія), «Мальме» (Швеція), «Уніон» (Німеччина), «Юніон» (Бельгія)
Група F: «Лаціо» (Італія), «Феєноорд» (Нідерланди), «Мітьюлланд» (Данія), «Штурм» (Австрія)
Група G: «Олімпіакос» (Греція), «Карабах» (Азербайджан), «Фрайбург» (Німеччина), «Нант» (Франція)
Група H: «Црвена Звезда» (Сербія), «Монако» (Франція), «Ференцварош» (Угорщина), «Трабзонспор» (Туреччина).
Календар групового етапу.
Тур 1: 8 вересня.
Тур 2: 15 вересня.
Тур 3: 6 жовтня.
Тур 4: 13 жовтня.
Тур 5: 27 жовтня.
Тур 6: 3 листопада.
Фінал Ліги Європи УЄФА сезону-2022/23 пройде 31 травня на стадіоні «Ференц Пушкаш» у Будапешті (Угорщина).