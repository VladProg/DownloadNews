Українка оформила другу топову перемогу в кар'єрі.

Українська тенісистка Дар'я Снігур (№157 WTA) оформила гучну сенсацію на трав'яному турнірі серії WTA 250 у Ноттінгемі (Велика Британія), передає Укрінформ.

У першому раунді основи українка в статусі лакі-лузера обіграла 10-ту ракетку світу і півфіналістку Ролан Гаррос 2023 Беатріс Хаддад Майю (Бразилія) - 6:4, 6:3.
Це була третя зустріч тенісисток, українка виграла вперше. Дар'я зіграла другий поєдинок проти суперниць із першої десятки світового рейтингу і знову виграла. Торік вона вибила з US Open на той момент сьому ракетку світу Сімону Халеп.

У наступному раунді українка зіграє з Кеті Бултер із Великої Британії (№126 WTA).
Зазначимо, що Снігур замінила в основі змагань Лесю Цуренко, яка знялася з турніру. У фіналі кваліфікації українка програла Елізабет Мандлік, але в останній момент отримала статус лакі-лузера.
Фото: btu.org