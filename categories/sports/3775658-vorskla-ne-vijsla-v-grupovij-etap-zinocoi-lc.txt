Українська команда поступилась «Ромі».

«Ворскла» розгромно програла «Ромі» в матчі-відповіді другого раунду кваліфікації жіночої Ліги чемпіонів – 1:6, передає Укрінформ.

Італійська команда повела у рахунку ближче до кінця першого тайму зусиллями Евелін Вінс. На 50-й хвилині Ніколь Козлова відновила паритет на табло. «Рома» швидко повернула собі перевагу після влучного удару Барбари Латорре, а дубль Лючії Ді Гульєльмо довів рахунок до розгромного. Наприкінці поєдинку захисниця «Ворскли» Яна Котик двічі зрізала м’яч у свої ворота – 1:6.
Перша зустріч протистояння також завершилася перемогою «Роми» – 3:0.

Таким чином, італійська команда вийшла до групового етапу жіночої Ліги чемпіонів, а «Ворскла» завершила виступ у єврокубках.

Фото: vorskla.com.ua