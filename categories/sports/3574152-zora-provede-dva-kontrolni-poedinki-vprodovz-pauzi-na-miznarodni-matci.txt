Суперниками луганського клубу стануть «Олександрія» та «Колос».

«Зоря» запланувала два контрольні поєдинки в період паузи в чемпіонаті України через міжнародні матчі, повідомляє прес-служба команди, передає Укрінформ. Суперниками «Зорі» стануть «Олександрія» та «Колос».
Спаринг проти «Олександрії» заплановано на 21 вересня. Гра між «Зорею» та «Колосом» відбудеться 25 вересня.
Як повідомляв Укрінформ, у турнірній таблиці УПЛ команда Патріка ван Леувена посідає 4-те місце. Першим суперником луганського клубу після поновлення сезону стане «Кривбас».
Фото: zarya-lugansk.com