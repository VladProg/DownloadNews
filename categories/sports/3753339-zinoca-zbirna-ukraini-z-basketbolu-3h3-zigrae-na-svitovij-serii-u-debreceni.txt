Жіноча збірна України з баскетболу 3х3 продовжує виступи у Світовій серії.

27 серпня команда під керівництвом Юрія Процюка зіграє у Дебрецені (Угорщина), передає Укрінформ.
До заявки нашої команди потрапили Анастасія Ковтун, Анжеліка Ляшко, Вероніка Космач та Богдана Лапхан.
Збірна України одразу стартує з основного раунду - вона зіграє в групі С разом з комерційною командою «Нефтчі» (Азербайджан) та збірною США U24.
Як повідомлялося, на першому для себе етапі жіночої Світової серії в Астарі (Азербайджан) збірна України з баскетболу 3х3 посіла третє місце, після цього у Фрібургу (Швейцарія) та у Приштині (Косово) команда не зуміла пройти кваліфікацію. Далі на етапі Світової серії у Катовіце (Польща) наші дівчата пройшли кваліфікацію, але програли обидва матчі основного раунду і стали 12-и, а на останньому етапі у Баку (Азербайджан) знову поступилися у кваліфікації.
Очки, набрані на етапах Світової серії, впливають на олімпійський рейтинг країн.
Фото: fbu.ua.