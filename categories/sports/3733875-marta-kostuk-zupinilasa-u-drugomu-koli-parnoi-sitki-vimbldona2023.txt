Українська тенісистка Марта Костюк не змогла вийти до третього раунду (1/8 фіналу) парного розряду Вімблдонського турніру.

У другому колі змаганнь Марта разом з румункою Єленою-Габріелою Русе поступилася у понеділок чеському дуету Міріам Колодзейова/Маркета Вондроушова - 6:1, 1:6, 4:6, передає Укрінформ.
Поєдинок тривав 1 годину 33 хвилини.
У третьому раунді парного Вімблдона чеська пара гратиме проти третього сіяного тандему Сторм Гантер/Елізе Мертенс (Австралія/Бельгія).
Фото: Getty Images.