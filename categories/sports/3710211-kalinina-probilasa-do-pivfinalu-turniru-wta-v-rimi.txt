Друга «ракетка» України Ангеліна Калініна боротиметься за вихід у фінал турніру Жіночої тенісної асоціації (WTA) - Internazionali BNL d’Italia - у Римі (Італія) з призовим фондом $3,5 млн.

У чвертьфіналі престижних грунтових змагань 30-й номер «посіву» Калініна здобула вольову перемогу над посіяною під 12-м номером Беатріс Аддад Мая з Бразилії - 6:7 (2:7), 7:6 (8:6), 6:3, передає Укрінформ.
Матч тривав майже 4 години.

Суперницею Калініної в 1/2 фіналу буде росіянка Вероніка Кудерметова (11), яка обіграла китаянку Цінь Вень Чжен (21) - 3:6, 6:3, 6:4.
Турнір у Римі триватиме до 21 травня.
Фото: Getty Images.