Національна чоловіча збірна України у понеділок, 14 листопада, зіграє восьмий поєдинок у відборі на чемпіонат світу.

«Синьо-жовті» проведуть домашній матч проти команди Ісландії на нейтральному майданчику у Ризі (Латвія), передає Укрінформ.
Матч на «Арені Рига» розпочнеться о 16.00 за київським часом.
Заключні матчі кваліфікації збірна України проведе 23 лютого в Італії та 26 лютого проти Нідерландів.
Турнірне становище у групі L після 7-ми турів: Іспанія - 13 очок, Італія - 12, Грузія - 11, Ісландія - 11, Україна - 9, Нідерланди - 7.
На чемпіонат світу потраплять три кращі команди групи.
Як повідомляв Укрінформ, до кінця відбіркового циклу до ЧС-2023 українською командою керує латвійський фахівець Айнарс Багатскіс.
Фото: fbu.ua