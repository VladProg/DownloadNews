Найближчі поєдинки у відбірному турнірі Євро-2025 (U21) молодіжна збірна України проведе проти Люксембургу та Азербайджану.

Головний тренер «синьо-жовтих» Унаї Мельгоса викликав до розташування команди на збір для підготовки до цих матчів 24-х футболістів, передає Укрінформ.
Відбірковий цикл наша команда розпочала з трьох поспіль перемог, зокрема здолавши в жовтневому домашньому протистоянні чинних чемпіонів Європи - англійців (3:2).
Становище команд у відбірковій групі F: Україна - 9 очок (після 3-х ігор), Англія - 6 (3), Сербія - 6 (3), Азербайджан - 3 (3), Люксембург - 3 (4), Північна Ірландія - 3 (4).
Наступні, номінально домашні матчі української молодіжки, з Люксембургом та Азербайджаном, пройдуть на стадіоні «Нуева-Кондоміна» в іспанській Мурсії. Гра зі збірною Люксембургу відбудеться 17 листопада, а зустріч з Азербайджаном - 21 листопада. Початок обох поєдинків - о 20.00 за київським часом.
Склад молодіжної збірної України з футболу:
воротарі - Руслан Нещерет («Динамо», Київ), Кирило Фесюн («Колос», Ковалівка), Яків Кінарейкін («Дніпро-1»);
захисники - Арсеній Батагов («Зоря», Луганськ), Володимир Салюк («Чорноморець», Одеса), Роман Дідик, Віталій Роман (обидва - «Рух», Львів), Едуард Козік («Шахтар», Донецьк), Костянтин Вівчаренко («Динамо», Київ), Артем Смоляков («Полісся», Житомир), Даніл Скорко («Олександрія»);
півзахисники - Володимир Бражко, Назар Волошин (обидва - «Динамо», Київ), Іван Варфоломеєв («Слован», Чехія), Олександр Яцик («Зоря», Луганськ), Олег Очеретько («Шахтар», Донецьк), Єгор Ярмолюк («Брентфорд», Англія), Валентин Рубчинський («Дніпро-1»), Максим Кучерявий («Сент-Джонстон», Шотландія), Максим Брагару («Чорноморець», Одеса), Ілля Квасниця («Рух», Львів);
нападники - Богдан В’юнник («Шахтар», Донецьк), Владислав Ванат («Динамо», Київ), Ігор Краснопір («Оболонь», Київ).
Фото: uaf.ua.