Футболісти мадридського «Реала» здобули десяту перемогу в елітному дивізіоні чемпіонату Іспанії.

У 13-му турі Ла Ліги «вершкові» на «Сантьяго Бернабеу» у Мадриді з рахунком 5:1 упевнено обіграли «Валенсію», передає Укрінформ.
У господарів дублями відзначилися Вінісіус Жуніор (42, 49-та хвилини) та Родріго (50, 84), ще один м'яч забив Дані Карвахаль, який відкрив рахунок у матчі на 3-й хвилині.
Український голкіпер королівського клубу Андрій Лунін вийшов у стартовому складі господарів та відстояв у воротах увесь поєдинок. Український форвард «Валенсії» Роман Яремчук з'явився на полі на 70-й хвилині.
Лідирує у Ла Лізі «Жирона» - 34 очки (після 13-ти ігор). Далі йдуть «Реал» - 32 (13), «Барселона» - 27 (12)...
Фото: Getty Images/Global Images Ukraine.