Жіноча тенісна асоціація (WTA) оприлюднила рейтинг спортсменок станом на 10 жовтня.

Перша та друга «ракетки» України Ангеліна Калініна та Марта Костюк зберігають у світовій класифікації 45-е та 56-е місця відповідно, передає Укрінформ.
Втратили позиції Даяна Ястремська - 94-а (-2 рядки), Леся Цуренко - 97-а (-2), Дар'я Снігур - 117-а (-2) та Катерина Байндл - 133-я (-2).
Еліна Світоліна, яка не виступає з березня через вагітність, опустилася на 164-у позицію (-3).
Рейтинг WTA очолює Іга Швьонтек із Польщі. Другою «ракеткою» світу залишається Онс Жабер із Тунісу, на третьому місці - естонка Анетт Контавейт.
На фото: Марта Костюк (Getty Images).