Для України - це перша нагорода на цьому етапі.

Українець Олег Омельчук здобув срібну нагороду на етапі Кубка світу зі спортивної стрільби, який проходить у Баку, передає Укрінформ.
Українець став другим у стрільбі з пневматичного пістолета на дистанції 10 метрів.
Він пробився до фіналу з четвертим результатом у кваліфікації.
Після двох серій у стартовому раунді українець захопив лідерство в проміжному заліку – 102 очки. Лише у восьмій серії Омельчука випередив Пурхоссейні Лафмеджані з Ірану на 1,5 очка.
Для України - це перша нагорода на цьому етапі. Для Омельчука – сьоме «срібло» в кар’єрі.
Завтра,11 травня Олег Омельчук виступить у парі з олімпійською чемпіонкою Оленою Костевич на дистанції 10 метрів.
Як повідомляв Укрінформ, етап Кубка світу у Баку завершиться 14 травня.
Фото: noc-ukr.org