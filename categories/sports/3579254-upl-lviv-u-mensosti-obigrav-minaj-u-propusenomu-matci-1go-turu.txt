Футболісти «Львова» на виїзді здобули перемогу над «Минаєм» у пропущеному поєдинку 1-го туру чемпіонату України серед команд Прем'єр-ліги (УПЛ).

Матч пройшов на стадіоні «Минай» і завершився на користь гостей з рахунком 1:0, передає Укрінформ.
Вирішальний м'яч у компенсований арбітром час забив Олександр Васильєв (90+1).
«Львів» на 40-й хвилині залишився у меншості - після двох попереджень червону картку отримав захисник Михайло Шишка.
У турнірній таблиці лідирують ковалівський «Колос» та донецький «Шахтар», в активі яких по 10 очок після 4-х турів.
Фото: fcminaj.com.