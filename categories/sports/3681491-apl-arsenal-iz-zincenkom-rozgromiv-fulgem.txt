В Англійській прем'єр-лізі (АПЛ) тривають матчі 27-го туру футбольного чемпіонату.

Лондонський «Арсенал» на арені «Крейвен Коттедж» британської столиці здобув переконливу перемогу над місцевим «Фулгемом» - 3:0, передає Укрінформ.
Результативними ударами у гостей відзначилися Габріел (21-а хвилина), Мартінеллі (26) та Едегор (45+2).
Українець Олександр Зінченко вийшов у стартовому складі «Арсенала» й на 72-й хвилині зустрічі поступився місцем на полі шотландцю Кірану Тірні.
«Арсенал» набрав 66 очок і продовжує лідирувати у турнірній таблиці АПЛ. Другим йде «Манчестер Сіті» (61), третім - «Манчестер Юнайтед» (50).
Фото: Getty Images/Global Images Ukraine.