Під час засідання адміністративної ради Міжнародна федерація волейболу (FIVB) продовжила відсторонення від змагань усіх команд з Росії та Білорусі.

Про це повідомляє офіційний сайт FIVB, передає Укрінформ.
«Після детального розгляду юридичної комісії FIVB адміністративна рада федерації підтвердила своє попереднє рішення про те, що всі російські та білоруські національні збірні, клуби, офіційні особи та спортсмени з пляжного волейболу і волейболу на снігу не мають права брати участь у всіх міжнародних та континентальних змаганнях», - зазначається у повідомленні.
Також було вирішено не відображати Росію та Білорусь у світових рейтингах. Їхні рейтингові очки залишаються замороженими згідно з рішенням адміністративної ради FIVB у жовтні 2022 року.
Фото: FIVB.