Українська легкоатлетка Ярослава Магучіх є однією з претенденток на звання найкращої легкоатлетки року за версією European Athletics.

Про це повідомляє пресслужба European Athletics, передає Укрінформ.
На звання також претендують Івана Вулета (Сербія), Нафіссату Тіам (Бельгія), Марія Перес (Іспанія), Вільма Мурто (Фінляндія), Наталя Качмарек (Польща), Катаріна Джонсон-Томпсон (Велика Британія), Кілі Годжкінсон (Іелика Британія), Сіфан Хассан (Нідерланди) та Фемке Бол (Нідерланди).
Нинішнього року українська стрибунка у висоту Магучіх здобула перемогу на чемпіонаті світу на відкритому повітрі, «золото» на Євро у приміщенні, виграла Європейські ігри, а також вдруге поспіль - фінали «Діамантової ліги».
Ярослава з результатом 2,03 м є лідеркою сезону.
Найкращу європейську легкоатлетку року визначатимуть через голосування вболівальників, національних федерацій, експертів і представників ЗМІ.
Фото: facebook.com/EuropeanAthletics.