Український футбольний захисник Максим Таловєров продовжить виступати на правах оренди за австрійську команду ЛАСК (Linzer Athletik-Sport-Klub) з міста Лінц.

ЛАСК і чеський клуб «Славія» (Прага) домовилися про річну оренду з правом викупу, передає Укрінформ.
Першу частину сезону-2022/2023 Таловєров виступав на правах оренди за чеську команду «Слован» (Ліберець), а потім переїхав в оренду до ЛАСКа. Контракт зі «Славією» діє до літа 2026 року.
Центральний захисник провів за австрійську команду 13 матчів. 23-річний футболіст зіграв 21 поєдинок за молодіжну збірну нашої країни.
Фото: facebook.com/LASKOfficial.