Чемпіони Молдови футболісти тираспольського «Шерифа» успішно стартували у другому відбірковому раунді Ліги чемпіонів УЄФА.

«Шериф», за який грає ексголкіпер київського «Динамо» Максим Коваль, здобув домашню перемогу над ізраїльським клубом «Маккабі» (Хайфа) - 1:0, передає Укрінформ.
Коваль провів у воротах господарів увесь поєдинок, у якому результативним ударом відзначився мароканський півзахисник Амін Талаль (28-ма хвилина).
Матч у відповідь відбудеться 2 серпня у Хайфі.
Як повідомлялося, віцечемпіон України «Дніпро-1» у першому поєдинку другого відбіркового раунду Ліги чемпіонів програв грецькому «Панатінаїкосу» (1:3). Гра у відповідь пройде в Афінах 2 серпня.
Нагадаємо, донецький «Шахтар» стартує у груповому раунді Ліги чемпіонів УЄФА.
Фото: Getty Images/Global Images Ukraine.