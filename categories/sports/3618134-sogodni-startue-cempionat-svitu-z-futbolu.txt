У Катарі в неділю, 20 листопада, розпочинається фінальна частина XXII чемпіонату світу з футболу.

У матчі відкриття на арені «Ель-Байт» в Ель-Хаурі зустрінуться збірні Катару та Еквадору. Початок о 18.00 за київським часом, передає Укрінформ.
Кубок світу розіграють 32 національні команди. Загалом відбудуться 64 матчі. Титул захищає Франція.
Склад груп:
А - Катар, Єгипет, Сенегал, Нідерланди;
B - Англія, Іран, США, Вельс;
C - Аргентина, Саудівська Аравія, Мексика, Польща;
D - Франція, Австралія, Данія, Туніс;
E - Іспанія, Коста-Рика, Німеччина, Японія;
F - Бельгія, Канада, Марокко, Хорватія;
G - Бразилія, Сербія, Швейцарія, Камерун;
H - Португалія, Гана, Уругвай, Республіка Корея.
У плей-офф змагань вийдуть по дві найкращі команди кожної групи.
Поєдинки 1/8 фіналу пройдуть 3-6 грудня, чвертьфінали - 9-10 грудня, півфінали - 13-14 грудня, матч за третє місце - 17 грудня. Фінал відбудеться 18 грудня на Національному стадіоні у Лусаїлі.
Нагадаємо, збірна України не змогла відібратися на ЧС-2022. «Синьо-жовті» у вирішальному стиковому матчі плей-офф кваліфікації поступилися Вельсу (0:1).
Фото: footballtalk.org.