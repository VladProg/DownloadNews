Причина – погодні умови.

Жіночий спринт на останньому етапі Кубка світу з біатлону в Голменколлені перенесено на 18 березня, повідомляє пресслужба IBU, передає Укрінформ.

Причиною скасовування гонки став густий туман на стадіоні.

Новий графік змагань буде оприлюднено згодом після рішення організаторів.

Україну в спринті мали представити Олена Білосюк, Юлія Джима, Анастасія Меркушина, Дар’я Блашко та Любов Кип’яченкова.

Як повідомляв Укрінформ, вчора, 16 березня, відбувся чоловічий спринт, троє українців кваліфікувались до гонки-переслідування.
Фото: Getty Image