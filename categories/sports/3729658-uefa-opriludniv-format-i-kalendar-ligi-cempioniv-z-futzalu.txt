Союз європейських футбольних асоціацій оприлюднив формат Ліги чемпіонів із футзалу та визначив терміни етапів турніру.

У сезоні-2023/2024 Ліга чемпіонів УЄФА з футзалу проходитиме за знайомим принципом. Попередній, основний та елітний раунди пройдуть у форматі міні-турнірів, передає Укрінформ.
Як і раніше, у фінальній стадії виступатимуть чотири клуби. Місце проведення фінальної стадії визначиться, коли стануть відомі її учасники.
Чотири найкращі національні асоціації за рейтингом (Португалія, Іспанія, Казахстан, Хорватія) виставлять по два учасники, інші делегують по одному клубу. Україну має представити київський «ХІТ», який уперше переміг в Екстра-лізі.
Чинний переможець турніру іспанська «Пальма», плюс команди, які посідають у рейтингу 1-11-те та 16-19-те місця, розпочнуть турнір з основного раунду та підуть Шляхом А (серед них і «ХІТ»). Усі інші стартують із попереднього раунду або зі Шляху В основного раунду.
Календар
Жеребкування попереднього та основного раундів: 5 липня.
Попередній раунд: 22-27 серпня.
Основний раунд: 24-29 жовтня.
Жеребкування елітного раунду: 2 листопада.
Елітний раунд: 28 листопада - 3 грудня.
Жеребкування фінальної стадії: буде оголошено пізніше.
Фінальна стадія: 2/3 та 4/5 травня 2024 року.
Фото: uefa.com.