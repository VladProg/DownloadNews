В італійському місті Фоллоніка завершився командний чемпіонат Європи з шашок-100 у всіх трьох видах програми (класика,бліц та рапід).

Як повідомляє віцепрезиденнт Національної федерації шашок України Леонід Бройтман, українці завершили змагання золотим акордом. І чоловіча, і жіноча збірні стали чемпіонами континенту у категорії рапід, передає Укрінформ.
Взагалії ж на турнірі наша чоловіча команда здобула переконливу перемогу у всіх трьох дисциплінах, обійшовши, зокрема, сильні збірні Нідерландів, Литви, Франції та Італії.
Жіноча команда України після того, як завоювала срібні нагороди у класиці (дівчатам лише трохи не вистачило, аби обійти команду Польщі), у бліці та рапіді не дали суперницям жодного шансу.
Склад чемпіонської чоловічої команди України на Євро - міжнародні гросмейстери Юрій Анікеєв, Артем Іванов, міжнародний майстер Юрій Бобков.
У жінок за Україну виступили міжнародні гросмейстери Вікторія Мотрічко та Ольга Балтажі.
Тренер збірної - президент Національної федерації шашок України Анатолій Яценко.
Фото: facebook.com/groups.