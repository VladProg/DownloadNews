У першій лізі футбольного чемпіонату України розпочалися поєдинки чергового, 16-го туру.

«Прикарпаття» в Івано-Франківську поступилося харківському «Металісту» - 1:2, а «Нива» у Тернополі розійшлася миром з «Поділлям» з Хмельницького - 0:0, передає Укрінформ.
В інших матчах туру також зустрінуться: «Хуст» - «Нива» (Бузова), «Карпати» (Львів) - «Агробізнес» (Волочиськ), «Буковина» (Чернівці) - «Епіцентр» (Кам'янець-Подільський), «Інгулець» (Петрове) - «Кремінь», «Чернігів» - «Вікторія» (Суми), «Лівий Берег» (Київ) - МФК «Металург» (Запоріжжя), «Діназ» (Вишгород) - ФСК «Маріуполь» та СК «Полтава» - «Гірник-Спорт» (Горішні Плавні).
Після 15-ти турів у лідерах групи А «Карпати» - 33 очки, «Агробізнес» - 26 та «Нива» (Бузова) - 22.
Групу В очолює «Інгулець» - 32 очки, далі йдуть «Вікторія» - 25 та «Лівий Берег» - 23.
Фото: ФК «Металіст» (Харків).