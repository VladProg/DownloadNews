Знаменита українська тенісистка, екстретя «ракетка» світу Еліна Світоліна закликала продовжувати підтримувати нашу країну.

Спортсменка підкреслила, що українців зламати неможливо, передає Укрінформ.
«Тольео за два дні Росія випустила понад сотню ракет і безпілотників-камікадзе по нашій Батьківщині. Київ, Харків, Одеса, Львів, Запоріжжя, Суми, Кривий Ріг, Дніпро... Ворог біснується через власну слабкість на фронті, мститься ні в чому не винним мирним мешканцям, людям, які просто йдуть на роботу, ведуть дітей до школи. Я хочу наголосити на тому факті, що жодні ракети, обстріли та атаки не зламають українців. Вони можуть відібрати наші будинки та цілі вулиці, але не нашу гідність, мужність та волю до свободи. Ми захищатимемо Україну. Ми боротимемося до перемоги. У ці суворі дні дозвольте вашим емоціям перетворитися на донати. Підтримайте Україну та зробіть донат на United24», - сказала Світоліна.
Фото: btu.org.ua.