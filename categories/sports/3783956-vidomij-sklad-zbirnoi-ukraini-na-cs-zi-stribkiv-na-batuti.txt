Турнір пройде 9-12 листопада.

Збірна України визначилась із заявкою на чемпіонат світу 2023 року зі стрибків на батуті, повідомляє пресслужба Української федерації гімнастики, передає Укрінформ.
Україну представлятимуть сім спортсменів: чотири жінки та три чоловіки.
Жінки: Світлана Малькова, Софія Аларова, Вероніка П’ятакова, Анна Довгальова.
Чоловіки: Микола Просторов, Дмитро Рожко, Антон Давиденко.
Світова першість в Бірмінгемі є ліцензійним турніром на Олімпіаду-2024 в Парижі. На ЧС розіграють 16 ліцензій: вісім у чоловіків та вісім у жінок, максимальна квота на одну збірну — дві ліцензії (одна жіноча, одна чоловіча).

Як повідомляв Укрінформ, ЧС-2023 зі стрибків на батуті пройде з 9 по 12 листопада.

Фото: noc-ukr.org