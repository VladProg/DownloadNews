«Містяни» поступаються «Арсеналу» двома пунктами в активі.

«Манчестер Сіті» на своєму полі програв «Брентфорду» 1:2 в 16-му турі Англійської прем'єр-ліги, передає Укрінформ.
У складі «містян» відзначився Фоден на 45+1 хвилині. «Брентфорд» вирвав перемогу завдяки двом точним ударам Тоні на 16-й і 98-й хвилинах відповідно.
У заявці «Брентфорда» на гру був українець Єгор Ярмолюк, але він залишився на лаві для запасних.
Поразка у матчі не дозволила підопічним Гвардіоли очолити АПЛ.
Як повідомлялося, «Арсенал» Зінченка зіграє свій матч 16-го туру проти «Вулвергемптона» сьогодні, 12-го листопада. Початок зустрічі - о 21:45.
Як повідомляв Укрінформ, «каноніри» очолюють АПЛ, маючи в активі 34 очки після 13-и зіграних матчів.
Фото: twitter.com/BrentfordFC