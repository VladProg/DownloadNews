Ілля Забарний відіграв повний матч, а Віталій Миколенко залишився на лаві для запасних.

Триває перший тур нового сезону Англійської прем'єр-ліги, повідомляє Укрінформ.
"Борнмут" на своєму полі поділив очки із "Вест Гемом" - 1:1.
У складі "молотобійців" відзначився Боуен. "Вишні" відповіли точним ударом Соланке.
Український захисник "Борнмута" Ілля Забарний відіграв повний матч.
У паралельному матчі "Евертон" мінімально поступився "Фулгему" - 0:1.
Віталій Миколенко залишився на лаві для запасних.
Як повідомлялося, у першому турі АПЛ "Арсенал" переміг "Ноттінгем" (2:1), а "Манчестер Сіті" розгромив "Бернлі" (3:0).
Фото: twitter.com/afcbournemouth