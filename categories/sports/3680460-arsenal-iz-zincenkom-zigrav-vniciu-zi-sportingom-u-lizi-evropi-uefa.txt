Футболісти англійського «Арсенала» обмінялися голами із португальським «Спортингом» у першому поєдинку 1/8 фіналу Ліги Європи УЄФА.

Зустріч на «Ештадіу Жозе Алвеладе» у Лісабоні завершилася з рахунком 2:2, передає Укрінформ.
Авторами голів стали Гонсало Інасіо (34-а хвилина), Пауліньо (55) - у складі господарів; Вільям Саліба (22), Хідемаса Моріта (62 - автогол) - у гостей.
Український захисник «канонірів» Олександр Зінченко заробив жовту картку у середині першого тайму «за неспортивну поведінку» і на 62-й хвилині поступився місцем на полі Такехіро Томіясу.
Матч у відповідь «Арсенал» - «Спортинг» відбудеться 16 березня на «Емірейтс Стедіум» у Лондоні.
Фото: ФК «Арсенал».