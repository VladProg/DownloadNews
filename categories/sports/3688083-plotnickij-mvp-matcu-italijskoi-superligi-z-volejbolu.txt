«Перуджа» українця перемогла «Мілан».

Українець Олег Плотницький став найкращим гравцем матчу, у якому «Перуджа» перемогла «Мілан» - 3:1, повідомляє пресслужба клубу, передає Укрінформ.

Плотницький набрав 18 очок, два з яких здобув завдяки ейсам.

Українця вп’яте в сезоні назвали MVP матчу Суперліги. Раніше його визнавали найкращим волейболістом у зустрічах з «Монцою», «Сієною», «П’яченцою» та «Чістерною».

Ця перемога дозволила «Перуджі» вийти вперед у протистоянні з «Міланом».


Як повідомляв Укрінформ, четвертий поєдинок відбудеться у неділю, 2 квітня.


Фото: www.sirsafetyperugia.it