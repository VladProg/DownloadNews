Команди зустрінуться в рамках 7-го туру УПЛ.


Центральний поєдинок між «Шахтарем» і «Динамо» в рамках 7-го туру УПЛ відбудеться на «Арені-Львів», повідомляє прес-служба киян, передає Укрінформ.
Матч заплановано на неділю, 16 жовтня. Початок гри – о 17:00.
До очного протистояння з «Шахтарем» «Динамо» в УПЛ зіграє з «Рухом» 9 жовтня. «Гірники» мали зіграти зі «Львовом», проте зустріч перенесли на пізніший термін.
Як повідомляв Укрінформ, «Шахтар» лідирує в УПЛ, набравши 13 очок. «Динамо» посідає десяте місце, зігравши чотири гри у чемпіонаті країни.
«Дніпро-1» залишається єдиною командою в чемпіонаті, яка не втратила жодного очка, але при цьому дніпряни зіграли на матч менше за «гірників».
Фото: Getty Images