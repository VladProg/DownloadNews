Захисник збірної України з баскетболу Святослав Михайлюк в четвертому матчі поспіль вийшов у стартовій п’ятірці клубу НБА «Шарлотт».


В домашньому поєдинку проти «Чикаго» (91:121) українець отримав 34 хвилини ігрового часу, передає Укрінформ.
Михайлюк набрав 16 очок. Це другий показник результативності українця у сезоні. Святослав також зробив 5 передач, 2 підбирання та 1 перехоплення.
Програвши вдома «Чикаго», клуб Михайлюка перервав свою переможну серію, яка тривала три матчі.
Ігровий час також в НБА отримав український центровий «Сакраменто» Олексій Лень. У виїзній грі проти «Портленда» (138:114), наш «бігмен» вийшов з лави запасних і зіграв 13 хвилин.
За цей ігровий відтинок Лень набрав 4 очка, зробив 2 підбирання у захисті та 1 блок-шот.
Фото: Getty Images.