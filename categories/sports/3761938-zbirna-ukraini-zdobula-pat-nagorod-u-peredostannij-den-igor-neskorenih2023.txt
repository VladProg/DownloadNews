У німецькому Дюссельдорфі завершився черговий змагальний день на Іграх нескорених-2023.

За підсумками фіналів українці сьогодні завоювали п'ять нагород: 2 «золота» та 3 «бронзи», передає Укрінформ.
Зокрема, «синьо-жовті» вибороли чотири медалі у стрільбі з лука. Чемпіонкою серед початківиць у стрільбі з класичного лука стала парамедикиня Юлія Шевчук. Ще одне «золото» здобув ветеран ЗСУ Павло Лучків - у змаганнях представників блочного лука.
Загалом на Іграх нескорених-2023 «синьо-жовті» виграли вже 28 медалей: 9 золотих, 14 срібних та 5 бронзових.
Змагання завершаться 16 вересня.
На фото: Володимир Товкис та Вадим Мазніченко - після «бронзового фіналу» зі стрільби з лука на Іграх нескорених-2023 (Getty Images).