Вареник посіла 109 місце.

22-річна українська велогонщиця Марина Вареник провела усю дистанцію «багатоденки» Вуельта, що упродовж семи днів тривала в Іспанії, передає Укрінформ.

На старт багатоденки заявилися 23 команди по сім учасниць в кожній (161 велосипедистка загалом). Марина Вареник була єдиною представницею України, вона змагалася за команду «Eneicat–RBH Global–Martín Villa».

Марина не боролася за високі місця на кожному з етапів, але змогла проїхати усю дистанцію повністю. На фініші вона показала останній результат серед учасниць своєї команди за загальним часом. Відтак, Вареник посіла 109 місце, відставання від переможниці нідерландки Аннемік ван Влейтен склало 1 годину 39 хвилин.
Загальна протяжність Вуельти-2023 серед жінок склала 741 кілометр.
Як повідомляв Укрінформ, цього року жіночу «Вуельту» уперше прирівняли до повноцінної багатоденки.
Фото: Getty Images