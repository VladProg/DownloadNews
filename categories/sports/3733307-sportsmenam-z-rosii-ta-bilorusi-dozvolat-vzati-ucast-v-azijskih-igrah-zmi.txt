Близько 500 російських та білоруських спортсменів отримають дозвіл на участь у цьогорічних Азійських іграх у китайському Ханчжою, що допоможе їм отримати кваліфікацію на Олімпіаду-2024.

Як передає Укрінформ, про це повідомляє Inside the Games.
Зазначається, що російські та білоруські спортсмени змагатимуться на Азійських іграх 2024, які проходитимуть в Китаї з 23 вересня до 8 жовтня, під нейтральним прапором і без національної символіки. Претендувати на медалі спортсмени теж не зможуть.
Участь спортсменів з РФ та Білорусі в Азійських іграх дозволить їм отримати кваліфікацію для участі в Олімпіаді-2024, яка відбудеться у Парижі.
Відповідне рішення прийматиметься керівними органами усіх видів спорту, які включені до олімпійської програми, після голосування на Генеральній асамблеї Олімпійської ради Азії у 2024 році.
Як повідомляв Укрінформ, Парламентська асамблея Ради Європи ухвалила резолюцію, якою рекомендує Міжнародному олімпійському комітету не допускати спортсменів з Росії та Білорусі до участі в Олімпійських та Паралімпійських іграх в Парижі у 2024 році навіть під нейтральним прапором.