У чемпіонаті Франції з футболу завершилися поєдинки 25-го туру елітного дивізіону Ліги 1.

У центральному матчі «Марсель» українського хавбека Руслана Малиновського зазнав домашньої поразки від «Парі Сен-Жермен» - 0:3, передає Укрінформ.
Авторами голів на «Стад Велодром» у Марселі стали Кіліан Мбапе, який оформив дубль на 25-й та 55-й хвилинах, та Ліонель Мессі (29).
Малиновський вийшов у стартовому складі «провансальців» і на 81-й хвилині поступився місцем на полі Аззедіну Унахі.
«ПСЖ» набрав 60 очок і зміцнив лідерство у Лізі 1. «Марсель» (52 очки) йде другим, випереджаючи «Монако» і «Ланс» на 2 очки.
У 26-му турі «Парі Сен-Жермен» 4 березня прийматиме «Нант», а «Марсель» 5 березня зіграє у Ренні.
Фото: AFP.