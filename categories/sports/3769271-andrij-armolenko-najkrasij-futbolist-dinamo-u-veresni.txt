Завершилося голосування уболівальників київського «Динамо» за найкращого футболіста команди за підсумками вересня.

Більшість респондентів, а саме 31% голосів, отримав вінгер Андрій Ярмоленко, який і став найкращим гравцем місяця.
У вересні Ярмоленко взяв участь у трьох матчах (проти «Ворскли» (2:0) та ЛНЗ (4:2) у чемпіонаті України та з «Оболонню» (0:1) у Кубку країни), в яких зіграв без замін та забив один м’яч у ворота ЛНЗ, вивівши «біло-синіх» вперед у середині другого тайму.
Другим в голосуванні став хавбек Володимир Бражко (27%), третім - нападник Назар Волошин (21%).
Фото: fcdynamo.com.