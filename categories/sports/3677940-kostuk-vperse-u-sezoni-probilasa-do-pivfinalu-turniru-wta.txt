Друга «ракетка» України Марта Костюк зіграє в 1/2 фіналу турніру Жіночої тенісної асоціації (WTA) - ATX Open - в Остіні (США) із призовим фондом $259,3 тис.

У чвертьфіналі змагань посіяна під 8-м номером Костюк за майже 2 години завдала поразки Анні-Лєні Фрідзам з Німеччини - 7:6 (8:6), 6:2, передає Укрінформ.
Українка вдруге перемогла Фрідзам в очному протистоянні.
Путівку у свій перший в сезоні фінал Костюк розіграє з переможницею поєдинку між 4-м номером «посіву» американкою Даніель Роуз Коллінз та росіянкою Анною Калінською.
Турнір ATX Open триватиме до 5 березня.
Фото: ATX Open.