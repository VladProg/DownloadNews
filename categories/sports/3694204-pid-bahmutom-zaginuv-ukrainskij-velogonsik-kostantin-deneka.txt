У боях за Бахмут загинув український велогонщик Костянтин Денека, йому було 40 років.

Про це повідомив комітет Верховної Ради України з питань молоді і спорту, передає Укрінформ.
Денека служив в одному зі спецпідрозділів Головного управління розвідки МОУ.
«Костянтин Денека був членом команди Leader Citroen Team, у складі якої вигравав десятки всеукраїнських змагань із велоспорту. Навіть під час нетривалих звільнень боєць не нехтував улюбленою справою та відвідував двоколісні змагання. У вересні Костя приїхав до Бучі, щоб підтримати учасників велопробігу з нагоди Дня міста», — повідомили у Верховній Раді.

Під Бахмутом загинув велогонщик Костянтин Денека.

Був членом команди Leader Citroen Team, у складі якої вигравав десятки змагань із велоспорту. Служив в одному зі спецпідрозділів ГУР.

12 березня йому виповнилося лише 40 років.

Вічна пам'ять! — Комітет молоді і спорту pic.twitter.com/CbvNnODHf5
— Верховна Рада України (@verkhovna_rada) April 10, 2023

Спортсмен загинув 31 березня під Бахмутом внаслідок уламкового поранення. 12 березня йому виповнилося 40 років.