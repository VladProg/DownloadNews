У Малазі (Іспанія) відбулося жеребкування раунду кваліфікації Кубка Біллі Джин Кінг.

Жіноча збірна України з тенісу боротиметься за право зіграти у фінальній частині турніру у протистоянні з командою Румунії, передає Укрінформ.
Матч відбудеться 12-13 квітня. Місце проведення та покриття обиратиме українська команда.
В інших поєдинках зустрінуться: Австралія - Мексика, Швейцарія - Польща, Франція - Велика Британія, США - Бельгія, Японія - Казахстан, Бразилія - Німеччина, Словаччина - Словенія.
Як повідомлялося, збірна України у раунді плей-офф кваліфікації Кубка Біллі Джин Кінг обіграла команду Нідерландів.
Фото: ФТУ.