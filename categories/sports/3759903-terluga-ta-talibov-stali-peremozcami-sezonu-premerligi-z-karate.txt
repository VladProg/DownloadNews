Для Талібова це перше почесне звання в кар’єрі.

Українці Анжеліка Терлюга та Різван Талібов отримали нагороди Grand Winner від Всесвітньої федерації карате (WKF) за підсумками сезону Прем’єр-ліги, передає Укрінформ.
Нагородою Grand Winner відзначають найкращих каратистів сезону на рівні Прем'єр-ліги - головної серії щорічних змагань під егідою WKF. Премії отримують спортсмени, що набрали найбільшу кількість балів на етапах Прем'єр-ліги впродовж року.
Терлюга виграла три етапи Прем’єр-ліги з чотирьох - у Рабаті, Фукуоці та Дубліні в категорії до 55 кг. Титул Grand Winner українка здобула вп’яте.
Щодо Талібова (84+ кг), то він здобув почесне звання вперше в кар’єрі. Українець виборов «золото» на етапах у Фукуоці та Дубліні.
Фото: Getty Images