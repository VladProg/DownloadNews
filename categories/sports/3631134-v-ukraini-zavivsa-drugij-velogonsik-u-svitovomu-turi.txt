Андрій Пономар підписав контракт з «Arkea Samsic».

Український велогонщик Андрій Пономар офіційно підписав контракт із французькою велокомандою «Arkea Samsic», яка з наступного сезону виступатиме у Світовому турі – елітному дивізіоні світового велоспорту, повідомляє прес-служба команди, передає Укрінформ.

Останні два роки Пономарь провів у складі італійської «Drone Hopper Androni Giocattoli», яка виступає в Континентальному турі – другому дивізіоні велоспорту.
Таким чином, Пономар став другим представником України у Світовому турі на даний момент. Зараз Марк Падун виступає за «Education First».

Як повідомляв Укрінформ, велосипедист Марк Падун виграв етап багатоденки в Іспанії і присвятив перемогу Україні.
Фото: team-arkea-samsic.fr