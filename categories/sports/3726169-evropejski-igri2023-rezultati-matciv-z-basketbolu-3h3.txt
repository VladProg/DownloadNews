На Європейських іграх-2023 у Польщі пройшли перші матчі в баскетболі 3х3.

Відбулися поєдинки у групах А та В, передає Укрінформ.
У жінок наша увага прикута до групи В - саме з командою цієї групи зіграє Україна в чвертьфіналі у разі виходу до плей-офф. Після першого ігрового дня тут вже визначились дві команди, які вийдуть до чвертьфіналу - Франція та Чехія виграли по два матчі і тепер в п’ятницю, 23 червня, в останньому турі в очному поєдинку визначать переможця квартету.
У групі А дві перемоги на старті групового етапу здобула Румунія, гарантувавши собі перемогу у групі, а Німеччина та Австрія виграли по одному матчу і в очній грі в останньому турі визначать учасника плей-офф.
У чоловіків з двох перемог стартували Австрія у групі А та Німеччина в групі В. Литва та Румунія святкували по одній перемозі у групі А, а в групі В по разу виграли збірні Польщі та Естонії.
Результати матчів у жінок:
Німеччина - Греція - 17:12
Австрія - Румунія - 14:17
Греція - Австрія - 8:15
Німеччина - Румунія - 13:15
Франція - Латвія - 14:4
Угорщина - Чехія - 15:21
Латвія - Чехія - 12:18
Франція - Угорщина - 22:8.
Результати поєдинків у чоловіків:
Литва - Румунія - 22:13
Австрія - Швейцарія - 21:16
Швейцарія - Румунія - 20:21
Литва - Австрія - 18:22
Сербія - Естонія - 16:17
Німеччина - Польща - 21:20
Сербія - Німеччина - 16:19
Естонія - Польща - 17:21.
Фото: fbu.ua.