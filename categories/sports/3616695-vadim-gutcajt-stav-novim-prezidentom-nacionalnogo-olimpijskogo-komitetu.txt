За його кандидатуру віддали свої голоси 123 делегати.

На ХХХVII звітно-виборній асамблеї НОК новим президентом комітету обрали Вадима Гутцайта, передає Укрінформ.
За його кандидатуру проголосували 123 виборці. Жана Беленюка підтримали 22 людини, за Ігоря Малинського віддали 2 голоси.
Як повідомлялося, на посаду президента НОК претендували троє кандидатів: Жан Беленюк, Вадим Гутцайт й Ігор Малинський. Олена Білосюк свою кандидатуру зняла.
Колишній президент НОК Сергій Бубка, який очолював комітет з 2005-го року, відмовився цьогоріч подавати свою кандидатуру.
Вадим Гутцайт - олімпійський чемпіон з фехтування на Іграх 1992 року в Барселоні, тренер і президент федерації фехтування України. З 2018 року він був директор Департаменту молоді та спорту Київської міської державної адміністрації, з 4 березня 2020 року - міністр молоді та спорту України.