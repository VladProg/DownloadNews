28-річний атакувальний півзахисник київського «Динамо» Жерсон Родрігес виступатиме у футбольному чемпіонаті Туреччини.

«Динамо» та клуб «Сівасспор» підписали орендну угоду, за якою футболіст збірної Люксембургу виступатиме за турецький клуб до кінця сезону-2023/2024, передає Укрінформ.
Жерсон перейшов до «Динамо» влітку 2019 року. У складі української команди хавбек зіграв 53 матчі і забив 9 м’ячів, став чемпіоном, володарем Кубка та Суперкубка України.
Останні два сезони Родрігес також провів в оренді, виступаючи в чемпіонатах Франції («Труа»), Туреччини («Еюспор») та Саудівської Аравії («Аль-Вехда»).
Фото: fcdynamo.com.