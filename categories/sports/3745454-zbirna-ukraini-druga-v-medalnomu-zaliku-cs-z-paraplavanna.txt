Українська команда здобула 55 нагород.

У Манчестері завершився чемпіонат світу з параплавання, передає Укрінформ.
Українська команда здобула 55 нагород – 20 золотих, 13 срібних та 22 бронзові. Україну представляло 42 спортсмени, наша збірна посіла друге місце в медальному заліку, поступившись Італії, в якої на 6 золотих нагород більше.
Також на цьому турнірі українські спортсмени встановили 8 світових рекордів та 2 рекорди Європи. 18 українців стали мультимедалістами турніру.
Цей результат дозволив українській збірній здобути 17 ліцензій на Паралімпійські ігри-2024.
Фото: IPC/Pedro Vasconcelos