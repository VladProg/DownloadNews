З 12-ма медалями завершила виступ на XVІI літньому Європейському юнацькому олімпійському фестивалі (ЄЮОФ) у словенському Мариборі збірна збірна України.

Наші юні атлети мають в активі 1 золоту, 5 срібних та 6 бронзових нагород, передає Укрінформ.
«Золото» для України здобула Ольга Машанєнкова (легка атлетика, 400 м з бар'єрами).
«Срібло» завоювали Ілля Саєнко (легка атлетика, метання списа), Микола Котенко (плавання, 200 батерфляєм), Микита Шеремет (плавання 50 м вільним стилем), Анна Олійник-Корнійко (дзюдо, вагова категорія понад 63 кг) і Іван Рудий (спортивна гімнастика, паралельні бруси).
«Бронзою» відзначилися Христина Опанасенко (дзюдо, до 63 кг), Антон Денисенко (плавання, 200 м на спині), Микола Котенко (плавання, 100 м батерфляєм), Святослав Швед (спортивна гімнастика, паралельні бруси), Іван Рудий( спортивна гімнастика, поперечина), а також змішана команда із дзюдо - Маргарита Мірошніченко (до 48 кг), Крістіна Опанасенко (до 63 кг), Анна Олійник-Корнійко, Дар’я Доля (понад 63 кг), Данило Кравченко (до 60 кг), Тарас Нєльзєв, Артур Амірян (до 81 кг) і Ярослав Омельченко (понад 81 кг).
Господарем наступного, XVIII літнього ЄЮОФ у 2025 році буде місто Скоп’є (Північна Македонія).
Фото: facebook.com/minmolodsport.