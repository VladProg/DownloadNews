Лунін відіграв «на нуль».

«Реал» на Сантьяго Бернабеу обіграв «Гранаду» в матчі 15-го туру чемпіонату Іспанії – 2:0, передає Укрінформ.

Підопічні Карло Анчелотті вийшли вперед в середині першого тайму – Браїм Діас скористався передачею Тоні Крооса. Після перерви Родріго Гоес зіграв на добиванні та збільшив перевагу «Реала».
«Гранада» пішла з поля без забитих м’ячів. Весь матч за «Реал» провів воротар Андрій Лунін. Для українця це сьомий поєдинок цього сезону і четвертий – «на нуль».
«Реал» повернувся на перше місце в Прімері, випереджаючи «Жирону» за додатковими показниками. «Гранада» залишилася на передостанній позиції.
Фото: Getty Images