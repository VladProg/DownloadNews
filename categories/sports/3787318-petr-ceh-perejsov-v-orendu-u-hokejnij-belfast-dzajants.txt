Легенда АПЛ виступатиме в Елітній британській хокейній лізі.

Північноірландський хокейний клуб «Белфаст Гігантс» оголосив про підписання колишнього воротаря «Челсі» та «Арсенала» Петра Чеха, передає Укрінформ.

Перехід відбувся на правах оренди з «Оксфорд Сіті Старс». Таким чином 41-річний голкіпер пішов на підвищення. Клуб зі столиці Північної Ірландії представляє Елітну британську хокейну лігу, тоді як нинішній клуб Петера – «Оксфорд Сіті Старс» – виступає нижчим рівнем, у лізі NIHL.
Це вже четвертий клуб у хокейній кар’єрі Чеха – раніше він виступав за англійські команди «Гілдфорд Фінікс», «Челмсфорд Чіфтенс» та «Оксфорд Сіті Старс».


Легендарний воротар раніше вже зіграв один матч за свою нову команду. У квітні цього року Петр взяв участь у благодійному матчі проти херсонського «Дніпра», завдяки якому вдалося зібрати 65 тисяч фунтів для української організації Ukrainian Hockey Dream.
Фото: belfastgiants.com