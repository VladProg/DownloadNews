Українка Даяна Ястремська достроково завершила виступ на турнірі Жіночої тенісної асоціації (WTA) - Zavarovalnica Sava Portoroz - у Порторожі (Словенія) із призовим фондом $251,75 тис.

У матчі першого кола змагань проти британки Еми Радукану за рахунку 2:6, 3:5 Ястремська відмовилася від боротьби через травму зап'ястя правої руки, передає Укрінформ.
Даяна програла восьмий матч поспіль, не вигравши при цьому жодного сета у своїх суперниць.
Далі Радукану зустрінеться з переможницею матчу між американкою Елізабет Мандлік та Анною-Лєною Фрідсам із Німеччини.
Турнір у Порторожі пройде до 18 вересня.
Фото: btu.org.ua.