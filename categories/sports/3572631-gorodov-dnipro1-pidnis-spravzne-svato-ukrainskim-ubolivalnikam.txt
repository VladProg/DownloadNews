Один з тренерів футболістів «Дніпра-1» Валерій Городов прокоментував переможний матч українського клубу в Нікосії над кіпрським «Аполлоном» (3:1) у Лізі конференцій УЄФА.

Наставник вважає, що українці повністю переграли суперників, передає Укрінформ.
«Ми ретельно готувалися до цієї гри, розбирали дії кожного футболіста «Аполлона». Дуже раді цій перемозі. Думаю, що ми повністю переграли суперника і заслужено виграли. Нам усім дуже важко. Ми півроку без родини і батьківщини, але усі наші футболісти згуртувалися і піднесли справжнє свято для всіх наших українських уболівальників. У цій грі дався взнаки тренувальний процес і загальний досвід, яка «Дніпро-1» отримав в останніх матчах. Зазначу, що наша команда лише будується, і нам потрібен час. У цьому зв'зку хочу подякувати нашим вболівальникам. Для нас їхня підтримка дуже важлива», - заявив Городов.
Турнірне становище у квартеті Е Ліги конференцій: «Алкмаар» (Нідерланди) - 6 очок, «Дніпро-1» - 3, «Аполлон» - 1, «Вадуц» (Ліхтенштейн) - 1.
Фото: scdnipro1.com.ua.