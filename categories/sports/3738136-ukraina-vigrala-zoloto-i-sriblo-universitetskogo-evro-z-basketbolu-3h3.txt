У Дебрецені (Угорщина) завершився чемпіонат Європи з баскетболу 3х3 серед команд вищих навчальних закладів.

Турнір успішно склався для українських команд, які здобули золоті та срібні нагороди, передає Укрінформ.
У чоловічих змаганнях Україну представляла збірна Сумського державного університету, за яку виступали Ігор Стародуб, Ілля Кабацюра, Євген Балабан та Сергій Старцев.
У півфіналі українські баскетболісти обіграли представників Рупінського коледжу з Ізраїлю - 21:12, а ось у вирішальному матчі поступились команді литовського університету Вітовта Великого - 10:21.
У жіночій сітці за Україну грала команда Прикарпатського національного університету імені Василя Стефаника (Анжеліка Ляшко, Дарья Кононученко, Вероніка Космач та Вероніка Любінець).
Наші дівчата завершили виступи тріумфально. У півфіналі українки здолали команду університету Західної Бретані (Франція) - 17:7, а у фінальному матчі - румунський універсистет Пітешті - 19:16.
Додамо, що чемпіонат Європи з баскетболу 3х3 серед команд вищих навчальних закладів був відбірковим на університетський Кубок світу-2023. Місце його проведення оголосять. Минулого року в жовтні жіноча команда Прикарпатського національного університету імені Василя Стефаника дійшла до чвертьфіналу.
Фото: fbu.ua.