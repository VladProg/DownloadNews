Союз європейських футбольних асоціацій значно розширить застосування системи відеодопомоги арбітрам (VAR) у єврокубкових поєдинках у нинішньму та наступному сезонах.

Так, у сезоні-2023/2024 у Лізі чемпіонів, Лізі Європи та Лізі конференцій технологія VAR буде додатково використана у 239-х матчах, передає Укрінформ.
Система VAR була успішно застосована в поєдинках нещодавнього попереднього раунду Ліги чемпіонів, який проходив в Ісландії, і тепер діятиме по всій Європі в зустрічах 1-го та 2-го відбірковх раундів.
Технологія VAR також уперше буде застосована у кваліфікації Ліги Європи та Ліги конференцій. VAR буде використана у 3-у відбірковому раунді ЛЄ та у раунді плей-офф ЛК.
У нинішній Лізі чемпіонів VAR уперше застосовуватиметься у всіх відбіркових раундах, а загальна кількість матчів турніру з використанням цієї технології порівняно з сезоном-2022/2023, коли до третього відбірного використання раунду VAR не передбачалося, зросте на 63.
У рамках нового циклу клубних турнірів із сезону-2024/2025 технологія VAR, як і раніше, використовуватиметься на всіх стадіях Ліги чемпіонів, а також буде введена з першого відбіркового раунду Ліги Європи. За умови відповідного техніко-економічного обгрунтування через велику кількість матчів технологія VAR також може бути введена до раунду плей-офф кваліфікації Ліги конференцій наступного сезону.
З моменту впровадження VAR на стадії плей-офф Ліги чемпіонів у сезоні-2018/2019 УЄФА провів загалом 1648 матчів із цією технологією у своїх турнірах для клубів та збірних.
Фото: uaf.ua.