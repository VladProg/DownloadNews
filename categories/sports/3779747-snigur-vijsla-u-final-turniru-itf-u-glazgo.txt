Українка Дар'я Снігур (№133 світового рейтингу) боротиметься за титул хардового турніру Міжнародної федерації тенісу (ITF) у Глазго (Велика Британія).

У півфіналі змагань 3-м номер «посіву» Снігур за 1,5 години обіграла посіяну під 2-м номером британку Гаррієт Дарт (№144) - 6:4, 6:4, передає Укрінформ.
Суперницею українки у фіналі буде переможниця протистояння між Моною Бартель з Німеччини (№277) та британкою Мінг Сюй (№1228).
Вирішальний поєдинок у Глазго відбудеться 29 жовтня.
Фото: btu.org.ua.