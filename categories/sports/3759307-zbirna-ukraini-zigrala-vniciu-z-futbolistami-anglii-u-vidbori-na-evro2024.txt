Національна збірна України з футболу провела четвертий поєдинок у відбірковому циклі чемпіонату Європи.

«Синьо-жовті» на стадіоні «Тарчинський-Арена» у Вроцлаві (Польща) зіграли внічию з командою Англії - 1:1, передає Укрінформ.
Олександр Зінченко відкрив рахунок на 26-й хвилині після прострільної передачі з правого флангу Юхима Коноплі. До перерви паритет відновив захисник «Манчестер Сіті» Кайл Вокер, який скористався пасом Гаррі Кейна на 41-й хвилині.
В іншому матчі відбіркової групи С в Скоп'є Північна Македонія о 21.45 прийматиме Італію.
Турнірне становище у відбірковій групі С Євро-2024: Англія - 13 очок (після 5-ти ігор), Україна - 7 (4), Італія - 3 (2), Північна Македонія - 3 (3), Мальта - 0 (4).
Фото: uaf.ua.