29 липня чоловіча національна збірна України з баскетболу проведе свій перший контрольний матч під час літнього тренувального табору.

Наша команда протистоятиме триразовим чемпіонам Європи, призерам чемпіонату світу та Олімпійських ігор збірній Литви, передає Укрінформ.
Матч проходитиме на майданчику оппонентів - на Kalnapilis Arena у Паневежисі, передає Укрінформ. Це буде перша гра для збірної України під керівництвом нового головного тренера Віталія Степановського.
Збірна України, нагадаємо, розпочала тренувальний збір 15 липня у Ризі (Латвія). Українці готуються до пре-кваліфікації Олімпійських ігор.
Головний тренер литовської збірної Казіс Масквітіс визначився зі складом з 12 гравців, які візьмуть участь у матчі: Міндаугас Кузмінскас, Донатас Мотеюнас, Тадас Седекерскіс, Томас Дімша, Еймантас Бенджюс, Маргаріс Нормантас, Ейгардіс Жукаускас, Донатас Тароліс, Вайдас Каріняускас, Габрелюс Малдунас, Матас Йогела та Дейвідас Сервідіс.
Відзначимо, що не візьме участі в матчі досвідчений центровий, гравець НБА Йонас Валанчюнас, який лише днем раніше приєднався до табору команди. Не допоможе литовцям нинішнього літа зірковий бігмен «Сакраменто Кінгз» Домантас Сабоніс.
Збірна Литви готується до виступу у фінальній частині чемпіонату світу-2023.
Матч Литва - Україна у прямому етері транслюватиме телеканал XSPORT. Початок поєдинку о 19.30.
Фото: fbu.ua.