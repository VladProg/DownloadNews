Українець Дудченко фінішував 17-им.

У чеському Нове-Мєсто у перший змагальний день сьомого етапу Кубка світу з біатлону відбулась чоловіча спринтерська гонка, передає Укрінформ.

Перемогу у гонці святкував лідер загального заліку норвежець Йоганнес Бьо, його брат Тар'єй Бо фінішував другим, «бронза» також у норвежця - Ветла Шостада Крістіансена.

Єдиним українцем з двома «нулями» на стрільбі став Антон Дудченко. Він фінішував сімнадцятим та показав другий топрезультат у кар'єрі на цьому рівні. Рекордом українця залишається п'яте місце індивідуальної гонки в Антгольці в сезоні 2020/21.

Дмитро Підручний посів 32-е місце, Артем Прима – 35-ий, Богдан Цимбал фінішував 43-ім, Денис Насико – 75-ий.

Як повідомляв Укрінформ, завтра, 3 березня відбудеться жіночий спринт, старт гонки о 17:10 за Києвом.
Фото: Getty Image