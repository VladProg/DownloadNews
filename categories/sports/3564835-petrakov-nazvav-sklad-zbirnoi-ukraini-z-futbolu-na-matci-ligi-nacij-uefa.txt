Головний тренер національної футбольної збірної України Олександр Петраков оголосив список з 25-ти гравців, викликаних на вересневий збір команди для підготовки та участі у трьох матчах Ліги націй УЄФА.

Як повідомляє прессекретар збірної Олександр Гливинський, наставник «синьо-жовтих» також оприлюднив резерв національної команди, до якого ввійшли шестеро виконавців, передає Укрінформ.
Склад збірної України:
воротарі - Георгій Бущан («Динамо», Київ), Дмитро Різник («Ворскла», Полтава), Андрій Лунін («Реал» Мадрид, Іспанія);
захисники - Олександр Караваєв, Олександр Тимчик, Ілля Забарний (усі - «Динамо», Київ), Микола Матвієнко, Сергій Кривцов, Валерій Бондар, Богдан Михайліченко (усі - «Шахтар», Донецьк), Віталій Миколенко («Евертон», Англія), Тарас Качараба («Славія», Чехія);
півзахисники - Тарас Степаненко, Михайло Мудрик, Олександр Зубков (усі - «Шахтар», Донецьк), Сергій Сидорчук, Віктор Циганков, Микола Шапаренко (усі - «Динамо», Київ), Олександр Піхальонок («Дніпро-1»), Андрій Ярмоленко («Аль-Айн», ОАЕ), Руслан Малиновський («Аталанта», Італія), Олександр Зінченко («Арсенал», Англія), Віктор Коваленко («Спеція», Італія);
нападники - Роман Яремчук («Брюгге», Бельгія), Артем Довбик («Дніпро-1»).
Резерв:
Артем Беседін («Динамо», Київ), Олексій Гуцуляк, Едуард Сарапій (обидва - «Дніпро-1»), Єгор Назарина («Зоря», Луганськ), Едуард Соболь («Брюгге», Бельгія), Данило Ігнатенко («Бордо», Франція).
Національна команда розпочне свій збір 16 вересня у Варшаві. За п'ять днів, 21-го числа, «синьо-жовті» проведуть перший із трьох запланованих на вересень матчів - у Глазго проти Шотландії.
Фото: uaf.ua.