11 медалей - так потужно стартували юні українські стрибуни у воду на X Кубку Ulla-Klinger у німецькому Аахені.


Першого дня змагань наша збірна здобула 6 золотих, 3 срібні та 2 бронзові нагороди, передає Укрінформ.
«Золото» виграли Назарій Кононенко (вишка, група С), Дар’я Тертична (трамплін 1 м, група D), Єгор Ткаченко (трамплін 1 м, група D), Дмитро Качанов (трамплін 3 м, група В), Іван Полішвайко і Єгор Ткаченко (трамплін 3 м, синхрон, групи D/C), Дар’я Тертична і Аліна Полонець (трамплін 3 м, синхрон, групи D/C).
«Срібло» в активі Дар’я Полякова (трамплін 1 м, група D), Іван Ананьєв (трамплін 1 м, група D), Валерій Малєєв (трамплін 3 м, група В). «бронзу» завоювали Іван Полішвайко (вишка, група С) та Аліна Полонець (трамплін 1 м, група D).
За нагороди турніру змагаються 110 спортсменів з 9-ти країн світу - України, Німеччини, Бельгії, Норвегії, Хорватії, Фінляндії, Швейцарії, Нідерландів, Чехії.
Збірну України представляють 12 мтрибунів віком від 10-ти до 14-ти років, для яких це перший міжнародний старт такого рівня.
Фото: facebook.com/minmolodsport.