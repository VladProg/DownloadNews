В іншому разі українця зобов'яжуть боксувати з обов'язковим претендентом.

Президент WBA Жилберто Мендоса оголосив, що у сторін є час надати контракти на проведення поєдинку до 1 квітня, передає Укрінформ.

В іншому разі WBA відмовиться від відтермінування обов'язкового бою між Усиком та Дюбуа.
Відтак бій українця з Ф'юрі, навіть у разі його погодження пізніше, втратить статус поєдинку за абсолютного чемпіона — за відмову боксувати проти Дюбуа українця позбавлять поясу організації.
Переговори між Усиком і Ф'юрі, що на двох володіють чотирма основними титулами в дивізіоні, тривають від минулого року. Представники двох боксерів досі не узгодили остаточної дати проведення бою, що попередньо має відбутися на лондонській арені «Вемблі».

Як повідомляв Укрінформ, Усик погодився на нерівний розподіл грошей від бою з британцем. Згідно з новою угодою, Ф'юрі отримає 70 відсотків від гонорару, Усик — тільки 30.
Фото: Getty Image