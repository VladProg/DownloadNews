В андеркарді боксуватиме українець Владислав Сіренко.

Американець Райан Гарсія (23-0, 19 КО) проведе поєдинок проти Джервонти Девіса (27-0, 25 КО) 15 квітня у Лас-Вегасі у вазі до 61,6 кг, повідомляє Майк Коппінджер у Твіттері, передає Укрінформ.

До цього Гарсія проведе бій 28 січня проти Мерсіто Гести (33-3-3, 17 КО). Поєдинок відбудеться у першій напівсередній вазі в американському Фініксі.
До бою проти Гарсії Девіс битиметься з непереможеним домініканцем Ектором Гарсією (16-0, 10 КО). Поєдинок відбудеться 7 січня у Вашингтоні.

В андеркарді бою Гарсія-Девіс ймовірно боксуватиме непереможений український боксер Владислав Сіренко (19-0, 16 КО), про це раніше повідомив його тренер Алі Башир.
Як повідомляв Укрінформ, востаннє Сіренко виходив на ринг у грудні 2021 року. Тоді він технічним нокаутом здолав Андрія Руденка.
Фото: Getty Image