Футболіст приїде в табір до Циганського Короля на 4 тижні.

Чемпіон WBC у надважкій вазі Тайсон Ф’юрі (33-0-1, 24 КО) планує залучити ексфорварда збірної Англії та «Манчестер Юнайтед» Вейна Руні для підготовки до бою з володарем титулів WBA, WBO та IBF Олександром Усиком (20-0, 13 КО), повідомляє itv, передає Укрінформ.

«Я говорив з Вейном вчора ввечері, і він готовий до цього. Він правша, але повинен змінитися на лівшу. Ми збираємось залучити Руні для підготовки до бою з Усиком. Ні, це не жарт, це серйозно. Він збирається приїхати до табору приблизно на чотири тижні, щоб допомогти мені», - сказав Ф’юрі.

Раніше Ф’юрі подякував Руні за підтримку після поєдинку з Дереком Чісорою. «Циганський король» жартома запропонував легенді «Манчестер Юнайтед» провести спаринг.
Поєдинок Усик – Ф’юрі відбудеться наприкінці лютого, або на початку березня наступного року.

Як повідомляв Укрінформ, Тайсон Ф’юрі здобув перемогу над Дереком Чісорою.
Фото: Getty Image