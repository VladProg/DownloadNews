Друга «ракетка» України Віталій Сачко вийшов до другого кола турніру Асоціації тенісистів професіоналів (АТР) серії Challenger - TK Sparta Prague Open - у Празі (Чехія) із призовим фондом €73 тис.

У стартовому колі змагань Сачко упевнено переграв бельгійця Міхаеля Гертса - 6:1, 6:1, передає Укрінформ.
Тенісисти провели на корті 1 годину 20 хвилин.
За вихід до чвертьфіналу Сачко зійдеться з чехом Якубом Меншиком, який у свою чергу взяв гору над лідером «посіву» Раду Алботом з Молдови - 7:6 (7:4), 4:6, 6:3.
Турнір у чеській столиці пройде до 14 травня.
Фото: BTU.