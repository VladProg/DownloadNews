За підсумками змагань Ковтун набрав 83,032 бали.

Український гімнаст Ілля Ковтун посів третє місце на чемпіонаті Європи зі спортивної гімнастики в особистому багатоборстві, передає Укрінформ.
За підсумками змагань Ковтун набрав 83,032 бали та відстав від переможця, турецького спортсмена Адема Асіла майже на два бали. Другим став британець Джейк Джарман.
Для Ковтуна цей подіум став другим на чемпіонатах Європи в особистому багатоборстві, після третього місця два роки тому.
Таким чином, він став третім українським гімнастом в історії, після Олега Верняєва та Ігоря Коробчинського, в якого більше однієї медалі ЧЄ в особистому багатоборстві.
Як повідомляв Укрінформ, Олімпійський чемпіон Олег Верняєв розповів, як проходить його повернення до професійного спорту.
Фото: noc-ukr.org