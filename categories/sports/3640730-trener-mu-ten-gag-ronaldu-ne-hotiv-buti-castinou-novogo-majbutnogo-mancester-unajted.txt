Головний тренер «Манчестер Юнайтед» відповів на питання, про розірвання контракту з Кріштіану Роналду.

Він це зробив в розмові з Мanchester Evening News, передає Укрінформ.
«Я не звертаю на це уваги. Не хочу витрачати енергію, це минуле. Ще раз, він зробив те, що зробив. Ми рухаємося вперед та готуємося, у нас попереду матчі. Хочемо досягти успіху в сезоні, тому зосереджуємося на цьому», - сказав Тен Гаг.
Як повідомлялося, португальський форвард Кріштіану Роналду розкритикував керівництво «МЮ» і партнерів по команді в інтерв'ю журналісту Пірсу Моргану. Після цього команда і гравець розірвали угоду за згодою сторін. Зараз португалець перебуває в статусі вільного агента.
Фото: telegraph.co.uk