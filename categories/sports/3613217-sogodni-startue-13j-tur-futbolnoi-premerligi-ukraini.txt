П'ятьма поєдинками у неділю, 13 листопада, розпочинається 13-й тур чемпіонату України з футболу серед команд Прем'єр-ліги (УПЛ).

О 13.00 зіграють полтавська «Ворскла» та «Дніпро-1», «Олександрія» та рівненський «Верес», передає Укрінформ.
У перший ігровий день туру, о 15.00, також зустрінуться донецький «Шахтар» та луганська «Зоря», київське «Динамо» та ковалівський «Колос», харківський «Металіст 1925» та «Інгулець» із Петрового.
У понеділок, 14 листопада, зійдуться харківський «Металіст» та криворізький «Кривбас» (13.00), одеський «Чорноморець» та «Львів» (14.00), львівський «Рух» та закарпатський «Минай» (15.00).
У турнірній таблиці УПЛ лідирує «Дніпро-1» - 31 очко (після 11-ти ігор). Другим йде «Шахтар» - 26 (10), далі - «Зоря» - 22 (11), «Олександрія» - 20 (10) та «Динамо» - 19 (10).