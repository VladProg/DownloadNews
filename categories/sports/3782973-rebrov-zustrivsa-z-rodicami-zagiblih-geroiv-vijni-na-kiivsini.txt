Головний тренер національної команди також влаштував автограф-сесію.

Наставник збірної України з футболу Сергій Ребров зустрівся із родичами героїв, які загинули на війні проти російської агресії, повідомляє пресслужба УАФ, передає Укрінформ.
Коуч відвідав Золочівську сільську територіальну громаду на Київщині, де відкрили футбольний майданчик. Мати загиблого воїна Віктора Ярмоли Оксана раніше запросила тренера на відкриття. Оксана Ярмола стала ініціатором спорудження майданчика, віддавши для будівництва всю суму державної компенсації за загиблим сином.

Ребров вручив м’ячі з автографами та пам’ятні сувеніри рідним 17 загиблих вихідців Золочівської громади.
Доньці загиблого героя Сергія Драгомерецького, на честь якого заплановано проведення футбольного турніру, наставник збірної України вручив іменну футболку Олександра Зінченка та м’яч із автографами футболістів національної команди.
Фото: uaf.ua