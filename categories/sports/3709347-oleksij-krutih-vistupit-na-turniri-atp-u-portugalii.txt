Перша «ракетка» України Олексій Крутих зіграє в основній сітці змагань Асоціації тенісистів-професіоналів (ATP) у португальському місті Оейраш із призовим фондом 73 000 євро.

У першому раунді суперником Олексія (№177 ATP) стане п’ятий сіяний Факундо Баньїс (123) з Аргентини, передає Укрінформ.
Поєдинок між 23-річним українцем та 33-річним аргентинцем, який 2016 року посідав 55-те місце світового рейтингу, запланований на 16 травня.
Тенісний турнір Oeiras Open 4 триватиме до 20 травня.
Фото: tennisua.org.