Польща робитиме все можливе, аби блокувати повернення росії і білорусі до міжнародних спортивних змагань.

Про це заявив міністр спорту і туризму РП Каміль Бортнічук на зустрічі з послом України у Польщі Василем Зваричем, передає Укрінформ із посиланням на сторінку польського міністерства у Фейсбуці.
“Ми продовжуємо наші дипломатичні зусилля, щоб зупинити рішення, які можуть уможливити повернення росіян і білорусів у світовий спорт у найближчому майбутньому. Нам потрібно реагувати негайно і жорстко”, - зазначив Бортнічук.

Як повідомлялося, у лютому МОК рекомендував міжнародним федераціям усунути росіян від змагань через повномасштабну військову агресію росії проти України.
Відтоді членство росії в більшості міжнародних спортивних федерацій було призупинено, а російських спортсменів виключено з міжнародних змагань.
Міністр молоді та спорту Вадим Гутцайт заявляв, що проти російських і білоруських спортсменів запроваджені 134 спортивні санкції.
Фото: Ministerstwo Sportu i Turystyki