Головний тренер «Челсі» Маурісіо Почеттіно оцінив рівень своєї команди і порівняв її з колективом Томаса Тухеля.


Він сказав про це журналісту Скотту Троттеру, передає Укрінформ.
«Томас Тухель прийшов у інший проєкт - у проєкт, який вже був побудований. Ми ж приєдналися до проєкту, в якому змінилося керівництво - ось у чому різниця. Чи повинні ми перемагати в кожному матчі, тому що ми «Челсі»? Так, але ми не той «Челсі», який вигравав Лігу чемпіонів або АПЛ. З часом ми побудуємо щось на майбутнє», - цитує слова Почеттіно журналіст Скотт Троттер.
Як повідомлялося, сьогодні «Челсі» Михайла Мудрика прийме «Астон Віллу» в 6-му турі АПЛ. У разі перемоги підопічні Почеттіно можуть піднятися на 9-те місце.
Фото: Getty Images