На п'єдесталі пошани також опинилися Олена Білосюк та Олександра Меркушина.

У селі Яворів Львівської обл. продовжилася перша частина зимового чемпіонату України з біатлону, повідомляє прес-служба федерації, передає Укрінформ.

У гонці переслідування, яку через густий туман довелось перенести на 20 хвилин, вдалося перемогти Анні Кривонос, яка, маючи чотири промахи, стала найвлучнішою в гонці разом з Юлією Городною.

Олена Білосюк спромоглась повторити свій вчорашній результат – друге місце, третьою стала Олександра Меркушина.

Завтра на чемпіонаті день відпочинку, а в неділю спортсмени проведуть змішану естафету.
Як повідомляв Укрінформ, Руслан Ткаленко здобув перемогу у гонці переслідування серед чоловіків.
Фото: biathlon.com.ua