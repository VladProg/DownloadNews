Гра відбудеться на стадіоні «Динамо» імені Валерія Лобановського 21 листопада.

Матч 14-го туру УПЛ «Верес» – «Динамо» перенесли із Рівного до Києва, повідомляє прес-служба «Вересу», передає Укрінформ.

Матч зіграють на стадіоні «Динамо» імені Валерія Лобановського 21 листопада. Початок – о 14:00.
«Верес» просив провести цю зустріч із уболівальниками у Рівному, але Комітет зі стадіонів та безпеки проведення змагань УАФ відхилив цю пропозицію.
«Динамо» та «Верес» сусіди за турнірною таблицею УПЛ. Кияни йдуть п’ятими, випереджаючи на 3 очки клуб із Рівного, який посідає 6-е місце.

Як повідомляв Укрінформ, у минулому турі «Динамо» зіграло внічию з «Колосом», «Верес» поступився «Олександрії».
Фото: upl.ua