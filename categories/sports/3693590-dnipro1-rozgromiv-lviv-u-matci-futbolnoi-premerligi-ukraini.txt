Футболісти «Дніпра-1» завдали поразки «Львову» у поєдинку 20-го туру чемпіонату України серед команд Прем'єр-ліги.

Матч на стадіоні «Авангард» в Ужгороді завершився на користь дніпрян з рахунком 5:2, передає Укрінформ.
М'ячі забили Олексій Гуцуляк (7, 44 хвилини), Артем Довбик (41, 90+2) та Едуард Сарапій (84) - у «Дніпра-1», Ярослав Богунов (63) та Артем Мільченко (81) - у складі «Львова».
Програму туру завершує поєдинок ковалівського «Колоса» з харківським «Металістом 1925».
Результати попередніх матчів туру:
«Ворскла» (Полтава) - «Інгулець» (Петрове) - 1:0
гол: Василь Кравець (49-та хвилина);
«Динамо» (Київ) - «Минай» - 2:0
голи: Антон Царенко (35), Владислав Ванат (62);
«Кривбас» (Кривий Ріг) - «Зоря» (Луганськ) - 1:0
гол: Ріфет Капич (50);
«Шахтар» (Донецьк) - «Металіст» (Харків) - 1:0
гол: Артем Бондаренко (64);
«Рух» (Львів) - «Верес» (Рівне) - 0:0
«Олександрія» - «Чорноморець» (Одеса) - 1:1
голи: Кирило Ковалець (69) - Даніель Алефіренко (36).
У турнірній таблиці УПЛ лідирує «Шахтар», у якого 46 очок (після 19-ти ігор), далі - «Дніпро-1» - 45 (19), «Зоря» - 40 (20), «Динамо» - 39 (20) та «Олександрія» - 32 (19).
Фото: СК «Дніпро-1».