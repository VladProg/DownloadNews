Півзахисник мадридського «Реала» отримає нагороду Golden Boy.

Англійський півзахисник мадридського «Реала» Джуд Беллінгем визнаний найкращим молодим гравцем 2023 року за версією видання Tuttosport, передає Укрінформ.

На Golden Boy-2023 Беллінґем отримав 97% голосів - 485 з 500. Нагороду 20-річний футболіст отримає 4 грудня на спеціальній церемонії в Турині.
У 2023 році Джуд Беллінгем виступав за 2 клуби: «Боруссію» Дортмунд та «Реал» Мадрид. У складі «джмелів» англієць став найкращим гравцем сезону 2022/23 в Бундеслізі та посів з командою 2-ге місце у чемпіонаті.

У 14 матчах за «Реал» півзахисник відзначився 13 забитими м'ячами та 3 гольовими передачами.

До складу журі, яке обирало переможця, входили 50 авторитетних журналістів найпрестижніших європейських видань.
Фото: Getty Images