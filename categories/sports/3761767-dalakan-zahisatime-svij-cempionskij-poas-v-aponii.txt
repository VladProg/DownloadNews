Суперник українця - обов’язковий претендент Сеїго Акуї.

Чемпіон WBA у найлегшій вазі Артем Далакян (22-0, 15 КО) проведе бій проти обов’язкового претендента Сеїго Акуї (18-2-1, 11 КО), повідомляє BoxRec, передає Укрінформ.
Бій заплановано на 15 листопада в Японії. Місцем проведення обрали арену Кокугікан.
8 вересня мали відбутися промоутерські торги, проте команди боксерів повідомили, що досягли згоди щодо проведення бою.
Для Далакяна це буде 23-й бій на професійному ринзі. Востаннє він боксував 28 січня 2023 року, коли в Лондоні провів захист свого чемпіонського титулу в бою проти Давіда Хіменеса. Далакян виграв одноголосним рішенням суддів.
Для українського боксера це був шостий захист його чемпіонського титулу.
Фото: instagram.com/artem.dalakyan