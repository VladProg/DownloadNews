Українки втратили шанси на підвищення в Лізі націй.

Жіноча збірна України мінімально поступилася Польщі - 0:1 в номінально домашньому матчі 5-го туру Ліги націй, передає Укрінформ.
Єдиний гол у зустрічі на 10-й хвилині забила Адріана Ахцинська.
Після цієї поразки збірна України втратила будь-які шанси поборотися за вихід у вищий дивізіон Ліги націй. За тур до кінця команда Володимира Пятенка посідає третє місце в групі з Польщею, Сербією та Грецією.
Наразі «жовто-сині» з трьома очками в активі перебувають на останній, четвертій сходинці в рейтингу команд, що посіли треті місця. Для того, щоб зіграти в плей-оф пониження у класі, потрібно піднятися з останнього місця в рейтингу.

Як повідомляв Укрінформ, у вівторок, 5 грудня, збірна України на виїзді зіграє проти Сербії.
Фото: uaf.ua