У Ташкенті (Узбекистан) стартував XXXV чемпіонат світу з дзюдо.

У перший день змагань розіграли два комплекти нагород - у чоловіків у ваговій категорії до 60 кг та у жінок (48 кг), передає Укрінформ.
Шестиразовим чемпіоном світу став олімпійський чемпіон японець Наохіса Такато, який у фіналі переміг Аріунболда Енхтайвані з Монголії. Бронзові медалі здобули Єлдос Смєтов із Казахстану та представник Китайського Тайбею Ян Юнвей.
Українці Артем Лесюк та Дільшот Халматов програли у 1/16 фіналу.
У жінок «золото» чемпіонату світу вдруге поспіль виграла Нацумі Цунода з Японії. «Срібло» - у німкені Катарини Менц, бронзовими призерами стали італійка Ассунта Скутто та Абіба Абужакинова з Казахстану. Українки у цій вазі не виступали.
Чемпіонат світу-2022 з дзюдо пройде до 13 жовтня.