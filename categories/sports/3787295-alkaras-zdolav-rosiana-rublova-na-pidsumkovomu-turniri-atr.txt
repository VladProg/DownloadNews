Іспанець жодного разу не віддав своєї подачі за матч.

Друга ракетка світу Карлос Алькарас виграв перший матч на Підсумковому турнірі АТР 2023, який проводиться на хардових покриттях у Турині (Італія), передає Укрінформ.

У другому турі Червоної групи іспанець у двох сетах обіграв «нейтрального» тенісиста Андрєя Рубльова (АТР 5) - 7:5, 6:2. Матч тривав 1 годину та 15 хвилин.

Це була друга зустріч тенісистів. Рахунок став рівним, 1:1
У Червоній групі Алькарас і Рубльов грають разом з Александром Звєрєвим та ще одним «нейтралом» Даніілом Медведєвим.

В останньому третьому турі квартету Карлос зустрінеться з Медведєвим, а Рубльов проведе поєдинок проти Звєрєва. Всі 4 тенісисти зберігають шанси на вихід у плей-оф Підсумкового турніру АТР 2023.
Фото: Getty Images