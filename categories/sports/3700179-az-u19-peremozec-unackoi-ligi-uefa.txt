У фіналі нідерландці розгромили «Хайдук».

У вирішальному матчі Юнацької ліги УЄФА зустрічалися «АЗ» U-19 та «Хайдук» U-19, передає Укрінформ.

Нідерландці володіли перевагою у першому таймі, але зуміли відкрити рахунок лише в самому його кінці. Нападник Джейден Аддаї реалізував пенальті перед перервою.
Після перерви «АЗ» оформив розгром. Дублями відзначилися Ернест Поку та Мекс Мердінк.
«АЗ» вперше перемагає в Юнацькій лізі УЄФА, стаючи першим клубом з Нідерландів, який здобув даний трофей. Торік у фіналі перемогла «Бенфіка».

Як повідомляв Укрінформ, до стадії 1/8 фіналу Юнацької ліги УЄФА дійшов «Рух», львів’яни поступилися «Мілану» (0:1), який потім у півфіналі програв «Хайдуку» (1:3).
Фото: Getty Image