Контрольно-дисциплінарний комітет Україської асоціації футболу (УАФ) розглянув матеріал справи щодо висловлювання нападника «Динамо» Владислава Ваната після матчу 16-го туру УПЛ против «Інгульця», що пройшов 4 березня.

За «прояви дискримінації» комітет відсторонив гравця від участі у змаганнях на 3 (три) матчі та на 2 (два) матчі умовно, а також зобов’язав «Динамо» сплатити обов’язковий грошовий внесок у розмірі 100 000 грн, передає Укрінформ.
Рішення може бути оскаржене до апеляційного комітету УАФ.
Поєдинок «Динамо» - «Інгулець» закінчився поразкою киян - 0:2. Після фінального свистка Владислав Ванат заявив, що він не побачив у жодному з топових чемпіонатів, щоб жінки судили чоловічі ігри. Головною суддею поєдинку була відома українська футбольна арбітриня Катерина Монзуль.
Фото: fcdynamo.com/news.