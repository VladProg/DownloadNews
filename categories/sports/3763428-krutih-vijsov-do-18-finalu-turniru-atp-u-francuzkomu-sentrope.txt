Друга «ракетка» України Олексій Крутих пробився до другого кола турніру Асоціації тенісистів професіоналів (АТР) серії Challenger - Saint-Tropez Open - у Сен-Тропе (Франція) із призовим фондом €145 тис.

На старті основної сітки змагань Крутих у трьох сетах на тай-брейку здобув вольову перемогу над шведом Еліасом Імером - 2:6, 6:3, 7:6 (7:1), передає Укрінформ.
Наступним суперником українця буде посіяний під другим номером австрієць Себастьян Офнер, який взяв гору над італійцем Лукою Нарді (6:4, 6:4).
Турнір Saint-Tropez Open пройде до 24 вересня.
Фото: Saint-Tropez Open.