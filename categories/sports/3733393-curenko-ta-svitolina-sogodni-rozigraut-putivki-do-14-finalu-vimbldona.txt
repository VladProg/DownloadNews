У Лондоні (Велика Британія) триває Вімблдонський турнір - третій у сезоні із серії Grand Slam.

На сьомий день змагань заплановано поєдинки за участю шістьох українських тенісисток, передає Укрінформ.
В 1/8 фіналу одиночного розряду Леся Цуренко зійдеться з посіяною під 4-м номером американкою Джессікою Пегулою, а Еліна Світоліна зіграє проти білоруски Вікторії Азаренко (19).
У парному розряді виступлять Катерина Байндл та Ангеліна Калініна, у змішаному - Марта Костюк та Людмила Кіченок.
Вімблдонський турнір триватиме до 16 липня.
На фото: Леся Цуренко (btu.org.ua).