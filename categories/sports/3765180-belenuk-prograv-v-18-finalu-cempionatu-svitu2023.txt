Олімпійський чемпіон та народний депутат України Жан Беленюк зазнав поразки в 1/8 фіналу чемпіонату світу-2023 з греко-римської боротьби у Белграді.


У ваговій категорії до 87 кг українець поступився лідеру посіву Алі Дженгізу з Туреччини – 1:3, повідомляє Укрінформ.
Беленюк зберігає шанси на потрапляння у втішні сутички, де будуть розіграні медалі та ліцензії на Олімпіаду-2024.
Для цього потрібно, щоб Дженгіз дійшов до фіналу. Втішні та медальні сутички у цій вазі пройдуть 24 вересня.
Як повідомлялося, на старті Жан переміг американця Зака Браунгеля.
На рахунку Беленюка «золото» та «срібло» Олімпіади, а також 4 нагороди ЧС – 2 «золота», «срібло» та «бронза».
Фото: facebook.com/pg/beleniuk