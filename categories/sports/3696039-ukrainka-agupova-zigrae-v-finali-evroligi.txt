Клуб українки у півфіналі обіграв італійський «Скіо».

«Фенербахче», за який виступає українка Аліна Ягупова, вп’яте за останні 11 сезонів зіграє у фіналі жіночої Євроліги, передає Укрінформ.
У півфіналі турецький клуб переміг італійський «Скіо» із рахунком 77:70. Ягупова відіграла 23 хвилини, набрала 12 очок, зробила 4 підбирання та віддала 3 асисти.
У фіналі «Фенербахче» зіграє з переможцем пари «Прага» - «Мерсін».
Раніше турецький клуб грав у фіналі в 2013-му, 2014-му, 2017-му та 2022-му, одного разу не досягнувши успіху.

Як повідомляв Укрінформ, Ягупова - дворазова MVP жіночої Євроліги (2020, 2021).
Фото: Getty Image