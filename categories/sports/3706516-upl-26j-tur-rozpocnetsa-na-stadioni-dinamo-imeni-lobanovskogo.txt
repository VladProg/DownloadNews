Вітчизняні футбольні клуби продовжать боротьбу в чемпіонаті України серед команд Прем'єр-ліги поєдинками 26-го туру, які пройдуть 13-15 травня.

У суботу, 13 травня, тур відкриє матч на столичному стадіоні «Динамо» імені Валерія Лобановського, де о 14.00 зустрінуться футболісти київського «Динамо» та одеського «Чорноморця», передає Укрінформ.
Перший ігровий день продовжить поєдинок «Інгульця» з Петрового та донецького «Шахтаря» (17.00).
У неділю, 14 травня, тур продовжиться матчами харківського «Металіста» із луганською «Зорею» (13.00), «Львова» з полтавською «Ворсклою» (13.00), рівненського «Вереса» з харківським «Металістом 1925» (14.00), криворізьким «Кривбасом» зі львівським «Рухом» (15.00).
У понеділок, 15 травня, зійдуться закарпатський «Минай» та «Дніпро-1» (13.00), ковалівський «Колос» та «Олександрія» (15.00).
У турнірній таблиці УПЛ лідирує «Шахтар», у якого 60 очок (після 25-ти ігор), далі - «Дніпро-1» - 58 (25), «Зоря» - 55 (25), «Динамо» - 50 (25), «Олександрія» - 39 (25), «Колос» - 33 (25), «Кривбас» - 32 (25), «Ворскла» - 30 (25)...
Фото: fcdynamo.com.