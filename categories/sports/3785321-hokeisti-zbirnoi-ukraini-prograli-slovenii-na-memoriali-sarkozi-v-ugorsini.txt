Збірна України з хокею провела другий матч на міжнародному Меморіалі Тамаша Шаркозі в Угорщині.

Після стартової перемоги над угорцями (5:4) «синьо-жовті» сьогодні поступилися збірній Словенії - 4:5 (1:2, 2:1, 1:2), передає Укрінформ.
В іншому поєдинку о 19.30 зійдуться команди Угорщини та Італії, яка напередодні мінімально обіграла словенців (1:0).
Заключний матч на Меморіалі Шаркозі збірна України проведе проти італійців.
Додамо, що за підсумками торішнього турніру українські хокеїсти здобули бронзові медалі.
Фото: fhu.com.ua.