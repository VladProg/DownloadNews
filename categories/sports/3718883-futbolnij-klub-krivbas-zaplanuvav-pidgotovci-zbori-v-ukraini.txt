Криворізький клуб української футбольної Прем'єр-ліги «Кривбас» одразу після останньої календарної гри чемпіонату країни проти «Дніпра-1» пішов у відпустку.

Команда відпочиватиме до 20-22 червня, пісоя чого збереться знову у Кривому Розі, аби розпочати підготовку до нового сезону, передає Укрінформ.
Планується проведення двох підготовчих зборів напередодні старту нового чемпіонату. Спочатку підопічні Юрія Вернидуба займатимуться на своїй базі у Кривому Розі, а на початку липня вирушать на Закарпаття, де проходитимуть підготовку два тижні.
Там на команду очікуватимуть спаринги з представниками УПЛ та Першої ліги українського чемпіонату. Старт сезону УПЛ-2023/2024 запланований на кінець липня.
Фото: facebook.com/fckryvbas.