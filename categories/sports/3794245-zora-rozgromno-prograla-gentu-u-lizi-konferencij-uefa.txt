Футболісти луганської «Зорі» провели передостанній, п'ятий поєдинок в основній сітці Ліги конференцій УЄФА.

Зустріч у Бельгії між «Гентом» та «Зорею» завершилася упевненою перемогою господарів - 4:1, передає Укрінформ.
Автором єдиного голу у складі гостей став 21-річний захисник Денис Нагнойний, який відзначився на 82-й хвилині.
«Зоря» втрала шанси продовжити єврокубковий сезон у раунді плей-офф турніру.
У заключному, 6-му турі групового етапу Ліги конференцій УЄФА «Зоря» 14 грудня зійдеться з аутсайдером групи В ісландським «Брейдабліком».
Турнірне становище: «Гент» - 13 очок, «Маккабі» - 12, «Зоря» - 4, «Брейдаблік» - 0.
Фото: ФК «Зоря» (Луганськ).