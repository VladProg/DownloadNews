На заключному, дев'ятому етапі Кубка світу з біатлону в Голменколені (Норвегія) відбулася передостання гонка сезону.

Чоловічий масстарт на 15 км виграв лідер загального заліку норвежець Йоганнес-Тінгнес Бьо, який з двома коламим штрафу випередив у підсумку француза Кантена Фійона-Майє (+32,7 секунди) та свого співвітчизника Стурлу Легрейда (+49,1), передає Укрінформ.
Заключний старт сезону - жіночий масстарт - розпочнеться о 16.10 також без українського представництва.
За підсумками сезону переможцями загального заліку Кубка світу достроково стали норвежець Йоганнес Бьо та француженка Жюлья Сімон.
Фото: Getty Images.