Відбулося засідання експертної комісії НОК України, яка оцінила досягнення спортсменів на провідних міжнародних змаганнях в олімпійських видах програми та визначила найкращих атлетів серпня.

За результатами щедрого на нагороди останнього місяця літа, почесне звання «Найкраща спортсменка серпня 2023 року» виборола Ярослава Магучіх - чемпіонка світу зі стрибків у висоту у Будапешті, передає Укрінформ.
Найкращим тренером серпня стала Тетяна Степанову - особиста тренерка Ярослави Магучіх.
Зазначимо, що це перша золота нагорода для України за 24 роки у стрибках у висоту серед жінок після тріумфу Інги Бабакової на чемпіонаті світу 1999 року. Загалом востаннє українці виборювали «золото» світової першості з легкої атлетики 10 років тому, коли чемпіонами ставали семиборка Ганна Мельниченко та стрибун у висоту Богдан Бондаренко.
Найкращим юним спортсменом серпня став Микита Юданов, чемпіон світу із дзюдо серед кадетів до 18-ти років, вагова категорія до 90 кг. Змагання проходили у столиці Хорватії Загребі.
Найкращим тренером юного спортсмена минулого місяця назвали Валерія Юданоа - особистого тренера Микити.
Фото: noc-ukr.org.