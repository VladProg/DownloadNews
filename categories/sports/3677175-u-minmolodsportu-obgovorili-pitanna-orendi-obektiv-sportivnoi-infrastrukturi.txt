Заступники міністра молоді та спорту Матвій Бідний та Віталій Лавров за дорученням міністра Вадима Гутцайта зустрілися з керівництвом Фонду державного майна України та представниками ДП «Прозорро.Продажі».

Сторони обговорили можливі шляхи спрощення процедури оренди спортивної інфраструктури державної та комунальної форми власності, передає Укрінформ.
Йшлося, зокрема, про можливість надання послуг погодинної оренди та проведення фізкультурно-оздоровчих і спортивних заходів.
Учасники зустрічі висловили переконання у тому, що доступна спортивна інфраструктура у перспективі стане основою для розвитку громадських та підприємницьких ініціатив у сфері фізичної культури та спорту.
Фото: facebook.com/minmolodsport.