Російські параатлети зможуть виступити на майбутніх Паралімпійських іграх-2024 у Парижі.


Про це повідомила пресслужба Міжнародного паралімпійського комітету, передає Укрінформ.
Це стало можливим після того, як на генасамблеї МПК не підтримали повне призупинення членства НПК Росії.
Члени Міжнародного паралімпійського комітету мають визначитися, у якому статусі росіяни виступатимуть на змаганнях: у нейтральному чи під власним прапором.
Паралімпійські ігри-2024 пройдуть у Парижі з 28 серпня до 8 вересня.
Як повідомлялося, росіяни та білоруси не були представлені на зимовій Паралімпіаді-2022 в Пекіні, що відбулася незабаром після початку повномасштабного вторгнення РФ в Україну.
Фото: Getty Images