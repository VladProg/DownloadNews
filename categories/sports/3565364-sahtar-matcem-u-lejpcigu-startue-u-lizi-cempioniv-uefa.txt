Футболісти донецького «Шахтаря» у вівторок, 6 вересня, проведуть поєдинок першого туру групового етапу Ліги чемпіонів УЄФА, у якому на виїзді зіграють із німецьким «Лейпцигом».

Зустріч на «РБ Арені» у Лейпцигу обслуговуватиме португальський арбітр Жоау Піньєйру, який розпочне матч о 22.00 за київським часом, передає Укрінформ.
Для клубів це буде перша зустріч у турнірах УЄФА.
У паралельному поєдинку квартету F шотландський «Селтік» у Глазго зійдеться з іспанським «Реалом» з Мадрида.
Фото: ФК «Шахтар».