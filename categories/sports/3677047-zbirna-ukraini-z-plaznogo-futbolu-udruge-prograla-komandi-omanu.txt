У межах підготовки до нового сезону збірна України з пляжного футболу в Омані провела другий контрольний поєдинок.

У першому товариському матчі «синьо-жовті» поступилися в Маскаті збірній Оману - 5:6. Підопічні Миколи Костенка та Олександра Корнійчука мали шанс взяти реванш, але не скористалися ним, передає Укрінформ.
Українці знову зазнали поразки, цього разу з рахунком 2:4. М'ячі у складі нашої команди забили Олег Щитник та Олег Будзько.
Зазначимо, що збірна Оману з пляжного футболу посідає 19-е місце у світовому рейтингу, а наша команда перебуває на 13-й позиції.
Свій наступний поєдинок на зборі в Омані українці проведуть 2 березня проти збірної Саудівської Аравії.
Фото: beachsoccer.org.ua.