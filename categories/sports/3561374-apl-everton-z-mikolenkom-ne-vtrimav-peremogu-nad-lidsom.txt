Футбольний клуб «Евертон» (Ліверпуль) зіграв на виїзді внічию з «Лідсом» у п'ятому турі Англійської прем'єр-ліги (АПЛ).

Зустріч на «Елланд Роуд» у Лідсі завершилася з рахунком 1:1, передає Укрінформ.
На гол форварда гостей Ентоні Гордона, який відзначився на 17-й хвилині, влучним ударом відповів колумбійський нападник господарів Луїс Сіністерра (55).
Український захисник «Евертона» Віталій Миколенко вийшов у стартовому складі команди.
«Евертон» після третьої нічиєї у п'яти матчах посідає 15-е місце у турнірній таблиці АПЛ.
Фото: AFP.