Китайський боксер надважкої ваги Чжан Чжилей (25-1-1, 20 KO) став новим володарем поясу тимчасового чемпіона WBO.

Як передає Укрінформ, Чжилей переміг технічним нокаутом.
У поєдинку, який провели в Лондоні, він переміг британця Джо Джойса (15-1, 14 КО), який володів титулом. У 6-му раунді рефері призупинив бій, бо око Джойса майже закрилося через число пропущених ударів. Лікар порадив зупинити бій, перемогу здобув Чжилей.
37-річний Джойс став тимчасовим чемпіоном WBO у вересні 2022-го, коли переміг Джозефа Паркера. Він був обовʼязковим претендентом на пояс WBO. яким володіє українець Олександр Усик (20-0, 13 КО), але тепер 39-річний Чжилей став претендентом.
Фото: Getty Images