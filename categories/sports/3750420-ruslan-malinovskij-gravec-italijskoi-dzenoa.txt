Українець виступатиме за «Грифонів» на правах оренди.

Український півзахисник «Марселя» Руслан Маліновський на правах оренди перейшов у «Дженоа», повідомляє пресслужба італійського клубу, передає Укрінформ.
«Грифони» оформили договір оренди українця до кінця сезону із опцією викупу. Раніше повідомлялося, що італійський клуб має заплатити 10 мільйонів євро за повноцінний контракт хавбека.

Хавбек збірної України повертається в Серію А лише через півроку після переходу з «Аталанти» в «Марсель». Кольори бергамського клубу Малиновський захищав із літа 2019 року. Сумарно провів у Серії А 23 голи в 115 матчах і став найкращим асистентом ліги сезону 2020/2021.
«Дженоа» повернулася до Серії А після річної перерви. Уже сьогодні команда Альберто Джилардіно розпочне новий сезон домашнім матчем проти «Фіорентини», початок – о 21:45 за Києвом.
Фото: twitter.com/Genoa