В місті Перт (Австралія) завершився Відкритий Кубок Океанії з дзюдо, в якому взяли участь троє українців.

За підсумками змагань на п'єдестал турніру піднявся Антон Савицький, який став бронзовим призером у ваговій категорії до 100 кг, передає Укрінформ.
У сутичці за 3-тє місце киянин взяв гору над колумбійцем Франциско Балантою.
Михайло Свідрак (до 81 кг) посів 5-те місце, поступившись у поєдинку за «бронзу» швейцарцю Орельєну Бонферроні.
Євгеній Балєвський (понад 100 кг) завершив вистув в 1/8 фіналу.
На Кубку Океанії нараховувалися рейтингові бали на рівні турнірів серії Grand Prix для олімпійського відбору.
Фото: ukrainejudo.com.