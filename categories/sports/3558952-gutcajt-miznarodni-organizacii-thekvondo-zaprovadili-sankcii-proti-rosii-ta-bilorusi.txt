Всесвітня федерація (WT) та Європейський союз тхеквондо (ETU) всебічно підтримують Україну та вжили проти росіян і білорусів усі санкції відповідно до заклику Міжнародного олімпійського комітету та нашої федерації тхеквондо (ВТФ).

Про це повідомив Міністр молоді та спорту Вадим Гутцайт у Facebook.
Як зазначається, станом на сьогодні заправаджені такі санкції:
Усі російські та білоруські спортсмени, тренери та судді відсторонені від усіх офіційних міжнародних змагань під егідою WT і ETU. Під обмеження потрапили загалом близько 600 осіб.
Представникам країн-агресорів також заборонено змагатися у нейтральному статусі. Повна ізоляція.
На території рф та рб не проводитимуть змагання.
Міністр подякував усім міжнародним партнерам за підтримку, а також федерації тхеквондо ВТФ України за наполегливу боротьбу.
«Вжиті санкційні обмеження мають бути чинними до відновлення територіальної цілісності України та компенсації країною-агресором усіх завданих нам збитків», - наголосив Вадим Гутцайт.