Чоловіча збірна Сербії та жіноча команда США виграли чемпіонати світу з баскетболу ​​3x3.

Змагання завершилися у Відні, передає Укрінформ.
У чоловіків Сербія продовжила свою успішну серію виступів на чемпіонатах світу, завоювавши шостий титул за вісім років. У фіналі серби обіграли США 21:19.
Латвія перемогла Бразилію з рахунком 22:12 і завоювала бронзову медаль.
MVP (найбільш цінним гравцем) чемпіонату світу 3х3 у Відні став Страхіня Стоячич - найкращий скорер Сербії (55 очок).
У жінок США втретє завоювали «золото», перемігши з рахунком 16:12 минулорічних чемпіонок - француженок.
Кемерон Брінк була в центрі американського нападу, завершивши турнір із 39 очками, що принесло їй звання MVP ЧС.
У грі за «бронзу» Австралія перемогла Китай - 21:20.
Польський данкер Пьотр «Грабо» Грабовський переміг на змаганнях з данків. «Срібло» у Джоела Генрі (Велика Британія), а Рафал «Ліпек» Ліпінський (Польща) здобув «бронзу».
Фото: fbu.ua.