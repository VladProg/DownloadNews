Українець поступився у двох сетах естонцю Лаялу.

Український тенісист Ілля Марченко не зумів пробитися до основної сітки турніру серії Challenger у португальському Оейраші, передає Укрінформ.

У фіналі кваліфікації Марченко поступився Марку Лаялу у двох сетах - 2:6, 5:7.

У другій партії за рахунку 5:6 українець віддав свою подачу та програв матч.

У першому раунді кваліфікації Марченко у двох сетах обіграв восьмого сіяного Алєксєя Ватутіна, який виступає у нейтральному статусі.
Як повідомляв Укрінформ, у кваліфікації в Оейраші зіграє ще один українець – Віталій Сачко. За вихід до основної сітки він побореться із Себастьяном Фанзеловим із Німеччини.
Фото: btu.org.ua