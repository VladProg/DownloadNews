У чемпіонаті Франції з футболу тривають поєдинки 28-го туру елітного дивізіону Ліги 1.

«Страсбур» українського захисника Едуарда Соболя на домашній арені «Стад де ла Мено» взяв гору над «Осером» - 2:0, передає Укрінформ.
Успіх господарям принесли голи Жерзіно Ньямсі, якому на 5-й хвилині асистував Жан-Юд Аолу, та Хабіба Діало (85).
Соболь вийшов у стартовому складі і на 83-й хвилині поступився місцем на полі Томі Делену.
«Ельзасці» із 26-ма очками посідають 15-те місце у турнірній таблиці, яку очолює «Парі Сен-Жермен» (66 очок).
У наступному турі 2 квітня «Страсбур» на виїзді протистоятиме четвертій команді Ліги 1 «Монако» (54).
Фото: AFP.