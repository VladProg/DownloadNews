У суботу, 22 квітня, на футбольних полях України стартують матчі 3-го туру другого етапу Першої ліги.

У Чемпіонській групі відбудуться три поєдинки. Тернопільстка «Нива» приймає кременчуцький «Кремінь», «Епіцентр» з Кам’янець-Подільського - запорізький «Металург», а львівські «Карпати» - черкаський ЛНЗ, передає Укрінформ.
Становище лідерів: «Полісся» (Житомир) - 19 очок (після 8-ми ігор), «Оболонь» (Київ) - 18 (8), ЛНЗ - 14 (8), «Карпати» - 12 (8).
У групі Вибування пройдуть матчі «Чернігів-ШВСМ» - «Діназ» (Вишгород) та «Полтава» - «Прикарпаття» (Івано-Франківськ).
Лідери: «Буковина» - 14 (8), «Чернігів-ШВСМ» - 14, «Скорук» - 13 (8), «Діназ» - 12 (8).
23 квітня у Першій лізі відбутуться зустрічі «Полісся» (Житомир) - «Оболонь» (Київ), «Скорук» (Томаківка) - ФСК «Маріуполь» та «Гірник-Спорт» (Горішні Плавні) - «Буковина» (Чернівці).
Додамо, що у Чемпіонській групі визначаться володарі двох прямих путівок до Прем'єр-ліги (УПЛ), а третя та четверта команди зіграють матчі плей-офф за підвищення у класі.
Остання команда Першої ліги вилетить до Другої, а передостання зіграє плей-офф з другим клубом Другої ліги.
Фото: pfl.ua.