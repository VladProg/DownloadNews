Президент Федерації хокею України розповів про можливу зміну тренерського штабу збірної України з хокею.

Про це він повідомив в інтерв’ю програмі «Коло Спорту», передає Укрінформ.
«Завдання вийти з групи на чемпіонаті світу не було виконане, тому я маю пропозиції до Ради Федерації, стосовно модернізації штабу національної команди. Ми розглядаємо питання певних кадрових змін у національній збірній. Ми так само розглядаємо зміни кадрові в ю-20. Ю-18 – це була єдина команда, яка виконала завдання, залишитися в групі 1А, інші мали виходити з групи 1В, тому відповідно через виконання чи не виконання завдань – все дуже просто», - сказав Зубко.
Президент ФХУ також назвав, хто може очолити збірну України.
«Штаби національних збірних будуть очолювати виключно українські фахівці. На щастя, ми маємо гідних людей, і ми маємо з кого обрати в кожну збірну. Маємо людей, які мають класний спортивний досвід, які вже попрацювали зі збірними – тренерський досвід, тому будуть виключно українські спеціалісти, але в кожній збірній будуть в тому чи іншому вигляді долучені іноземці фахівці. Тобто партнерство з іноземними спеціалістами у національній збірній буде здійснюватися», - додав Зубко.

Як повідомляв Укрінформ, «Кременчук» вперше в історії став володарем Кубка України.
Фото пресслужби Федерації хокею України