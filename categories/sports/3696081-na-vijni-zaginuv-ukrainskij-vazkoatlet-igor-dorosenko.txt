Дорошенко вступив до лав ЗСУ з початку повномасштабного вторгнення рф.

Срібний призер чемпіонату Європи та володар бронзової медалі чемпіонату світу з важкої атлетики серед юніорів Ігор Дорошенко загинув на російсько-українській війні, повідомляє пресслужба федерації важкої атлетики України, передає Укрінформ.
Спортсмен під час виконання бойового завдання потрапив під артилерійський обстріл поблизу Авдіївки. Дорошенко з важкими пораненнями був евакуйований до Дніпра, але врятувати його не вдалося - 10 квітня життя важкоатлета обірвалося.
Дорошенко був родом з Кривого Рогу. У нього залишилися дружина та син.
Як повідомляв Укрінформ, за даними Міністра молоді та спорту України через повномасштабне вторгнення росії в Україні загинуло понад 250 спортсменів.
Фото: facebook.com/uwf.net.ua