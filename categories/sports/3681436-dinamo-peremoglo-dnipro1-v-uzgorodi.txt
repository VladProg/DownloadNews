Київське «Динамо» завдало поразки «Дніпру-1» у центральному поєдинку 17-го туру чемпіонату України з футболу серед команд Прем'єр-ліги (УПЛ).

Зустріч пройшла на стадіоні «Авангард» в Ужгороді і завершилася перемогою динамівців з рахунком 1:0, передає Укрінформ.
Автором єдиного голу став півзахисник киян Віталій Буяльський, який відзначився на 41-й хвилині.
Завершують програму туру недільні протистояння криворізького «Кривбаса» з донецьким «Шахтарем» та львівського «Руха» з ковалівським «Колосом».
Результати матчів 17-го туру:
«Минай» - «Олександрія» - 1:1
голи: Вадим Вітенчук (2-а хвилина) - Максим Третьяков (84);
«Зоря» (Луганськ) - «Львів» - 3:1
голи: Назарій Русин (34), Максим Імереков (54), Сергій Булеца (70) - Владислав Бугай (87);
«Інгулець» (Петрове) - «Металіст» (Харків) - 2:1
голи: Володимир Одарюк (28, 77) - Паті (63);
«Чорноморець» (Одеса) - «Металіст 1925» (Харків) - 1:1
голи: Даниїл Алефіренко (9) - Бека Вачіберадзе (19);
«Верес» (Рівне) - «Ворскла» (Полтава) - 2:2
голи: Василь Кравець (48 - автогол), Микола Гайдучик (60) - Таулант Сефері (25, 85, з пенальті).
Турнірне становище лідерів: «Дніпро-1» - 36 очок (після 16-ти ігор), «Шахтар» - 36 (15), «Зоря» - 34 (17), «Динамо» - 33 (17), «Олександрія» - 27 (16).
Фото: ФК «Динамо».