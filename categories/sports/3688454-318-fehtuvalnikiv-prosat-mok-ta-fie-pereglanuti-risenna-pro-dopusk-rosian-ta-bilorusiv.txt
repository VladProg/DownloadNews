318 фехтувальників направили листа до Міжнародного олімпійського комітету (МОК) та Міжнародної федерації фехтування (FIE) та з проханням переглянути рішення про допуск росіян та білорусів до міжнародних змагань.

Лист підписали 286 діючих фехтувальників, решта вже завершили спортивну кар’єру. Серед них атлети з Європи, США, Канади, Мексики, Бразилії, Чилі та Японії, передає Укрінформ.
«Повністю нехтуючи голосами спортсменів, ви дозволили росії та білорусі повернутися до змагань FIE. Це є очевидним порушенням позиції МОК. І це ще раз показує, що інтереси росії важливіші за голоси і права спортсменів, особливо з України», - зазначається у листі.
Як повідамлялося, раніше МОК ввів санкції проти рф та рб після вторгнення росії в Україну в лютому 2022 року, але тепер не бажає повністю усунути спортсменів цих країн від участь в Олімпійських ігор через побоювання «повернення до бойкоту часів холодної війни».
МОК готовий розглянути можливість допуску спортсменів з росії та білорусі до міжнародних змагань. При цьому всі бажаючі будуть зобов’язані виступати у нейтральному статусі, не повинні підтримувати війну росії проти України і пройти обов’язкову перевірку на допінг.
Фото: facebook.com/fie.org.