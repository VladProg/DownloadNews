Нещодавно УЄФА дозволив повернути до змагань збірні Росії U-17.

Міжнародна федерація футболу (ФІФА) розглядає пом'якшення санкцій проти Росії, повідомляє Sky News, передає Укрінформ.
Можливість зняття бана з Росії з’явилася у ФІФА після рішення УЄФА допустити збірні Росії (U-17) до матчів на міжнародній арені. Остаточне рішення може бути ухвалене сьогодні, 4 жовтня, на засіданні Ради ФІФА.
Раніше УЄФА допустив до міжнародних змагань збірні Росії U-17 (юнаків та дівчат) протягом сезону-2023/24. Усі матчі команд проводитимуться без прапора, гімну, національної ігрової форми та не на території Росії. Дискваліфікація інших російських збірних залишається чинною.

Як повідомляв Укрінформ, після офіційного повернення російських команд у європейський футбол більше 10 країн заявили, що не будуть грати проти росіян.

Фото: Getty Images