Нинішнього тижня у польському місті Лешно відбудеться юніорський турнір ITF J60, який організовує Федерація тенісу України.

Змагання отримали назву Mariupol Cup. За узгодженням з ITF у турнірі не можуть взяти участь представники РФ та РБ, передає Укрінформ.
В основній сітці турніру юнаків Україну представлять Матвій Грибков, Олександр Колесніченко, Степан Гвілава, Тимур Дев'ятьяров і Костянтин Мантач.
У змаганнях серед дівчат зіграють наші Софія Сокольвак, Дарина Глібчук, Анастасія Коляда, Поліна Ісакова, Вероніка Ключ та Софія Шиманська.
Наступного тижня в цьому ж місті пройде турнір категорії J100, організатором якого також виступила Федерація тенісу України.
Фото: btu.org.ua.