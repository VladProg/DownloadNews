Українські баскетболісти вийшли до 1/4 фіналу Європейського юнацького олімпійського фестивалю.

Юніорська чоловіча збірна України 3х3 з двох перемог стартувала на Європейському юнацькому олімійському фестивалі в словенському Маріборі.
Як повідомляє офіційний сайт Федерації баскетболу України (ФБУ), у перший день змагань наші хлопці провели дві гри, здобувши в них дві впевнені перемоги, передає Укрінформ.
«Синьо-жовті» здолали Грузію - 21:11, а потім перемогли Польщу 21:14.
Варто додати, що двома перемогами українці гарантували собі вихід до чвертьфіналу, оскільки збірна Німеччини також виграла обидва стартові матчі в нашій групі.
Завтра у хлопців вихідний, а у четвер, 27 липня, вони зіграють з Німеччиною за перемогу в групі.
Матчі плей-офф та розіграш медалей в баскетболі 3х3 на Європейському юнацькому олімпійському фестивалі відбудуться 28 липня.
Фото: ФБУ.