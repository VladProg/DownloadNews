Визначилися дати, час і місце проведення поєдинків відбору Євро-2022/2023 за участю футболысток дівочої збірної України WU17.


Команда у першому раунді відбору потрапила до групи А6, де зіграє проти Данії, Англії та Естонії. Поєдинки відбудуться 7-го, 10-го та 13 жовтня в Естонії на стадіонах «Кадріорг» та «А. Ле Кок Арена» в Таллінні, передає Укрінформ.
У Лізі А зіграють 28 команд (у тому числі сім, які перейшли з Ліги B за підсумками другого раунду сезону-2021/2022). Їх розбили на сім груп. Команди однієї групи гратимуть на одній арені у форматі міні-турнірів. Збірні, які посядуть четверті місця, продовжать сезон у другому раунді Ліги В.
Нагадаємо, через повномасштабну агресію рф та воєнний стан в Україні наша команда не змогла виступити в другому раунді відбору Євро-2022 і формально посіла останнє, четверте місце в групі, але виконком УЄФА через дискваліфікацію росії ухвалив рішення залишити дівочу збірну України в еліті. Таким чином, вона потрапила до кошика 3 Ліги А.
Фото: uefa.com.