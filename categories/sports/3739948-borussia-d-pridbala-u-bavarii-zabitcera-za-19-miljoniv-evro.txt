«Боруссія» Дортмунд оголосила про трансфер півзахисника «Баварії» Марселя Забітцера.



Про це повідомила пресслужба «шмелів», передає Укрінформ.
За попередніми даними, клуб заплатив за 29-річного австрійця 19 мільйонів євро з урахуванням бонусів.
Футболіст підписав контракт на 4 роки.
«Баварія» свого часу придбала Марселя за 15 мільйонів євро у «Лейпцига». Він зіграв за команду 54 матчі, забивши 2 голи та віддавши 2 асисти.
Весняну частину минулого сезону Забітцер провів в оренді у «Манчестер Юнайтед».
Фото: Getty Images