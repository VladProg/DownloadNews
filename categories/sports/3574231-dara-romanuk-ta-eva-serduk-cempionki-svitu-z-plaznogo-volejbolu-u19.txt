У фіналі українки здолали суперниць із США.

Українки Дар'я Романюк та Єва Сердюк стали чемпіонками світу з пляжного волейболу (U-19), передає Укрінформ.
Представниці Чорноморська у фіналі з рахунком 2:0 (21:17, 21:18) перемогли суперниць із США Мірайю Мессі та Ешлі Патер.
Зазначимо, що українки за весь турнір не віддали суперницям жодного сету та здобули першу медаль чемпіонату світу з пляжного волейболу в історії одеського спорту.
Як повідомляв Укрінформ, минулого року інший український дует Ангеліна Хміль / Тетяна Лазаренко стали бронзовими призерками ЧС (U-19).
Фото: noc-odessa.org.ua