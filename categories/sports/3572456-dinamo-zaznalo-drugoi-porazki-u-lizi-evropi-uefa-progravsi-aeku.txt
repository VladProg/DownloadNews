Футболісти київського «Динамо» провели поєдинок другого туру групового етапу Ліги Європи УЄФА.

«Біло-сині» на стадіоні імені Юзефа Пілсудського у Кракові (Польща) поступилися кіпрському АЕКу - 0:1, передає Укрінформ.
Єдиний м'яч у дебюті зустрічі забив угорський форвард гостей Адам Дюрчо, який відзначився зі стандарту на 8-й хвилині.
У паралельному матчі квартету В Ліги Європи французький «Ренн» на своєму полі зіграв внічию з турецьким «Фенербахче» - 2:2.
Нагадаємо, у першому турі «Динамо» поступилося у Стамбулі «Фенербахче» (1:2), а АЕК вдома програв «Ренну» (1:2).
Наступну гру 6 жовтня «Динамо» проведе у гостях проти «Ренна», а «Фенербахче» у Стамбулі прийматиме АЕК.
Фото: AFP.