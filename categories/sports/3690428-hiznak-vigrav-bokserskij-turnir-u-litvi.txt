У фіналі українець виявився сильнішим за казахстанця Жанібека Картбаєва.

Український боксер Олександр Хижняк став переможцем міжнародного турніру класу А в Каунасі, Литва, передає Укрінформ.
У вазі 80 кг у фіналі він протистояв казахстанцю Жанібеку Картбаєву.
У другому раунді українець відправив в нокдаун свого суперника.
Бій тривав усі три раунди, врешті одноголосним рішенням суддів перемогу здобув Хижняк.

Як повідомляв Укрінформ, на цьому ж турнірі «золото» здобув українець Юрій Захарєєв.
Фото: Getty Image