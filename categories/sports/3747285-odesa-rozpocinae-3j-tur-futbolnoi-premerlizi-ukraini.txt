Поєдинками в Одесі, Житомирі та Ковалівці в суботу, 12 серпня, розпочинається третій тур чемпіонату України з футболу серед команд Прем'єр-ліги (УПЛ).

О 15.00 одеський «Чорноморець» прийматиме київську «Оболонь», дебютант УПЛ житомирське «Полісся» о 17.00 зустрінеться з львівським «Рухом», а у паралельному поєдинку ковалівський «Колос» протистоятиме рівненському «Вересу», передає Укрінформ.
У другий ігровий день, 13 серпня, закарпатський «Минай» зійдеться з «Дніпром-1» (13.00), «Ворскла» (Полтава) зіграє з луганською «Зорею» (17.00), а криворізький «Кривбас» чекає на черкаський «ЛНЗ» (17.00).
У понеділок, 14 серпня, з'ясують стосунки донецький «Шахтар» та «Олександрія» (17.00).
Матч «Динамо» (Київ) - «Маталіст 1925» (Харків) перенесено через участь «біло-синіх» у єврокубках.
Фото: ua-football.com.