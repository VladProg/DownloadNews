Поєдинком дебютантів розпочався 4-й тур чемпіонату України з футболу серед команд Прем'єр-ліги (УПЛ).

Черкаський «ЛНЗ» приймав житомирське «Полісся» і поступився з рахунком 1:2, передає Укрінформ.
На голи Аріелсона (51-а хвилина) та Богдана Кушніренка (83) господарі відповіли влучним ударом Сергія Шестакова (87).
На 53-й хвилині за друге попередження червону картку отримав захисник «Полісся» Владислав Шаповал.
У перший ігровий день туру також грають луганська «Зоря» та «Олександрія».
Субота, 19 серпня, презентуватиме матчі рівненського «Вереса» та полтавської «Ворскли» (15.00), харківського «Маталіста 1925» та закарпатського «Минаю» (17.00), львівського «Руха» та ковалівського «Колоса» (19.00).
У неділю, 20 серпня, 4-й тур завершать протистояння «Дніпра-1» з київською «Оболонню» (15.00), одеського «Чорноморця» з київським «Динамо» (17.00), криворізького «Кривбаса» із донецьким «Шахтарем» (19.00).
Після 3-х турів попереду «Рух» із максимальною кількістю очок - 9. По 7 пунктів в активі «Колоса» та «Шахтаря».
Фото: УПЛ.