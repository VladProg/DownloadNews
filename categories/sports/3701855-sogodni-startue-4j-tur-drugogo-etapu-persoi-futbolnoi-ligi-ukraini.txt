У п’ятницю, 28 квітня, розпочнеться 4-й тур другого етапу чемпіонату України з футболу серед команд Першої ліги.

«Прикарпаття» в Івано-Франківську приймає «Чернігів-ШВСМ», передає Укрінформ.
У суботу, 29 квітня, відбудуться матчі «Оболонь» (Київ) - «Карпати» (Львів), «Кремінь» (Кременчук) - «Епіцентр» (Кам’янець-Подільський) та «Діназ» (Вишгород) - «Полтава».
Завершитиься тур у неділю, 30 квітня, поєдинками ЛНЗ (Черкаси) - «Полісся» (Житомир), «Металург» (Запоріжжя) - «Нива» (Тернопіль), «Буковина» (Чернівці) - «Скорук» (Томаківка) та ФСК «Маріуполь» - «Гірник-Спорт» (Горішні Плавні).
Становище лідерів:
Чемпіонська група - «Оболонь - 21 очко, «Полісся» - 19, ЛНЗ - 15, «Карпати» і «Металург» - по 13;
група Вибування - «Чернігів-ШВСМ» - 17, «Скорук» - 16, «Прикарпаття» та «Буковина» - по 14.
Додамо, що у Чемпіонській групі визначаться володарі двох прямих путівок до Прем'єр-ліги (УПЛ), а третя та четверта команди зіграють матчі плей-офф за підвищення у класі.
Остання команда Першої ліги вилетить до Другої, а передостання зіграє плей-офф з другим клубом Другої ліги.
Фото: pfl.ua.