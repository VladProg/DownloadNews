Вісім золотих, три срібні та шість бронзових медалей виборола збірна України на чемпіонаті Європи з боксу серед юніорів та юніорок, що завершився у румунському місті Плоєшть.

Це дозволило нашій країні посісти перше загальнокомандне місце, передає Укрінформ.
Окремо варто відзначити Марію Мандзюк, яка не лише стала чемпіонкою у своїй вазі до 54 кг, а й була визнана найкращою спортсменкою за підсумками чемпіонату Європи.
Українські медалі:
«золото» - Давід Жигжжавін (до 54 кг), Олександр Слєсарєв (до 80 кг), Таїсія Покусай (до 52 кг), Марія Мандзюк (до 54 кг), Юлія Ступакова (до 60 кг), Вікторія Захарчук (до 63 кг), Ангеліна Некрасова (до 66 кг), Надія Ребрик (до 80 кг);
«срібло» - Кіра Макогоненко (до 46 кг), Уляна Овсепян (до 48 кг), Уляна Безфамільна (до 57 кг);
«бронза» - Владислав Железнов (до 57 кг), Станіслав Валовий (до 75 кг), Віталій Молчанов (до 80 кг), Анастасія Таран (до 70 кг), Єлизавета Безверхня (до 75 кг), Софія Мельник (понад 80 кг).
Фото: facebook.com/olympicua.