16 червня збірна України проведе матч відбору на Євро-2024 проти Північної Македонії

Презентація нового головного тренера збірної України Сергія Реброва та його штабу відбудеться 30 травня, повідомляє «ВЗБІРНА», передає Укрінформ.
Очікується, що 28 травня, на наступний день після фінального матчу Кубка Ліги ОАЕ з «Аль-Шарджою», 48-річний українець та його помічники попрощаються з «Аль-Айном», а вже наступного дня прибудуть до Києва.
Відзначається, що плану Б немає, але все може зміститися максимум на добу.
5 червня національна збірна повинна вперше зібратися на чолі з Ребровим та розпочати підготовку до червневих матчів відбору Євро-2024 проти Північної Македонії (16 червня) та Мальти (19 червня).
Як повідомляв Укрінформ, поєдинок Україна – Мальта відбудеться 19 червня, початок о 19:00.
Фото: Getty Images