Тенісистки збірної України достроково оформили перемогу над збірною Японії у плей-офф Кубка Біллі Джин Кінг.

У другий ігровий день Марта Костюк розгромила Моюку Утідзіму - 6:0, 6:3 та принесла Україні загальну перемогу у матчевій зустрічі з Японією у Токіо, передає Укрінформ.
У парному поєдинку, який уже нічого не вирішував, Людмила Кіченок та Катаріна Завацька поступилися Ені Сібахарі та Сюко Аоямі - 3:6, 3:6.
Підсумковий рахунок у матчі Японія - Україна - 1:3.
Як повідомлялося, у перший ігровий день Марта Костюк взяла гору над Місакі Дої (7:6 (7:1), 6:4, а Катаріна Завацька обіграла Моюку Утідзіму - 7:6 (7:3), 6:2.
Весною наступного року українки зіграють у раунді Qualifiers за право восени виступити у фінальному турнірі Кубка Біллі Джин Кінг.
На фото: Марта Костюк (Арата Ямаока TENNIS Club).