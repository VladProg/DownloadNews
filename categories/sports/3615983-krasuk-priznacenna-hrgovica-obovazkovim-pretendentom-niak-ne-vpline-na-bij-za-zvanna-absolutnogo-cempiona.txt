IBF оголосила хорвата обов'язковим претендентом на бій із українцем.

Промоутер Олександра Усика Олександр Красюк поділився думками про призначення Філіпа Хрговича обов’язковим претендентом на титул українця, повідомляє Sky Sports, передає Укрінформ.

«На даному етапі я можу припустити, що це ніяк не вплине на бій за звання абсолютного чемпіона світу. Ми очікуємо, що його наступний бій буде за звання абсолюта, тому, швидше за все, він відбудеться на Близькому Сході», – сказав Красюк.

Як повідомляв Укрінформ, Хорват Хргович у серпні переміг Чжан Чжилея з Китаю та завоював статус обов'язкового претендента на титул чемпіона світу за версією IBF, яким володіє українець Олександр Усик.
Фото: Getty Image