У Лізі чемпіонів УЄФА 25 липня відбудуться перші матчі другого відбіркового раунду сезону-2023/24.

Гру футболістів «Дніпра-1» з грецьким «Панатінаїкосом» обслуговуватиме суддівська бригада з Італії, передає Укрінформ.
Головному арбітру Даніеле Кіффі асистуватимуть Альберто Тегоні та Валеріо Колароссі, четвертий рефері - Ерманно Фелічіані.
Поєдинок відбудеться у словацькому місті Кошице, початок о 21.00 за київським часом.
На зустрічі у відповідь, яка пройде 1 серпня на арені «Апостолос Ніколаїдіс» в Афінах (20.30), працюватимуть арбітри з Німеччини на чолі з Бастіаном Данкертом.
Переможець протистояння за сумою двох матчів вийде до третього відбіркого раунду Ліги чемпіонів УЄФА. Жеребкування - 24 липня.
Фото: Getty Images/Global Images Ukraine.