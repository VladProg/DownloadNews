Бельгійський клуб розгромно поступився «Бенфіці» у Лізі Чемпіонів.

«Брюгге» офіційно повідомив про звільнення з посади головного тренера Скотта Паркера, передає Укрінформ.
42-річний англієць був призначений на цю посаду лише 31 грудня, і пропрацював 67 днів.
На посаді головного тренера «Брюгге» Паркер провів 12 матчів, у яких здобув 2 перемоги, 6 разів зіграв унічию та зазнав 4 поразок.
У чемпіонаті Бельгії команда українця Романа Яремчука посідає четверте місце із відставанням у 19 очок від лідера «Генка».
Як повідомляв Укрінформ, вчора «Брюгге» вилетів із Ліги чемпіонів на стадії 1/8 фіналу, програвши «Бенфіці» 1:7 за сумою двох матчів.
Фото: Getty Image