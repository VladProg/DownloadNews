Фахівець планує сконцентруватися на роботі в римській «Ромі».

Головний тренер «Роми» Жозе Моурінью відповів відмовою на пропозицію Португальської федерації футболу очолити національну збірну, повідомляє Jornal de Notícias, передає Укрінформ.
Фахівець вирішив сконцентруватися на роботі у клубі та не хоче покидати команду до кінця свого контракту, який спливає влітку 2024 року.
Португальські чиновники не спішитимуть з пошуком заміни для Моурінью, якого вважали пріоритетним кандидатом. Наступні матчі збірна проведе аж у березні, тому цілком можливо, що тимчасовим тренером стане Руй Жорже, коуч команди U-21.
Як повідомлялося, колишній тренер збірної Португалії Фернанду Сантуш склав свої повноваження головного тренера після того, як команда вилетіла з чемпіонату світу-2022, програвши збірній Марокко в чвертьфіналі (0:1).
Фото: Getty Images