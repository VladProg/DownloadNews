Став відомий суперник збірної України U19 з футзалу у півфіналі чемпіонату Європи-2023, що триває у місті Пореч (Хорватія).

Українці зустрінуться з командою Іспанії. В іншому півфіналі зіграють Португалія та Словенія, передає Укрінформ.
Іспанці в останньому турі групового раунду обіграли Францію (5:2). В іншому поєдинку Хорватія програла Португалії - 3:4.
Становище команд у квартеті А: Португалія - 9 очок, Іспанія - 4, Хорватія - 2, Франція - 1.
Як повідомлялося, збірна Україна гарантувала собі участь в 1/2 фіналу, розгромивши Фінляндію (7:4). У матчі тієї ж групи Італія поступилася Словенії. За додатковими показниками українська команда фінішувала на першому місці.
Півфінали юнацького ЧЄ-2023 пройдуть у п’ятницю, 8 вересня. Матч Україна - Іспанія розпочнеться о 21.30 за київським часом.
Фото: futsalweek.com.