Жіноча збірна України з волейболу провела другий поєдинок у кваліфікації на Олімпійські ігри-2024.

«Синьо-жовті» поступилися суперницям із Сербії - 0:3 (18:25, 18:25, 16:25), передає Укрінформ.
Українки зазнали другої поразки, програвши на старті команді Китаю - 0:3 (21:25, 18:25, 21:25).
Суперницями збірної України на олімпійському кваліфікаційному турнірі також є Канада, Чехія, Домініканська Республіка, Мексика та Нідерланди.
За підсумками семи турів буде визначено дві збірні, які отримують путівки на Олімпіаду-2024 від цієї групи.
Матчі відбору проходять у Китаї.
Фото: eurovolley.cev.eu.