Українець захищатиме титул чемпіона світу за версією WBA у найлегшій вазі.

Український чемпіон світу у найлегшій вазі за версією WBA Артем Далакян проведе бій з обов’язковим претендентом на його пояс японцем Сеїго Акуї, про це повідомляє офіційний сайт WBA, передає Укрінформ.
Торги були заплановані на 8 вересня у Х’юстоні, але обидва боксери змогли закрити угоду до цієї дати, про що поінформували WBA. Боксерська організація тепер надасть боксерам час для відправки підписаного контракту із зазначеною датою та місцем проведення бою.
Далакян провів на професійному рингу 22 бої та усі виграв, 15 з яких — нокаутом.
Як повідомляв Укрінформ, у своєму попередньому поєдинку Далакян переміг костариканця Давіда Хіменеса та захистив свій титул.

Фото: instagram.com/artem.dalakyan