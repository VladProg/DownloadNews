Українець поступився у першому колі основної сітки змагань.

Український тенісист Віталій Сачко поступився у першому колі основної сітки турніру ATP 250 у Женеві (Швейцарія), передає Укрінформ.

Українець поступився сьомому сіяному Бернабі Сапаті Міральєсу – 2:6, 4:6. За матч Віталій зумів взяти одну подачу іспанського тенісиста, програвши три свої.
Нагадаємо, Сачко пройшов до основної сітки турніру в Женеві через кваліфікацію. У першому раунді українець переміг свого співвітчизника Іллю Марченка, а потім обіграв представника Італії Алессандро Джаннессі.

Як повідомляв Укрінформ, Сачко посідає 286-е місце в оновленому рейтингу ATP. Першою ракеткою України залишається Олексій Крутих, який йде на 185-му рядку.
Фото: btu.org.ua