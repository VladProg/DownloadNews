Двома поєдинками продовжиться 15 жовтня 7-й тур чемпіонату України з футболу серед клубів Прем'єр-ліги.

Обидва матчі заплановані на 13.00. Харківський «Металіст» зіграє з полтавською «Ворсклою». Ще одна харківська команда - «Металіст 1925» зустрінеться з клубом «Львів», передає Укрінформ.
У неділю, 16 жовтня, пойдуть поєдинки «Рух» (Львів) - «Дніпро-1» (15.00), «Шахтар» (Донецьк) - «Динамо» (Київ) - 17.00.
Матчі «Чорноморець» (Одеса) - «Кривбас» (Кривий Ріг), «Зоря» (Луганськ) - «Колос» (Ковалівка) перенесені.
Поєдинок «Інгульця» з Петрового з «Олександрією» (1:2) відбувся 25 серпня.
Як повідомляв Укрінформ, у п'ятницю закарпатський «Минай» та рівненський «Верес» розійшлися миром - 1:1.
У турнірній таблиці УПЛ лідирує «Дніпро-1» (15 очок). Другим йде «Шахтар» - 13. По 11 очок мають «Колос» та «Верес».
Фото: upl.ua.