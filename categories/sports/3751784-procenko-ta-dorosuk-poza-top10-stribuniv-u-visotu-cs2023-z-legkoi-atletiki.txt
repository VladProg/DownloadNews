У Будапешті (Угорщина) триває чемпіонат світу з легкої атлетики.

Українські стрибуни у висоту Андрій Проценко та Олег Дорощук у фіналі змагань не змогли піднятися на п'єдестал світової першості, передає Укрінформ.
Бронзовий призер попереднього чемпіонату світу 35-річний Проценко цього разу посів 11-те місце, не зумівши взяти висоту 2,29 метра.
22-річний Дорощук уперше в кар'єрі потрапив до фіналу світової першості, де посів 13-те місце, не взявши висоту 2,25 метра.
«Золото» у цій дисципліні виборов олімпійський чемпіон Токіо-2020 італієць Джанмарко Тамбері. У боротьбі за перемогу він випередив американця Джувона Гаррісона (обидва подолали висоту 2,36 метра). Третім став Мутаз Баршим (Катар) - 2.33 метра.
Фото: AP.