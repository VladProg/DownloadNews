Віцечемпіони України футболісти «Дніпра-1» не змогли подолати кваліфікаційний бар'єр Ліги Європи УЄФА.

В матчі у відповідь 3-го відбіркового раунду турніру дніпряни обмінялися голами з чеською «Славією», передає Укрінформ.
Зустріч пройшла на нейтральному полі у словацькому місті Кошице і завершилася з рахунком 1:1.
Авторами голів стали Валентин Рубчинський (45-та хвилина) - у «Дніпра-1» та Вацлав Юречка (52) - у складі «Славії».
Як повідомлялося, у першому поєдинку у Празі «Дніпро-1» програв «Славії» з рахунком 0:3.
«Славія» продовжить виступ у раунді плей-офф Ліги Європи, де 24 та 31 серпня зійдеться з іншим представником Прем'єр-ліги України луганською «Зорею».
«Дніпро-1» зберігає шанси зіграти у груповому турнірі Ліги конференцій УЄФА. Суперником команди Олександра Кучера на вирішальній стадії кваліфікації стане «Спартак» (Трнава, Словаччина).
Фото: СК «Дніпро-1».