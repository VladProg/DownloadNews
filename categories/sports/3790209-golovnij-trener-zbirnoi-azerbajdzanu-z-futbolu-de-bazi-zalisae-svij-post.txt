Головний тренер національної збірної Азербайджану з футболу італієць Джанні Де Б'язі залишає команду.

Як повідомляє 22 листопада Асоціація футбольних федерацій Азербайджану, контракт з 67-річним тренером, який спливає 30 листопада, вирішено не продовжувати, передає Укрінформ.
На позачерговому засіданні виконкому асоціації було створено спеціальну робочу групу для визначення кандидатів на посаду головного тренера.
Де Б'язі тренував національну команду Азербайджану з літа 2020 року. У відбірковому турнірі Євро-2024 азербайджанці набрали 7 очок у 8-ми матчах і посіли четверте місце у групі.
Фото: sempreinter.com.