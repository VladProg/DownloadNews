Міністерство молоді та спорту України дозволило українським спортсменам брати участь у змаганнях, на яких атлети з Росії та Білорусі виступають під нейтральним прапором.

Як повідомляє Укрінформ з посиланням на сайт Міністерства молоді та спорту України.
Міністерство опублікувало нову версію наказу «Про деякі питання участі офіційних делегацій національних збірних команд України у міжнародних змаганнях з олімпійських, неолімпійських видів спорту та видів спорту осіб з інвалідністю».
Відтепер для українців заборонена участь у змаганнях, де виступають росіяни та білоруси під своїм національним прапором, використовують національну символіку або діями чи заявами висловлюють приналежність до Росії чи Білорусі.
Як повідомляв Укрінформ, заборона українським спортсменам брати участь у міжнародних змаганнях разом з росіянами та білорусами почала діяти наприкінці березня.
Фото: Getty Images