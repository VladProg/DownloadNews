Міністерство молоді та спорту разом з фондом Східної Європи організували спеціальний курс «Єдина Україна: становлення національної ідентичності».

Курс спрямований на формування української національної та громадянської, ідентичності, підвищення рівня знань про історію боротьби за незалежність України, волонтерські рухи, поглиблення знань з новітньої історії України, передає Укрінформ.
Курс вестиме Марічка Падалко, а експертами стануть науковці й науковиці Українського інституту національної пам’яті та Університету Григорія Сковороди в Переяславі.
Його розробили зокрема для вчителів історії, фахівців, залучених до виховної роботи, громадських і волонтерських організацій та реалізації проєктів національно-патріотичного виховання.
Він також підійде для тих, хто хоче підвищити власний рівень знань про історію України, поглибити знання з новітньої історії, сучасних процесів державотворення та розвитку українського громадянського суспільства.
Курс безкоштовно доступний на Освітній онлайн-платформі «Зрозуміло!» за посиланням.
Після успішно складеного фінального тесту слухачі отримають сертифікат із 0,2 кредиту ЄКТС.
Як повідомлялося, міністерство культури та інформаційної політики України планує створення розмовних клубів, запуск мовних курсів з вивчення української мови, розробку різного роду словників, вузькопрофільної термінології.
Фото: Getty Images