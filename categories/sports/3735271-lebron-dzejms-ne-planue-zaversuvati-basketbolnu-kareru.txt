Легандарний форвард клубу Нвціональної баскетбольної асоціації «Лос-Анджелес Лейкерс» Леброн Джеймс не планує завершувати кар’єру.

Про це 38-річний баскетболіст заявив під час церемонії вручення спортивних нагород ESPY, передає Укрінформ.
«Мене не хвилює, скільки очок я наберу, що я можу чи не можу зробити на майданчику. Головне питання, чи можу я грати, нікого не обманюючи? Коли не зможу викладатись на паркеті на всі сто відсотків, тоді й закінчу грати. На щастя для вас, хлопці, цей день не сьогодні», - сказав Леброн.
Наступний сезон НБА буде для Джеймса 21-м.
На церемонії ESPY чотириразовий чемпіон НБА переміг у номінації «Рекордний виступ». Леброн Джеймс побив рекордний резуьтат Каріма Абдул-Джаббара (виступав у 60-80-х роках) за кількістю очок в історії НБА за кар’єру.
Фото: wikipedia.org.