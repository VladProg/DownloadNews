У місті Фукуока (Японія) триває чемпіонат світу-2023 з водних видів спорту.

Українці Кирило Болюх та Ксенія Байло зупинилися за крок від п'єдесталу в стрибках у воду, передає Укрінформ.
Болюх та Байло посіли 4-те місце у фіналі синхронних стрибків із 10-метрової вишки, набравши 295,44 бала.
Переміг мікст-дует з Китаю (339,54), «срібло» та «бронзу» здобули представники Мексики (313,44) та Японії (305,34) відповідно.
Головні змагання передолімпійського плавального сезону триватимуть до 30 липня.
Фото: Getty Images/Global Images Ukraine.