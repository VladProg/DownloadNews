Українська тенісистка Катерина Володько (Бондаренко) за один ігровий день перемогла у двох поєдинках на турнірі ITF W60 в американському місті Темплтон.

В одиночному розряді українка (№438 WTA) вийшла до чвертьфіналу, перемігши представницю США Ельвіну Калієву (225) - 6:3, 4:6, 6:4, передає Укрінформ.
За вихід до півфіналу Катерина зіграє проти другої сіяної Юань Юе (104) з Китаю.
Володько також виступила у парному чвертьфіналі. Разом з Хіроко Куватою з Японії вона здобула перемогу над четвертим сіяним американсько-мексиканським тандемом Робін Андерсон/Рената Сарасуа - 6:4, 6:3.
В 1/2 фіналу українсько-японський дует зустрінеться з японкою Нао Хібіно та Сабріною Сантамарією зі США (6-й номер посіву).
Фото: btu.org.