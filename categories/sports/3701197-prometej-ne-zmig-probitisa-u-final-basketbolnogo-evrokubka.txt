Баскетболісти «Прометея» зупинилися за крок до фіналу Єврокубка.

У півфіналі турніру команда із Слобожанського (Дніпропетровська область) на «Арені Рига» у Латвії поступилася турецькому клубу «Тюрк Телеком» - 74:76 (25:16, 13:25, 18:20, 18:15), передає Укрінформ.
У вирішальному матчі Єврокубка «Тюрк Телеком» зустрінеться з переможцем іспанського протистояння між «Гран Канарія» та «Ховентут Бадалона».
Зазначимо, що всі претенденти на перемогу в Єврокубку просуваються вперед турнірною сіткою плей-офф, граючи з суперником лише один матч.
Фото: prometeybc.com.