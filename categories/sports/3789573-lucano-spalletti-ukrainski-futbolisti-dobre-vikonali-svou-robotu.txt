Головний тренер футбольної збірної Італії Лучано Спаллетті поділився враженнями від поєдинку відбору Євро-2024 проти України, в якому його команда здобула потрібну нічию (0:0).

Спаллетті віддав належне українським футболістам, передає Укрінформ.
«Я погодився стати тренером збірної, аби вивести команду на чемпіонат Європи. І я це зробив. Мені сподобалося, як ми просували м’яч у грі з українською командою. Україна добре виконала свою роботу, і цей матч був зовсім іншим, аніж наш попередній, переможний поєдинок проти Північної Македонії», - заявив італійський тренер.
Збірна Італії потрапила на Євро напряму, а українські футболісти у березні боротимуться за одну з трьох вакантних путівок на континентальну першість-2024 у стикових матчах плей-офф Ліги націй УЄФА (жеребкування - 23 листопада).
Фото figc.it.