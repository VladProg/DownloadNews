Відразу дві бригади українських рефері працюватимуть на поєдинках третього туру групового раунду єврокубків.

Як повідомляє офіційний сайт Української асоціації футболу (УАФ), на грі фінського ГІКу з болгарським «Лудогорцем» у Лізі Європи працюватиме суддівська бригада на чолі з Євгеном Арановським. На лініях йому допомагатимуть Семен Шлончак та Андрій Скрипка. Четвертий арбітр - Віталій Романов, передає Укрінформ.
На матчі Ліги конференцій, в якому данський «Сількеборг» прийматиме румунський ФКСБ, працюватиме суддівська бригада на чолі з Миколою Балакіним. На лініях йому допомагатимуть Віктор Нижник та Олександр Корнійко. Четвертий арбітр - Ярослав Козик.
Поєдинки відбудуться у четвер, 6 жовтня.
Фото: myzaporozhye.net.