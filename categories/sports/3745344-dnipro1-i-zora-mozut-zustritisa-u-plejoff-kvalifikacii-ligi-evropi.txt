7 серпня у штаб-квартирі УЄФА у Швейцарії відбулося жеребкування раунду плей-оф кваліфікації Ліги Європи сезону-2023/2024.

«Дніпро-1» після вильоту з Ліги чемпіонів від грецького «Панатінаїкоса» перемістився до Ліги Європи, де у 3-у кваліфікаційному раунді зіграє з чеською «Славією», передає Укрінформ.
Перший поєдинок українці проведуть у Празі 10 серпня, а другий - у Кошице (Словаччина) 17 серпня.
Згідно із сьогоднішнім жеребкуванням, у разі успіху в дуелі із чехами дніпряни змагатимуться із іншим українським клубом - луганською «Зорею».
Перший матч пройде вдома на полі переможця дуелі «Славія» - «Дніпро-1» (24 серпня), а другий поєдинок прийматиме «Зоря» (31 серпня).
Фото: uefa.com.