Закарпатський «Минай» та рівненський «Верес» провели у п'ятницю матч 7-го тур чемпіонату України з футболу серед клубів Прем'єр-ліги.

Арбітр з Дніпра Віталій Романов зафіксував нічийний результат - 1:1, передає Укрінформ.
Голи: Олег Вишневський (64-та хвилина) - Віталій Дахновський (5).
Після цієї гри «Минай» та «Верес» йдуть у чемпіонаті відповідно на одинадцятому (6 очок) та четвертому (11) місцях.
У суботу, 15 жовтня, зіграють харківський «Металіст» та полтавська «Ворскла» (13.00), харківський «Металіст 1925» та «Львів».
Програму туру продовжать у неділю, 16 жовтня, львівський «Рух» та «Дніпро-1» (15.00), донецький «Шахтар» та київське «Динамо» (17.00).
Матчі «Чорноморець» (Одеса) - «Кривбас» (Кривий Ріг), «Зоря» (Луганськ) - «Колос» (Ковалівка) перенесені.
Поєдинок «Інгульця» з Петрового з «Олександрією» (1:2) відбувся 25 серпня.
У турнірній таблиці УПЛ лідирує «Дніпро-1» 15 очок (після 5 ігор). Другим йде «Шахтар» - 13 (5).
Фото: nkveres.com.