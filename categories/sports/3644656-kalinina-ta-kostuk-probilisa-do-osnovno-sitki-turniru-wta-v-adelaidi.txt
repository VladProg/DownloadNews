В австралійському місті Аделаїда 1-8 січня пройде турнір Жіночої тенісної асоціації (WTA) - Adelaide International 1 - із призовим фондом $780,637 тис.

В основній сітці змагань виступатимуть українки Ангеліна Калініна та Марта Костюк, які подолали кваліфікаційний бар'єр, передає Укрінформ.
У фіналі відбору Калініна розгромила Анну Бондар із Угорщини - 6:1, 6:1, а Костюк обіграла єгиптянку Маяр Шериф - 6:3, 6:1.
Суперницями Калініної та Костюк у першому колі турніру будуть відповідно білоруска Вікторія Азаренко та Джеймі Фурліс з Австралії.
На фото: Ангеліна Калініна (Getty Images).