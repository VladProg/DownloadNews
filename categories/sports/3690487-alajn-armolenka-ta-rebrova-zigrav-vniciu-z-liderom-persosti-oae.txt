У 21-му турі чемпіонату Об'єднаних Арабських Еміратів з футболу «Аль-Айн» капітана збірної України Андрія Ярмоленка, який тренує вітчизняний спеціаліст Сергій Ребров, на власному стадіоні приймав лідера першості «Аль-Ахлі Дубай».

Як повідомляє пресслужба Української асоціації футболу (УАФ), Ярмоленко розпочав зустріч на лаві для запасних і ввійшов у гру на 70-й хвилині, коли його команда поступалася з рахунком 0:1. Врешті-решт господарі сквитали один м’яч, але на більше не спромоглися - 1:1, передає Укрінформ.
Маючи в активі 41 пункт, команда українців іде другою в турнірній таблиці чемпіонату, відстаючи від свого конкурента на 5 очок.
Фото: uaf.ua.