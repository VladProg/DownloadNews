Головний тренер еміратського «Аль-Айна» Сергій Ребров погодив контракт із національною футбольною збірною України.

Про це повідомляє відомий італійський журналіст і авторитетний інсайдер Фабріціо Романо, передає Укрінформ.
Очікується, що про угоду офіційно оголосять найближчим часом.
Раніше повідомлялося, що УАФ запропонувала фахівцеві трирічний контракт. Розглядався варіант поєднання роботи у збірній та клубі.
Національна збірна України з футболу без офіційного головного тренера після того, як команду залишив Олександр Петраков. Виконувачем обов’язків головного тренера тимчасово призначили наставника клубу «Олександрія» та молодіжної збірної Руслана Ротаня.
Фото: facebook.com/fabrizioromanoherewego.