Футболісти тернопільської «Ниви» поступилися вдома черкаському клубу ЛНЗ (1:2) у матчі Чемпіонської групи команд Першої ліги.

М'ячі забили Назарій Нич (19-та хвилина) та Максим Лопирьонок (74). Крім того, на 89-й хвилині м'яч у власні ворта відправив футболіст ЛНЗ Олег Синьогуб, передає Укрінформ.
Календар інших матчів першого Чемпіонської групи:
8 квітня
«Епіцентр» (Кам'янець-Подільський) - «Оболонь» (Київ). 14.30
«Карпати» (Львів) - «Кремінь» (Кременчук). 17.00
9 квітня (неділя)
«Полісся» (Житомир) - «Металург» (Запоріжжя). 16.00.
Становище лідерів: «Оболонь» - 16 очок, «Полісся» - 16, ЛНЗ - 11, «Епіцентр» - 8. У «Ниви» залишилося 3 очки.
У Чемпіонській групі вісім клубів визначать володарів двох прямих путівок до Прем'єр-ліги (УПЛ), а третя та четверта команди зіграють матчі плей-офф за підвищення в класі: третя гратиме із 14-ю командою УПЛ, четверта - з 13-ю.
Фото: cherkassy-sport.com.