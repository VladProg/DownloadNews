Головний тренер футбольного клубу «Дніпро-1» Олександр Кучер прокоментував підсумки першого матчу третього кваліфікаційного раунду Ліги Європи проти чеської «Славії» (0:3).

Він зазначив, що футболісти не мали змоги відноіити сил після важкого дводенного переїзду, передає Укрінформ.
«Те, що ми планували зробити сьогодні, звичайно, не виконали. Треба було розігрувати м’яч, входити в зони. Чомусь хлопці злякалися, почали просто бити вперед і дарувати м’яч супернику, а через це пропустили перший гол. Грати було важко сьогодні, адже хлопці усе ще не відновилися після наслідків отруєння. Також був великий дводенний переїзд, і було видно, що гравці не відновили сили.
Результат, звичайно не на нашу користь - дуже неприємний рахунок перед матчем-відповіддю. Зараз головне відновити футболістів у першу чергу психологічно і фізично, адже у нас за два дні вже гра чемпіонату. Треба встигнути відновитися. Знову буде довгий переїзд», - сказав тренер.
Матч у відповідь пройде 17 серпня.
Фото: www.scdnipro1.com.ua.