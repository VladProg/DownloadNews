Юнацька збірна України U16 (футболісти не старші 2007 року народження) розпочала виступ на Турнірі розвитку УЄФА у словацькому місті Сенець.

Як повідомляє пресслужба Української асоціації футболу (УАФ), у першому матчі «синьо-жовті» поступилися у серії післяматчевих пенальті словацьким одноліткам - 1:3 (ігровий час - 1:1), передає Укрінформ.
В іншому поєдинку турніру Латвія з рахунком 2:4 програла Ірландії, з якою підопічні Володимира Єзерського зустрінуться 12 травня.
Заключний матч українці проведуть проти команди Латвії 15 травня.
Нагадаємо, що збірна України U16 готується до кваліфікаційного раунду Євро-2024 (U17). У період із 15 до 21 жовтня «синьо-жовті» зустрінуться з командами Німеччини, Фінляндії та Ліхтенштейну (господар змагань).
На фото: Володимир Єзерський/uaf.ua.