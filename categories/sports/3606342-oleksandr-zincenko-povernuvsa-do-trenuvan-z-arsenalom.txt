Український футболіст відновлюється після травми литкового м'яза.

Захисник «Арсенала» Олександр Зінченко був присутній на тренуванні команди перед матчем з «Цюрихом» у Лізі Європи, повідомляє Football Daily, передає Укрінформ.
До цього українець займався за індивідуальною програмою. 25-річний футболіст пропустив 8 матчів лондонців поспіль через пошкодження литкового м’яза. Востаннє Зінченко виходив на поле ще 1 жовтня у дербі з «Тоттенгемом», у якому, ймовірно, зазнав рецидиву.
У поточному сезоні Олександр провів 6 ігор за «канонірів», відзначившись 1 асистом.
Як повідомляв Укрінформ, «Арсенал» очолює АПЛ, маючи в активі 31 заліковий пункт після 12-и зіграних матчів.
Фото: twitter.com/Arsenal