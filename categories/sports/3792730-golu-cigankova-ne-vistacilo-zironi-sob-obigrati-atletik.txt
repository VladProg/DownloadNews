Команді українців Віктора Циганкова на Артема Довбика «Жироні» не вдалося здобути шосту поспіль перемогу у чемпіонаті Іспанії з футболу.

У поєдинку 14-го туру «Жирона» не втримала перемогу над «Атлетиком» із Більбао, зігравши у підсумку внічию - 1:1, передає Укрінформ.
Рахунок на «Естадіо Мунісіпаль де Монтіліві» у Жироні відкрив Циганков, який відзначився на 55-й хвилині. «Атлетик» уник поразки завдяки голу ганійського нападника Іньякі Вільямса (67).
Довбик не грав через травму.
«Жирона» із 35 очками повернулася у лідери Ла Ліги, зрівнявшись із мадридським «Реалом». «Вершкові» та «жирондинці» випереджають «Барселону» і мадридський «Атлетико» - на 4 очки.
У наступному турі 2 грудня «Реал» прийматиме «Гранаду», «Жирона» - «Валенсію». 3 грудня «Барселона» зійдеться з «Атлетико».
Фото: Getty Images/Global Images Ukraine.