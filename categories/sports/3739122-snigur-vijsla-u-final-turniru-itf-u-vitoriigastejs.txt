Українка Дар'я Снігур виграла четвертий матч поспіль на турнірі Міжнародної федерації тенісу (ITF) в іспанському містечку Віторія-Гастейс із призовим фондом $100 тис.

У півфіналі змагань посіяна під 6-м номером Снігур (№155 світового рейтингу) за 1 годину 10 хвилин завдала поразки 7-му номеру «посіву» китаянці Чжуо Суань Бай (№150) - 6:3, 6:3, передає Укрінформ.
Суперницею Снігур у фіналі буде третя «ракетка» турніру Джессіка Понше з Франції (№137), яка у свою чергу здобула вольову перемогу над філіппінкою Александрою Еалі (№258) - 2:6, 6:4, 6:2.
Вирішальний поєдинок у Віторії-Гастейс відбудеться 23 липня.
Фото: btu.org.ua.