У кропивницькому шаховому клубі «Гамбіт» відбувся перший відкритий шашковий турнір.


У змананнях взяли участь понад 30 шанувальників цієї інтелектуальної спортивної гри, передає Укрінформ.
Перед початком турніру відбувся сеанс одночасної гри з багаторазовим переможцем чемпіонатів України з шашок Олександром Ковалем. Юний, але титулований спортсмен продемонстрував високий рівень майстерності в змаганнях із гідними суперниками. Він здобув сімнадцять перемог, одного разу зіграв унічию та зазнав однієї поразки.
Змагання проводилися у двох категоріях - діти до 12-ти років та дорослі. Серед юних шашистів перемогла Альона Кондратюк, а У змаганнях дорослих спортсменів - Євген Кондратюк. Обидва вони із селища Устинівка.
Переможці та призери турніру нагороджені дипломами і медалями управління молоді та спорту Кропивницької міської ради, а також олімпійськими подарунками від відділення Національного олімпійського комітету України в Кіровоградській області.
Фото: noc-ukr.org.