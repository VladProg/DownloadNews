Контракт розрахований на три сезони.

«Динамо» на офіційному сайті оголосило про перехід до бельгійського «Вестерло» півзахисника Сергія Сидорчука, передає Укрінформ.
Повідомляється, що клуб погодився на прохання гравця, який попросив відпустити його до закордонного чемпіонату.
32-річний Сидорчук підписав з «Вестерло» контракт на три сезони.
«Вестерло» після шести турів чемпіонату Бельгії набрав 1 пункт і посідає передостаннє місце.
Як повідомляв Укрінформ, Сидорчук провів за «Динамо» 327 матчів та забив 21 гол. Виграв три чемпіонські титули, а також три Кубки України та три Суперкубки України.
Фото: ФК Вестерло