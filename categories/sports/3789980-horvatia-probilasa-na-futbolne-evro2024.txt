У кваліфікації XVII чемпіонату Європи з футболу завершився відбірковий турнір.

21-м учасником Євро-2024 стала збірна Хорватії, яка на домашній арені «Максимір» у Загребі переграла команду Вірменії - 1:0, передає Укрінформ.
Успіх балканцям приніс гол форварда Анте Будіміра на 43-й хвилині.
Результати матчів вівторка:
група В: Гібралтар - Нідерланди - 0:6, Греція - Франція - 2:2
Підсумкове турнірне становище: Франція - 22 очки, Нідерланди - 18, Греція - 13, Ірландія - 6, Гібралтар - 0.
Група D: Вельс - Туреччина - 1:1, Хорватія - Вірменія - 1:0
Підсумкове турнірне становище: Туреччина - 17 очок, Хорватія - 16, Вельс - 12, Вірменія - 8, Латвія - 3.
Група I: Косово - Білорусь - 0:1, Андорра - Ізраїль - 0:2, Румунія - Швейцарія - 1:0.
Підсумкове турнірне становище: Румунія - 22 очки, Швейцарія - 17, Ізраїль - 15, Білорусь - 12, Косово - 11, Андорра - 2 (8).
За підсумками європейської кваліфікації на континентальну першість відібралася 21 збірна: Австрія, Албанія, Англія, Бельгія, Данія, Італія, Нідерланди, Німеччина (господарі), Іспанія, Португалія, Румунія, Сербія, Словаччина, Словенія, Туреччина, Угорщина, Франція, Хорватія, Чехія, Швейцарія, Шотландія.
Останні три вакансії на Євро-2024 в березні за участю збірної України розіграють учасники стикових матчів Ліги націй УЄФА.
Зіграють у стикових матчах: Боснія та Герцеговина, Греція, Грузія, Ізраїль, Ісландія, Казахстан, Люксембург, Польща, Україна, Вельс, Фінляндія, Естонія. (Пари плей-офф визначаться 23 листопада).
Церемонія жеребкування групової стадії Євро-2024 пройде 2 грудня в Гамбургу. Найкращі європейські збірні будуть розподілені по шести групах.
Фінальний турнір чемпіонату Європи пройде з 14 червня по 14 липня у Німеччині.
Фото: AP.