Вчора наша команда також поступилася Румунії.

Жіноча збірна України з гандболу у контрольному матчі знову програла Румунії – 23:29, передає Укрінформ.

Як і в попередньому матчі, румунки змогли піти у відрив після першої половини зустрічі – 18:9. При цьому після перерви Україна змогли відіграти три м’ячі. Зазначимо, що вчора наша команда також поступилася Румунії – 24:29.

Наступного місяця «синьо-жовті» поведуть боротьбу із Північною Македонією за путівку на ЧС-2023. Перша гра другого відбіркового етапу відбудеться 8 квітня, матч-відповідь запланований на 11 квітня.
У першому раунді кваліфікації Україна у двоматчевому протистоянні перемогла Люксембург. «Синьо-жовті» здобули дві впевнені перемоги — 36:13 та 30:11.


Як повідомляв Укрінформ, світова першість із гандболу серед жіночих національних збірних відбудеться у грудні 2023 року в Данії, Норвегії та Швеції.
Фото: handball.net.ua