Андалусці здобули трофей Ліги Європи УЄФА сезону-2022/23.

У фіналі футболісти «Севільї» завдали поразки італійській «Ромі» у серії післяматчевих пенальті - 4:1 (1:1), передає Укрінформ.

В основний ігровий час на 65-тисячній «Пушкаш Арені» в Будапешті (Угорщина) м'ячі забили аргентинський форвард «Роми» Пауло Дібала (35-та хвилина) та захисник римлян Джанлука Манчіні (55 - автогол).

Клуб із Севільї став семиразовим переможем Кубка УЄФА/Ліги Європи.
«Севілья» отримала місце у груповому етапі Ліги чемпіонів УЄФА-2023/24.

Наступні фінали Ліги Європи відбудуться на «Дублін Арені» в Ірландії (2024) та «Сан-Мамес» в іспанському Більбао (2025).
Фото: AFP.