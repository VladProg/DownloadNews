У Лізі чемпіонів УЄФА відбулися чергові поєдинки третього туру групової стадії розіграшу.

Футболісти лондонського «Арсенала» захисника збірної України Олександра Зінченка обіграли в Іспанії «Севілью» - 2:1, португальська «Брага» вдома з рахунком 1:2 поступилася іспанському «Реалу», який представляє український воротар Андрій Лунін, а португальська «Бенфіка» із українським голкіпером Анатолієм Трубіним програла іспанському «Реал Сосьєдаду» - 0:1, зазнавши третьої поразки поспіль, передає Укрінформ.
Зінченко не грав сьогодні у складі «канонірів». Лунін також провів матч на лаві запасних мадридців, Трубін у свою чергу відіграв за лісабонців увесь поєдинок.
Результати матчів вівторка, 24 жовтня:
група А: «Галатасарай» (Туреччина) - «Баварія» (Німеччина) - 1:3, «Манчестер Юнайтед» (Англія) - «Копенгаген» (Данія) - 1:0
турнірне становище: «Баварія» - 9 очок; «Галатасарай» - 4, «Манчестер Юнайтед» - 3,«Копенгаген» - 1
група В: «Севілья» (Іспанія) - «Арсенал» (Англія) - 1:2, «Ланс» (Франція) - ПСВ «Ейндховен» (Нідерланди) - 1:1
турнірне становище: «Арсенал» - 6 очок, «Ланс» - 5, «Севілья» - 2, ПСВ «Ейндховен» - 2;
група С: «Брага» (Португалія) - «Реал» (Іспанія) - 1:2, «Уніон» (Німеччина) - «Наполі» (Італія) - 0:1
турнірне становище: «Реал» - 9 очок, «Наполі» - 6, «Брага» - 3, «Уніон» - 0;
група D: «Бенфіка» (Португалія) - «Реал Сосьєдад» (Іспанія) - 0:1, «Інтер» (Італія) - «Зальцбург» (Австрія) - 2:1.
турнірне становище: «Реал Сосьєдад» - 7 очок, «Інтер» - 7, «Зальцбург» - 3, «Бенфіка» - 0.
Решта протистоянь 3-го туру основної сітки Ліги чемпіонів УЄФА відбудеться 25 жовтня.
Як повідомлялося, донецький «Шахтар» зіграє в Іспанії проти лідера групи Н «Барселони». В іншому матчі квартету бельгійський «Антверпен» прийматиме португальський «Порту».
Турнірне становище: «Барселона» - 6 очок, «Порту» - 3, «Шахтар» - 3, «Антверпен» - 0.