Після матчу-відповіді плей-офф кваліфікації Ліги чемпіонів проти португальської «Бенфіки» (0:3), що пройшов у Лісабоні, футболісти київського «Динамо» повернилися в Україну.


Про це повдіомляє пресслужба динамівців, передає Укрінформ.
Вилетівши вранці зі столиці Португалії, динамівці дісталися до польського Жешува, після чого пересіли у два клубні автобуси і вирушили в бік державного кордону. Відзначимо, що разом із партнерами до України повернувся й польський захисник Томаш Кендзьора, який залишився єдиним легіонером у складі команди.
Ще дві години в дорозі - і «біло-сині» дісталися навчально-тренувальної бази львівського «Руха», де готуватимуться до майбутнього матчу чемпіонату України проти «Дніпра-1».
На четвер у футболістів, які проходять відновлення, запланована ранкова індивідуальна робота. Всі ж інші вийдуть на повноцінне тренування увечері.
Нагадаємо, поєдинок, яким «Динамо» відкриє для себе новий сезон Прем’єр-ліги, відбудеться у неділю, 28 серпня. Початок - о 17.00.
Фото: fcdynamo.com.