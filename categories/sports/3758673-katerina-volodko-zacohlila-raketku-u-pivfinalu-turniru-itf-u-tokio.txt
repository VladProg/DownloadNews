Українська тенісистка Катерина Володько зупинилася в 1/2 фіналу престижних змагань ITF W100 у столиці Японії із призовим фондом $100,000.

Катерина (№277 WTA) поступилася проти екс-35-й «ракетці» світу Вікторії Голубич (нині - 135-та) зі Швейцарії - 4:6, 1:6, передає Укрінформ.
Суперниці провели на корті 1 годину 17 хвилин.
Володько вдруге нинішнього року грала у півфіналі змагань ITF. У січні вона дійшла до цієї стадії на турнірі W40 у Нонтхабурі (Таїланд), де у підсумку виграла титул.
Фото: tennisua.org.