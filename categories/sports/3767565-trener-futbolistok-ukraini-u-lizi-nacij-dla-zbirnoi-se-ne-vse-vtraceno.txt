Національна жіноча збірна України з футболу провела два стартові матчі в новоствореній Лізі націй (група В3), поступившись у своїй групі Сербії та Польщі з однаковим рахунком - 1:2.

Виконувач обов’язків головного тренера команди Володимир Пятенко розповів офіційному сайту УАФ про свої враження від цих протистоянь, передає Укрінформ.
«Щодо самовіддачі до підопічних питань немає. Вони були вмотивовані, горіли бажанням продемонструвати свої кращі якості. Але, на жаль, на відміну від суперниць, із реалізацією далеко не завжди виходило. Часто у завершальній стадії атаки приймалися помилкові рішення. Можливо, це від того, що бракувало зіграності, адже в Польщі довелося грати ці матчі, як кажуть, із коліс…
Поки що я не звертаю уваги на турнірну таблицю. Перед дівчатами стоїть завдання перемагати в кожному матчі і підвищитися в класі. Попри невдалий старт, ще не все втрачено. Перед жовтневими матчами із Грецією планую запросити трьох-чотирьох нових футболісток. Остаточно з ними визначимося до 10 жовтня», - сказав Пятенко.
Календар матчів у групі В3 Ліги націй:
.3 тур
27.10.2023
Греція - Україна
Польща = Сербія
4 тур
31.10.2023
Україна - Греція
Сербія - Польща
5 тур
01.12.2023
Україна - Польща
Греція - Сербія
6 тур
05.12.2023
Сербія - Україна
Польща - Греція.
Фото: uaf.ua.