Онлайн-трансляція відбіркового матчу чемпіонату Європи-2024 з футболу між національними збірними України та Англії.

Україна - Англія
1:1
Основні статистичні показники матчу (Україна - Англія): володіння м'ячем(35:65), удари(2:12), удари в площину воріт(1:5), фоли(11:8), кутові(2:2), жовті картки(2:2).
Матч закінчено!!! 1:1!!! Браво, команда!!!
90+3. Пікфорд поспішає, але англійці не встигають організувати атаку.
90+2. Українці намагалися вийти в контратаку, але Сидорчук вирішив відпасувати до своїх воріт.
90. Арбітр додав 4 хвилини до основного часу матчу. Тримаємося!!!
89. Вимушена заміна від Реброва: Мудрик звільнив місце для Назарини. Вітаємо останнього здебютом за національну команду.
87. Мудрик не зміг обіграти Вокера. Михайло повинен був спробувати оббігти Кайла, але, схоже, цей матч для Мудрика закінчено.
86. Англійці готуються до фінального штурму наших воріт! Уважно!
85. Заміна від Саутгейта: Галлагер змінив Саку.
84. Англійці отримали право на штрафний і непогано розпорядилися ним. Магвайр опинився біля м'яча і завдав удару в напрямку воріт. Бущан відчайдушно врятував свої ворота. Браво, Георгію!!!
82. Зараз розпочинаються «чемпіонські раунди». Сподіваємося, що Олександр Усик підказав нашим козакам, як діяти у ці хвилини...
80. Мудрик повірив у себе і намагався оббігти Вокера, але Кайл на досвіді приземлив Михайла. Продовжуй працювати над собою, чоловіче.
79. Англійці намагалися витиснути максимум після метушні поряд з нашими воротами, але українські захисники впоралися у складному епізоді.
78. Мудрик намагався подати в штрафний майданчик Пікфорда... Напевно, цю спробу варто охарактеризувати як удар.
77. Буяльський намагався протягнути м'яч вперед, але Фоден помітно для арбітра смикнув Віталія за футболку. Фол!
75. Чергова заміна від Реброва: Зінченка замінив на полі Буяльський. Ребров добре пам'ятає Віталія по роботі в «Динамо». Хоч би Буяльський став «джокером».
74. Сидорчук намагався увімкнути «Пірло» і знайшов пасом Коноплю. Юхим не зміг загострити гру після передачі партнера по команді.
72. Збірна України вибудувала ешеловану оборону на своїй половині поля. Англійці відчайдушно б'ються головою об захист, але поки безрезультатно.
71. Мудрик лежить на газоні! Власники «Челсі» зараз синхронно взялися за серце. Магвайр знову намагався знайти ключик до наших воріт після подачі, але Бущан впевнено зафіксував м'яч у руках.
70. Мудрик міг опинитися на ударній позиції, але Сака встиг вставити свої ноги в цьому епізоді.
69. Циганков зміг витиснути кутовий для України. Схоже, що це був максимум в оточенні трьох захисників Англії.
68. Хоч би не наврочити. Українці тримають м'яч в центрі поля!
67. Решфорд розігнався по центру поля і віддав пас на Кейна. Українці змогли затиснути капітана Англії на фланзі й нівелювали небезпеку для своїх воріт.
66. До Вашої уваги подвійна заміна в англійців: Беллінгема і Меддісона замінили Фоден і Решфорд.
65. Ще одна коректива від Реброва: Сидорчук вийшов замість Судакова
64. Перша заміна у складі збірної України: Довбик змінив на полі Яремчука.
62. Кейн намагався вразити ворота Бущана, але удар відверто не вдався. М'яч пройшов далеко повз ворота.
61. Сака вийшов на перспективну позицію для удару, але Кривцов зміг заблокувати потенційно небезпечний момент.
60. Коли ж це закінчиться?.. Англійці продовжують тиск на ворота українців. Здається, що «синьо-жовті» чатують на контратаку.
59. Після повтору цього епізоду стало зрозуміло, що у моменті з ударом Саки наші ворота врятував Бущан! Стіна!!!
58. Несіть валідоооооол!!! Сака отримав м'яч на фланзі й завдав потужного удару по воротах Бущана. М'яч відскочив від поперечки. Гра триває! Видихаємо!
57. Конопля знову рятує наші ворота. Сака увірвався до штрафного майданчика українців, але йому не вдалося знайти Кейна.
56. Зінченко примудрився перехопити м'яч на чужій половині поля і викотив під удар Судакову. Георгій запустив «круглого» далеко від воріт. Для статистики згодиться!
55. Мудрик зміг прорватися самотужки по центру поля, але пробити у напрямку воріт не вдалося.
54. Беллінгем починає нервувати, і це позитивна новина. Майбутній «Golden boy» розуміє, що гра складається не так, як хотілося б.
53. Меддісон подав у штрафний майданчик, але Магвайр не зміг впіймати м'яч у повітрі. Зінченко намагався розігнати контратаку за рахунок Циганкова, але англійці діяли впевнено в захисті.
52. Англійці отримали право на кутовий.
51. Трибуни Вроцлава не втомлюються гнати українців вперед! Приємно, що у Польщі нас підтримують саме ТАК!!!
50. Магвайр дотягнувся головою до м'яча, але пробив прямо над воротами українців.
48. Українці поки встигають за темпом англійців. Хоч би вистачило дихання на весь поєдинок.
47. Магвайр не дозволив Мудрику розігнатися по флангу. Михайлу варто доводити свою профпридатність, але поки не вдається.
46. Англійці розпочинають другий тайм подібно до першого! Збірна «Трьох Левів» продовжує тиск на наші ворота. Кривцов змінив на полі Матвієнка.
Другий тайм розпочався!!!
До Вашої уваги основні сатистичні показники першого тайму(Україна - Англія): володіння м'ячем(31:69), удари(1:4), удари в площину воріт(1:1), фоли(6:4), жовті картки(2:1).
Перерва!!!
45. Арбітр додав одну хвилину до основного часу тайму.
44. Зінченко перспективним пасом запустив у забіг Мудрика по флангу, але Пікфорд встиг вчасно вийти з воріт і підстрахував своїх захисників.
43. Беллінгем намагався підкотитися під Реброва, але, на щастя, Сергій Станіславович зміг вчасно зорієнтуватися.
40. Фанати у Вроцлаві продовжують підтримувати Україну. Головне, щоб підопічні Реброва не посипалися після пропущеного м'яча.
39. Вокер увірвався до штрафного майданчика Бущана після навісу Кейна й зрівняв рахунок на табло - 1:1.
38. Україні важливо втримати переможний результат до перерви. Потім можна буде перевести подих.
37. Українці нарешті почали контролювати м'яч! Англійці, зокрема Гендерсон і Райс, намагаються пресингувати нас на прийомі.
36. Яремчук заробив грамотний фол у центрі поля. Підставив спину під час прийому й картинно впав - все як вчать у «молодіжці».
35. Фортуна поки залишається на нашому боці. Беллінгем віддав пас Меддісону на ворота Бущана, але останній не зміг впоратися із м'ячем.
34. Забарний показав свій клас! Ілля у непростому епізоді накрутив Беллінгема й Меддісона. Останній отримав жовту картку за підкат проти нашого захисника. Здається, у декого здають нерви.
33. Коноооопляяяя! Юхим на фланзі потужно влетів у Беллінгема, але в межах правил. Джуде, не варто скаржитися!
32. «Синьо-жовті» не форсують подій і намагаються зупинити натиск англійців.
31. Матвієнко впорався із підступним закиданням на Вокера й нівелював загрозу для своїх воріт.
29. Професор! Забарний в ефектному стрибку головою перехопив простріл Вокера у штрафному майданчику. Школа «Вотфорда» до Вашої уваги.
28. Яремчук показав, що таке українська лють! Він жорстко зустрів захисника Англії плечем, але зачепитися за м'яч не вдалося.
27. Англійцям, очевидно, не сподобався такий розвиток подій, тому вони одразу розпочали нову атаку після розіграшу м'яча. Конопля спокійно перервав пас на Гендерсона у штрафному майданчику Бущана.
25. ГОООООООООООООООООЛ!!!!!!!!!!!!! Зінченко якісно відкрився під простріл Циганкова після контратаки і зміг в один дотик вразити ворота Пікфорда! Ось тепер споглядатимемо за цікавим протистоянням.
23. Судаков як за підручником знаходить пасом Коноплю на фланзі. Той натомість відпасував на Циганкова. Віктор увірвався в штрафний суперника, але простріл на Яремчука заблокували.
22. Зінченко не зміг розвинути атаку після перспективного виходу по центру поля. Радує, що українці починають будувати свої атаки в цьому матчі.
21. Добрий вечір! Не дивно, що перший «гірчичник» отримав Тарас Степаненко! Українського опорника покарали за підкат у центрі поля.
20. Судаков намагався загострити гру пасом на фланг, але, на жаль, Беллінгем перехопив пас. Георгію, тобі є на кого рівнятися.
19. Миколенко отримав м'яч на фланзі і намагався знайти пасом Мудрика, але Магвайр витиснув українського вінгера.
18. Конопля не зміг знайти пасом партнерів по команді, але м'яч залишився в українців.
17. Бущан впевнено зафіксував м'яч після подачі до штрафного майданчика. Кейн не встиг підставити голову, за що щиро йому дякуємо.
16. Форвард англійців Кейн стабільно опускається до центру поля, щоб розігнати атаку своєї команди. Чоловіче, тут на тебе чатує Степаненко!
15. Рідненькі, а як же ви без м'яча зібралися вражати ворота Пікфорда?.. Швидше б в англійців закінчилося «паливо»!
14. Англійці намагаються будувати свої атаки через флангових захисників! Чілвелла і Вокера зустрічають Циганков і Мудрик відповідно.
13. Тепер на стадіоні у Вроцлаві лунає «ЗСУ»! Принагідно дякуємо українським захисникам за можливість спостерігати за цим поєдинком. Слава Україні!
12. ДВІ ХВИЛИНИ англійці намагаються знайти підхід до воріт Бущана. Сака намагався завдати небезпечного удару, але Степаненко самовіддано кинувся на потужний постріл. Загрози українським воротам немає.
10. Перша спроба атаки українців ознаменувалася невдалим пасом Зінченка. «Синьо-жовті» поки лише нащупують свою гру.
9. Степаненко на досвіді перерізав пас Райса і дозволив партнерам по команді відчути м'яч. Мудрик, Зінченко і Судаков обстукалися і намагаються розігнати першу атаку України.
8. Вболівальники у Вроцлаві заспівали пісню харківських фанатів про президента РФ Путіна! Хлопці зі спецпідрозділу «Кракен», очевидно, задоволені такою тенденцією.
7. Кожен футболіст «синьо-жовтих» знаходиться на своїй половині поля. На захист відпрацьовує навіть Яремчук.
6. Підопічні Реброа намагаються втримати стартовий тиск Англії. Чілвелл прострілив у штрафний майданчик українців, але Забарний як професор залишив м'яч Бущану.
5. Миколенко вдало нейтралізував діагональ на Сака, але знайти партнера і розвинути контратаку не вдалося. Поки Англія безапеляційно контролює хід подій у матчі. На щастя, без особливої гостроти.
3. Англійці вчергове підійшли до штрафного Бущана, але не змогли створити небезпечний епізод. Українці намагаються грати компактно!
2. З перший хвилин вболівальники стадіону у Вроцлаві скандують «Україна»! Англійці досі контролюють «круглого». Беллінгем отримав м'яч на підступах до штрафного майданчика українців і непогано відпасував на Саку. Вінгер англійців не зміг наздогнати м'яч.
1. Англія розпочала матч з центру поля. Команда «Трьох Левів» спокійно контролює м'яч. В основному підопічні Саутгейта перепасовуються між захисниками!
Матч розпочався!!!
18:59. Лунає гімн національних збірних команд України й Англії!
18:56. Команди вже знаходяться у підтрибунному приміщенні! Лічені хвилини до початку матчу!


Włączam mecz a tam Feddek ciul komentuje. Na szczęście jest DAZN Einz😎🤟👀#UKRENG #Wrocław #servusHarry pic.twitter.com/CKJSdX8W1O
— Czysty Czesiu 🇮🇹 Mia San Mia (@Whiteek_Polska) September 9, 2023

18:50. Ще трошки кадрів з розминки футболістів для Вас!


🇺🇦🇺🇦🇺🇦❤#UKRENG #EURO2024 pic.twitter.com/SpptcOwUJD
— Oksi Grytsiuk (@OksiGrytsiuk) September 9, 2023

18:40. До початку матчу залишилося 20 хвилин! Готуємося до видовищного поєдинку!
18:20. Збірні провели розминку перед матчами. До Вашої уваги коротеньке відео розминки українців.


#UKRENG #EURO2024 pic.twitter.com/4mR6MjHTmR
— Oksi Grytsiuk (@OksiGrytsiuk) September 9, 2023

18:15. Збірна України зіграла 9 матчів проти Англії. Протягом цих поєдинків «синьо-жовті» здобули 1 перемогу, 2 нічиї і 6 поразок.
18:10. Гравці обох команд вже прогулялися полем перед матчем. Поки без розминки.


🇺🇦 Ukraine XI: Bushchan, Konoplia, Zabarnyi, Matviyenko, Mykolenko, Stepanenko, Zinchenko, Sudakov, Tsygankov, Mudryk, Yaremchuk

🏴󠁧󠁢󠁥󠁮󠁧󠁿 England XI: Pickford; Walker, Guéhi, Maguire, Chilwell; Rice, Henderson, Bellingham; Saka, Maddison, Kane#UKRENG | #ENG | #ThreeLions pic.twitter.com/6s5EoEHnTz
— FUN88 (@fun88eng) September 9, 2023

18:05. Трошки статистики для вас! Зовсім трошки... Висвітлювати поєдинок з місця подій будуть 140 журналістів та 50 фотокореспондентів.

18:00. Пряму трансляцію поєдинку Україна - Англія Ви можете подивитися на медіа-сервісі Megogo. Якщо такої можливості немає - ласкаво просимо на Укрінформ.
17:56. Українські синьо-жовті прапори починають з'являтися на арені у Вроцлаві! Ми очікуємо на потужну підтримку наших футболістів, позаяк трибуни - це 12 гравець матчу.


Beautiful atmosphere. #UKRENG #Euro2024Qualifiers pic.twitter.com/EVEuJhO0Xc
— Biodun (@nowbiodun) September 9, 2023

17:53. Стартова одинадцятка збірної Англії: Пікфорд - Чілвелл, Магвайр, Гуехі, Вокер - Райс, Гендерсон, Беллінгем - Меддісон, Кейн, Сака.
17:50. До Вашої уваги основний склад збірної України на сьогоднішній матч: Бущан - Миколенко, Матвієнко, Забарний, Конопля - Степаненко, Судаков, Зінченко - Мудрик, Яремчук, Циганков.
17:42. Офіційно оголошуємо, що за протистоянням України й Англії наживо споглядатимуть 46 тисяч глядачів! А про онлайн немає про що й говорити! Ми переконані, що за цим поєдинком стежитимуть тисячі фанатів по всьому світу!
17:40. Пссссс... Ходімо з нами глянемо на роздягальню місцевого стадіону!

17:35. Четвертий номінально домашній поєдинок збірної України у кваліфікації до Євро-2024 стартує на місцевому стадіоні у Вроцлаві! До слова, ми вчергове і вкрай щиро дякуємо нашим польським друзям за гостинність! Сподіваємося, що найлижчим часом ви зможете приїхати до Києва вболівати за нашу команду!

17:32. Ми вже з'ясували для вас головні деталі сьогоднішнього протистояння! Сьогодні збірна України зіграє у жовтому комплекті форми!

17:30. Друзі, всі ж пам'ятають невдалий вояж Сергія Реброва до «Туманного Альбіону»? Пропонуємо Вам разом з нами згадати, якою була історія нинішнього тренера «синьо-жовтих» у Великобританії!
17:20. Наша редакція підготувала для Вас анонс до матчу Україна - Англія! У ньому Ви зможете дізнатися, за рахунок чого «синьо-жовті» змоужть дати бій «Трьом Левам»!
17:15. Добрий день, дорогі читачі! Сьогодні ми разом з Вами слідкуватимемо за четвертим матчем збірної України у кваліфікації до чемпіонату Європи-2024!


🏴󠁧󠁢󠁥󠁮󠁧󠁿 Its Match-Day!

🆚 Ukraine
🏟 Tarczyński Arena
⏰ 5pm BST
🏆 EURO Qualification #UKRENG #Ukraine #England #EURO2024 #DubSports pic.twitter.com/CDnDPFq7r5
— DubSports (@DubSportss) September 9, 2023

9 вересня 2023 року. Вроцлав (Польща), стадіон «Тарчинський-Арена». Початок матчу - о 19.00. Температура повітря +24С.
Ласкаво просимо до Вроцлава на поєдинок п'ятого туру відбіркової стадії чемпіонату Європи-2024 з футболу, в якому зустрічаються національні збірні України та Англії.
Стартові склади:
Україна - Бущан, Миколенко, Матвієнко, Забарний, Конопля, Степаненко, Судаков, Зінченко, Мудрик, Яремчук, Циганков.
Головний тренер - Сергій Ребров.
Англія - Пікфорд, Чілвелл, Магвайр, Гуехі, Вокер, Райс, Гендерсон, Беллінгем, Меддісон, Кейн, Сака. .
Головний тренер - Гарет Саутгейт.
Арбітр - Георгій Кабаков (Болгарія).
Суперники зустрічалися дев'ять разів. Статистика України з Англією - 1 перемога, 2 нічиї та 6 поразок.
В іншому матчі відбіркової групи С в Скоп'є Північна Македонія о 21.45 прийматиме Італію.
Турнірне становище: Англія - 12 очок (після 4-х ігор), Україна - 6 (3), Італія - 3 (2), Північна Македонія - 3 (3), Мальта - 0 (4).
Фото: Getty Images/Global Images Ukraine, УАФ.