Шевченківський районний суд Львова продовжив відсторонення Андрія Павелка від посади президента УАФ.

Про це повідомив FootballHub, передає Укрінформ.
Відсторонення продовжене на 2 місяці - до 2 жовтня включно.
Рішення підлягає негайному виконанню, але сторона захисту має право подати апеляцію протягом 5 днів.
Як повідомлялося, у травні Печерський суд міста Києва продовжив усунення Павелка з посади президента УАФ строком до 9 липня 2023 року. Також суд продовжив строки слідства у справі голови УАФ та генерального секретаря організації Юрія Запісоцького до 23 листопада 2023 року.
У середині червня Шевченківський районний суд Львова ув’язнив у СІЗО Павелка на строк 60 діб — до 14 серпня включно. Застава в 9,88 млн. гривень, яку раніше внесли за главу УАФ, перерахована на користь держави.
УАФ вважає весь процес роботою на замовлення від колишніх керівників асоціації. У 2018 році програма «Схеми» провела розслідування, за результатами якого журналісти запідозрили УАФ та її президента Андрія Павелка у корупції за допомогою заводу з виготовлення штучних полів.
Фото: УАФ