Головний тренер жіночої збірної України з баскетболу 3х3 Юрій Процюк визначився зі складом команди на матчі кваліфікації чемпіонату Європи (10-11 червня, Констанца, Румунія).

У порівнянні з останніми турнірами (на етапі Світової серії в Астарі та у французькому Вуароні) у складі команди є одна зміна - Анжеліка Ляшко замінить Вероніку Космач, передає Укрінформ.
Склад жіночої збірної 3х3 на ігри кваліфікації ЧЄ: Кристина Філевич, Міріам Уро-Ніле, Оксана Моллова, Анжеліка Ляшко.
Як повідомлялося, жіноча збірна України потрапила до групи А і протистоятиме на груповій стадії Іспанії, Швейцарії, Сербії та Данії.
У жіночій сітці напряму до фінальної частини виходять переможниці груп А та В. Третю путівку на чемпіонат Європи розіграють команди, які посядуть в групах другі місця.
Фото: fbu.ua.