У німецькому місті Франкфурт-на-Майні у неділю, 9 жовтня, відбудеться жеребкування кваліфікації чемпіонату Європи-2024 з футболу.


Церемонія розпочнеться о 13.00 за київським часом. Своїх суперників дізнається й національна збірна України, передає Укрінформ.
Пряма трансляція церемонії жеребкування пройде на YouTube-каналі Української асоціації футболу (УАФ).
27 вересня збірна України завершила виступ у Лізі націй-2022/2023, посівши друге місце у групі 1 Ліги В. Таким чином, у загальному рейтингу ЛН наша національна команда опинилася на 22-й позиції, яка в посіві учасників відбіркового турніру Євро-2024 відправила її до третього кошика.
Додамо, що 17-й чемпіонат Європи з футболу пройде у десяти німецьких містах у червні-липні 2024 року.
Фото: uaf.ua.