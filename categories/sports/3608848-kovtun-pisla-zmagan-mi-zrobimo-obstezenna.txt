Спортсмен задоволений результатом попри те, що не захистив медаль 2021 року.

Лідер збірної України зі спортивної гімнастики позитивно оцінив свій виступ на чемпіонаті світу, повідомляє Gymnovosti, передає Укрінформ.

«Фінал минув досить добре: я покращив результати. Були деякі невдалі моменти: на брусах і трохи на поперечині, але загалом мій виступ був непоганим. Першого дня під час кваліфікації я викинув кілька елементів та зробив легшу вправу, але у фіналі, гадаю, через те, що це був останній вид, уже було важко зібрати себе докупи. Особливо зважаючи на те, що це один із найскладніших снарядів», - сказав Ковтун.

Українець також розповів про травму плеча:

«З плечем уже краще, але думаю, що після змагань ми зробимо обстеження чи пройдемо лікування, аби травма не погіршилася і я зміг продовжувати показувати хороші результати», - розповів Ковтун.



Як повідомляв Укрінформ, Ілля Ковтун фінішував сьомим в особистому багатоборстві на ЧС зі спортивної гімнастики

Фото: facebook.com/MagyarTornaSzovetseg