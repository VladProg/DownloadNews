Футболісти збірної України у вівторок, 27 вересня, проведуть заключний, шостий поєдинок у груповому етапі Ліги націй УЄФА.

«Синьо-жовті» у Кракові (Польща) прийматимуть національну команду Шотландії, передає Укрінформ.
Стартовий свисток арбітра з Греції Тасоса Сідіропулоса пролунає о 21.45 за київським часом.
Команди розіграють перше місце у групі 1 Ліги В, яке виведе переможця протистояння в елітний дивізіон А Ліги націй.
У паралельному матчі на «Авіва Стедіум» у Дубліні зіграють Ірландія та Вірменія. За регламентом змагань, остання команда квартету у наступному циклі виступатиме в Лізі С.
Турнірна таблиця: Шотландія - 12 очок, Україна - 10, Ірландія - 4, Вірменія - 3.
Фото: Getty Images.