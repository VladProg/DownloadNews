Промоутер Френк Воррен прокоментував рішення WBA відхилити апеляцію команди британця Даніеля Дюбуа на результат бою з чемпіоном WBA, WBO та IBF у надважкій вазі Олександром Усиком.

Як передає Укрінформ, про це він розповів для iFL TV.


«Ми перечитали рішення, і ми оскаржуємо його. Вони навіть не відповіли на головну причину нашої скарги. Вона полягала в тому, скільки часу дав рефері (Усику на відновлення - ред.) і в його вказівках. Вони навіть не розглядали це питання. Про це не згадується в жодних документах з висновками, які вони надіслали. Вони навіть не розглядали це. Тож ми і надалі продовжуватимемо намагатися робити те, що буде правильно для нашого бійця», - сказав Воррен.


Як повідомлялося, у 5-му раунді британець завдав українцю удар нижче пояса – рефері дав Олександру час на відновлення. Команда Дюбуа наполягала, що удар був у корпус за правилами.


Фото: Piotr Duszczyk ( boxingphotos.pl)