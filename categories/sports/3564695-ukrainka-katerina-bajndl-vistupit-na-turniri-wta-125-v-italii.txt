Українська тенісистка Катерина Байндль (Козлова) зіграє на турнірі WTA 125 у місті Бірі (Італії) із призовим фондом $115,000.

У стартовому колі суперницею Катерини (№136 WTA) будеь друга «ракетка» турніру Данка Ковінич (№80 WTA) із Чорногорії, передає Укрінформ.
Суперниці зіграють одна з одною учетверте і вперше з 2017 року. Українка лідирує у протистоянні, здобувши дві перемоги.
Обидві тенісистки приїхали до Барі після виступу на Відкритому чемпіонаті США. Байндль не змогла пройти кваліфікацію, поступившись у другому колі, а Ковінич програла американці Серені Вільямс у першому колі основної сітки.
Змагання в Барі Open delle Puglie завершаться 11 вересня.
Фото: btu.org.