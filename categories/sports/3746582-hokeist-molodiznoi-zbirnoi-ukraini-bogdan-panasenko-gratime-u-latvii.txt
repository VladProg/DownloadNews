Нападник молодіжної збірної України з хокею 20-річний Богдан Панасенко виступатиме за клуб «Земгалє» з Єлгави.

Ця латвійська команда ставала найсильнішою два останні сезони у чемпіонаті балтійської Optibet ліги, а також паралельно брала участь у другому за силою дивізіоні Фінляндії, де посіла 12-те місце з 14-х учасників, передає Укрінформ.
Вихованець харківської школи хокею Панасенко минулий сезон відіграв у трьох командах: у Північній Америці українець розпочинав виступи за «Анкорідж Вулверінз» (NAHL, 2 гри), потім перейшов до «Денбері Хет-Трікс» (NAHL, 14 матчів, 2 голи, 3 передачі), а потім повернувся до молодіжної чеської ліги U20 - до «Комети» із Брно (15 ігор, 4 шайби).
Богдан ткож брав участь на молодіжному чемпіонаті світу та набрав 4 очки (1 гол + 3 передачі) у п'яти матчах збірної України.
Фото: facebook.com/fhu.com.ua.