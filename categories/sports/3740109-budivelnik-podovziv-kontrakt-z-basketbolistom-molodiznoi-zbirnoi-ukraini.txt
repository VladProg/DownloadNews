Молодий талановитий захисник Максим Зайцев, який минулий сезон провів у київському «Будівельнику», ще як мінімум один сезон гратиме у команді Дмитра Забірченка.

Минулого сезону 19-річний баскетболіст грав у середньому трохи менше 13 хвилин за матч, приносив команді 3,1 очка та 1,0 підбирання, передає Укрінформ.
Найкращими Максима у сезоні стали матчі проти «Запоріжжя» (7 грудня та 26 січня), коли гравець отримував понад 24 хвилини на паркеті завершив обидві зустрічі з 12 набраними очками.
Нещодавно баскетболіст під керівництвом саме Дмитра Забірченка відіграв на Євробаскеті U20, де команді лише трохи не вистачило для підвищення в класі (3-тє місце).
За 17,9 хвилини у середньому Зайцев мав таку статистику: 5,6 очка, 1,4 підбирання. Максим реалізував 7 з 15-ти двоочкових (46,7%), 5 з 14-ти триочкових (35.7%) кидків та 10 з 12-ти штрафних (83,3%).
Фото: fbu.ua.