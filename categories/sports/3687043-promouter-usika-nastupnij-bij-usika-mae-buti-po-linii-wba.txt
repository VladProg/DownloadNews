Олександр Красюк, промоутер чемпіона WBA, WBO, IBO та IBF у надважкій вазі Олександра Усика (20-0, 13 КО), розповів про наступний бій українця.

Про це він повідомив для iFL TV, передає Укрінформ.
«Швидше за все, Усик далі буде боксувати з обов’язковим претендентом. Це має бути бій по лінії WBA. Наступна у черзі WBA, але все залежить від здоров’я Дюбуа. Головне - чи готовий він битися. Пам’ятаєте його бій в андеркарді у Ф’юрі? Він зазнав серйозної травми. У мене було таке ж ушкодження. Мені знадобилося більше пів року, щоб відновитися. Пройшло вже 5-7 років, але я все ще відчуваю біль у моєму коліні після операції», - сказав Красюк.
Як повідомлялося, чемпіон світу з боксу за версіями WBA, WBO, IBO та IBF у надважкій вазі українець Олександр Усик та володар титулу WBC британець Тайсон Ф’юрі перервали переговори щодо бою.
Фото: instagram.com/alex.krassyuk