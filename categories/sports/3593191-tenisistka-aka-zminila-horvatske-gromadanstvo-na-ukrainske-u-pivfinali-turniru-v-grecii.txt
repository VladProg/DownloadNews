Українська тенісистка Олександра Олейникова гратиме за місце у фіналі на турнірі ITF W15 в Іракліоні (Греція).

У чвертьфіналі Олександра обіграла другу «ракетку» турніру Сільвію Амброзіо з Німеччини - 7:6 (7:5), 6:2, передає Укрінформ.
Поєдинок тривав 2 години 20 хвилин.
У 1/2 фіналу українка гратиме проти Івани Себестової з Чехії.
21-річна Олександра Олійникова, уродженка Києва, залишила Україну разом із батьками 2011 року й розпочала кар'єру під хорватським прапором. На початку нинішнього року теніситка вирішила змінити громадянство і виступати за Україну.
Раніше Олександа виграла один титул ITF W15 і ще тричі зіграла у фіналі. Найвищий рейтинг у кар'єрі- 551-те місце в одиночному розряді.
Фото: btu.org.ua.