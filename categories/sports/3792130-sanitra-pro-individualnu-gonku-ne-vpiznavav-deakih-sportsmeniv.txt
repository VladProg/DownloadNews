Головний тренер чоловічої збірної України з біатлону Юрай Санітра прокоментував виступ українців в індивідуальній гонці на етапі Кубка світу з біатлону в Естерсунді.

Він сказав про це для Суспільного, передає Укрінформ.


«З позитивного — стрільба. Гадаю, що з такою стрільбою треба було показати кращі результати. Що стосується руху по трасі — не впізнавав деяких спортсменів, бо ми програли й тим, хто з нами біг у Фінляндії. Два дні дороги після Фінляндії вбило нашу фізичну форму, яка була. Але я впевнений, що піднімемося в естафеті, і там буде вже інший рух. Бо всі практично не показали того, що має бути», - сказав Санітра.


Як повідомлялося, найвище серед українців фінішував Артем Тищенко, який став 38-м.


Фото: biathlon.com.ua