У Гвадалахарі (Мексика) 17-23 жовтня відбудеться турнір Жіночої тенісної асоціації (WTA) - Guadalajara Open Akron - із призовим фондом $2,527 млн.

Як повідомляє BTU, друга «ракетка» України Марта Костюк (№56 рейтингу WTA) у першому колі зіграє проти 29-го номера світової класифікації білоруски Олександри Соснович, передає Укрінформ.
Це буде їхня перша очна зустріч на тенісному корті.
Українка планує провести насичену кінцівку сезону, оскільки окрім змагань у Гвадалахарі, також планує виступити на турнірах WTA 125k у Тампіко (Мексика) та Мідланді (США), після чого зіграти за збірну у матчі Кубка Біллі Джин Кінг проти Японії в Осаці.
Фото: Getty Images.