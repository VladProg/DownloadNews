21-річна польська тенісистка Іга Швьонтек зберігає лідерство у рейтингу WTA протягом 50 тижнів поспіль.


4 квітня 2022 року Швьонтек уперше в кар'єрі піднялася на перший рядок після того, як виграла титул на турнірі WTA 1000 у Маямі і з рейтингу була вилучена австралійка Ешлі Барті, яка оголосила про завершення кар'єри, передає Укрінформ.
Іга Швьонтек стала 13-ю тенісисткою, яка перебуває на вершині рейтингу 50 та більше тижнів.
Перше місце у цьому списку посідає Штеффі Граф з Німеччини (377 тижнів), друге - Мартіна Навратілова (Чехія/США, 332 тижні), третє - американка Серена Вільямс (319 тижнів).
Фото: Getty Images.