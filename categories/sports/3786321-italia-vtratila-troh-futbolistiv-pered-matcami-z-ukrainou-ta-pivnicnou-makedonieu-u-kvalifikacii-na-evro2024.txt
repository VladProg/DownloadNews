Зі складу вибули воротар та два захисники.

Три гравці опинились поза заявкою збірної через травми, повідомляє пресслужба Федерації футболу Італії, передає Укрінформ.
Вибули зі списку воротар «Наполі» Алекс Мерет, центральний захисник «Аталанти» Рафаель Толой та правий захисник «Мілана» Давіде Калабрія. Усі вони зазнали пошкоджень в матчах Серії А минулими вихідними.
Склад збірної Італії на листопадові матчі скоротився до 26 гравців. Головний тренер «скуадри адзурри» Лучано Спаллетті поки не викликав нових футболістів замість травмованих.
Як повідомляв Укрінформ, Італія зіграє з Північною Македонією 17 листопада, матч Україна-Італія відбудеться 20 листопада.
Фото: Getty Images