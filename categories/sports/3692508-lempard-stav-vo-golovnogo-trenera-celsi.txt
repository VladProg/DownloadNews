«Челсі» оголосив про призначення Френка Лемпарда в. о. головного тренера до кінця сезону.

Як передає Укрінформ, з посиланням на сайт «аристократів».
Раніше був звільнений колишній головний тренер Грем Поттер. До матчу з «Ліверпулем» (0:0) команду готував Бруно Сальтор. Повідомлялось, що «Челсі» розглядає кандидатури Юліана Нагельсманна та Луїса Енріке. Лемпард очолюватиме команду до завершення поточної кампанії.
44-річний Френк Лемпард - колишній гравець та тренер «Челсі». Він тренував команду з 2019 по 2021 рік. Останнім місцем його роботи був «Евертон», де його звільнили 23 січня 2023 року.
Як повідомлялося, «Челсі» посідає 11 місце в АПЛ, маючи в активі 39 очок після 29 матчів.
Фото: chelseafc.com