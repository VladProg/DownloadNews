Українська тенісистка Людмила Кіченок зіграє в 1/4 фіналу парного турніру WTA 1000 у Гвадалахарі (Мексика) із призовим фондом $2,527,250.

У другому колі Людмила разом із Оленою Остапенко з Латвії у трьох сетах обіграла дует Лінда Фругвіртова/Кая Канепі (Чехія/Естонія) - 3:6, 6:1, 10:5, передає Укрінформ.
Поєдинок тривав 71 хвилину. Українсько-латвійська пара зіграла 45-й спільний матч у сезоні і здобула 33-ю перемогу.
У чвертьфіналі Кіченок та Остапенко зіграють проти першої сіяної чеської пари Барбори Крейчикової та Катержини Синякової.
Фото: btu.org.