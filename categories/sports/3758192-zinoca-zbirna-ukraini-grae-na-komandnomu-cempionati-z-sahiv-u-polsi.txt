У польському місті Бидгощ стартував командний чемпіонаті світу з шахів 2023 року.

У змаганнях візьмуть участь 12 команд, які поділені на дві групи. Вони зіграють одна з одною (загалом 5 раундів за 3 дня). Контроль часу: 45 хвилин на партію + 10 секунд за хід. Перші 4 місця йдуть далі у плей-офф, де за нокаут-системою розіграють медалі.
Збірна України гратиме у групі А проти Індії, Грузії, Франції, Казахстану та Єгипту. У групі В виступлять команди США, Китаю, Німеччини, Польщі, Піденної Америки та Болгарії.
Збірна України (середній рейтинг – 2306) гратиме у такому складі:
1. Анна Ушеніна (2384)
2. Наталія Букса (2286)
3. Інна Гапоненко (2302)
4. Наталія Жукова (2250)
5. Анастасія Рахмангулова (2163)
6. Єлизавета Гребенщикова (2242)
Капітан - Михайло Бродський.
У читачів може виникнути законне запитання, а чому ж не грають наші сестри Музичук, багаторічні лідери жіночих шахів. Річ у тім, що вони образилися на те, що належним чином не оцінили їхню перемогу на жіночій Олімпіаді минулого року. Дуже прикро, що не сталося порозуміння між Федерацією шахів та провідними гравчинями. Сподіваємося, що вже до наступних відповідальних змагань конфлікт вичерпається.
До того ж за сімейними обставинами не гратиме також Юлія Осьмак.
Утім, слід сказати, що багато збірних виступатиме без найсильніших шахісток. Наприклад, за Китай не гратимуть чемпіонка світу, нещодавня претендентка на це звання та учасниця фінального матчу претенденток. Утім, молоді китайські шахістки у змозі піднести сюрпризи. Хоча, важко сподіватися на їхню загальну перемогу.
У команді Індії ми не побачимо Хампі Конеру, а у американок не гратме Ірина Круш. У збірній Грузії не буде Нани Дзагнідзе, хоча і без неї ця команда буде однією з найголовніших претенденток на перемогу.
У найсильнішому складі виступлять господарки змагань - польські шахістки, яких очолить досвідчена Моніка Сочко.
За таких обставин наша збірна може поборотися за призові місця…
Петро Марусенко, міжнародний майстер.
Фото: fide.com.