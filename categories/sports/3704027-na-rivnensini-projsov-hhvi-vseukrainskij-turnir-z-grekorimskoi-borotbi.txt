У місті Березне на Рівненщині завершився ХХVІ Відкритий всеукраїнський турнір з греко-римської боротьби пам’яті заслуженого тренера України Станіслава Коваля.

Захід відбувся під патронатом НОК України, передає Укрінформ.
У змаганняї взяли участь 320 юних спортсменів у складі 21-ї команди з 12-ти областей нашої країни.
Відкривав турнір, спостерігав за поєдинками та нагороджував переможців змагань голова ОВА, перший віцепрезидент Федерації греко-римської боротьби України, член НОК України Віталій Коваль.
«Для мене це особливий турнір. Я сам тричі його вигравав. Пам’ятаю ці хвилювання, адже для мене було дуже важливим перемогти на змаганнях, присвячених батьку. Сьогодні це вже 26-ті змагання і ми продовжуємо розвивати у Рівненській області греко-римську боротьбу. Радий, що у нас найбільша кількість клубів з боротьби у сільській місцевості», - сказав Віталій Коваль.
Фото: www.facebook.com/olympicua.