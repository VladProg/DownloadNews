Після виступу на престижному турнірі в Саудівській Аравії жіноча збірна України з пляжного футболу входить до п'ятірки найкращих команд світу.

Всесвітня організація пляжного футболу (BSWW) оновила рейтинг національних збірних, передає Укрінформ.
На змаганнях Neom Beach Soccer Cup 2022 у Саудівській Аравії наша жіноча збірна посіла четверте місце. Чоловіча команда України за останній місяць в офіційних змаганнях участі не брала.
Українські пляжні футболістки мають 649 балів, відстаючи у рейтингу від четвертої Бразилії на 35 очок. Лідером є команда Іспанії.
Чоловіча збірна України дещо втратила позиції. Підопічні Миколи Костенка нині перебувають у реєстрі BSWW на 13-у місці, маючи в активі 995 балів. Перша - команда Португалії.
Фото: beachsoccer.com.