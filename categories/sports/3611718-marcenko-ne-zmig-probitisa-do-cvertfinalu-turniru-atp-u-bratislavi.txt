Українець Ілля Марченко достроково завершив виступ на турнірі Асоціації тенісистів професіоналів (АТР) серії Challenger - Peugeot Slovak Open - у Братиславі (Словаччина) із призовим фондом €67,96 тис.

Після стартової перемоги над першим номером посіву китайцем Чжичжень Чжаном (7:6 (7:5), 7:5) Марченко у трьох сетах поступився путівкою до чвертьфіналу Джему Ілкілю з Туреччини - 6:4, 5:7, 3:6, передає Укрінформ.
Тенісисти провели на корті майже 3 години.
Марченко вперше за три тижні грав в основі «челенджера» після Вільнюса (Литва).
Турнір у Братиславі триватиме до 13 листопада.
Фото: Peugeot Slovak Open.