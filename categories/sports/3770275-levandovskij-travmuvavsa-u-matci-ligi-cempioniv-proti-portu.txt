Гравець «Барселони» вибув на невизначений термін.

Нападник «Барселони» Роберт Левандовський отримав травму у матчі Ліги чемпіонів проти «Порту» (1:0), повідомляє офіційний сайт клубу, передає Укрінформ.
Вказано, що у нього розтягнення лівої щиколотки. Клуб не уточнює термін відновлення гравця. Наступний матч «Барса» проведе проти «Гранади» 8 жовтня у рамках Ла Ліги.
Також поки що невідомо, чи зіграє він у найближчих матчах кваліфікації Євро-2024 за збірну Польщі. 12 жовтня поляки зіграють зі збірною Фарерських островів, а 15 жовтня - зі збірною Молдови.

35-річний форвард у поточному сезоні провів 10 матчів за «Барсу». В його активі 6 голів та 4 асисти.
Фото: Getty Images