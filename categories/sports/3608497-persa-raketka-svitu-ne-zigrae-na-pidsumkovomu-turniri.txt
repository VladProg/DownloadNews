Карлос Алькарас травмувався і цього сезону вже не виступить.

Перша ракетка світу Карлос Алькарас не виступить на Підсумковому турнірі ATP через травму, яку він отримав у матчі 1/4 фіналу Мастерса у Парижі проти Хольгера Руне (3:6, 6:6 – відмова), про це він повідомив у своєму Твіттері, передає Укрінформ.
«Я обстежився після того, як учора знявся з матчу, і, на жаль, ось результат: розрив внутрішнього косого м'яза лівої черевної стінки з передбачуваним терміном відновлення шість тижнів.
На жаль, я не зможу взяти участь ні у Підсумковому турнірі ATP, ні у фіналі Кубку Девіса. Мені важко та боляче пропускати ці настільки важливі для мене турніри, але я лише можу зберігати позитивний настрій та зосередитись на відновленні», – повідомив 19-річний іспанець у соцмережах.

Як повідомляв Укрінформ, замість Алькараса у Турині (13-20 листопада) зіграє американець Тейлор Фрітц. Запасними поїдуть Хуберт Хуркач та Хольгер Руне.
Фото: Getty Image