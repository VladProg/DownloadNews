Півзахисник «Реала» Марко Асенсіо залишить клуб.

Про це повідомила пресслужба "вершкових", передає Укрінформ.
Гравець піде з команди після закінчення сезону. Його контракт діє до 30 червня, після чого він стане вільним агентом.
Гравець близький до переходу в «ПСЖ». За даними журналіста Ніколо Скіри, він підпише контракт до 2027 року. Зарплата футболіста складатиме 8 мільйонів євро на рік.
Як повідомлялося, 27-річний іспанець виступав за «Реал» з 2014 року, за цей час він забив 61 гол та віддав 32 результативні передачі у 285 матчах.
Разом з командою він завоював 17 трофеїв: 3 Ліги чемпіонів, 4 клубних чемпіонати світу, 3 Суперкубуки УЄФА, 3 перемоги у чемпіонаті Іспанії, 1 Кубок Іспанії та 3 Суперкубки країни.
Фото: managingmadrid