Представники боксу на відбіркові та фінальні олімпійські змагання Парижу-2024 будуть акредитовані у своїх НОКах.

Міжнародний олімпійський комітет висловив занепокоєння рішенням Міжнародної асоціації боксу (IBA) призупинити діяльність Федерації боксу України (ФБУ). МОК, як відомо, призупинив визнання IBA як міжнародної федерації ще з 2019 року, передає Укрінформ.
Нинішнього року виконавчий комітет МОК прийняв рішення взяти на себе організацію відбіркових та фінальних боксерських змагань на Олімпійських іграх-2024 у Парижі. Так було і на минулих Іграх у Токіо.
Спортсмени та їхній супровід будуть акредитовані через свої національні олімпійські комітети.
Таким чином, рішення IBA щодо ФБУ ніяк не вплине на участь українських спортсменів в Олімпіаді-2024.
Фото: noc-ukr.org.