Британець досі не розпочав підготовку до бою.

Олександр Красюк, промоутер чемпіона WBA/WBO/IBF/IBO у надважкій вазі Олександра Усика, вважає, що об’єднавчий бій проти чемпіона WBC Тайсона Ф’юрі ймовірно не відбудеться 29 квітня, повідомляє Seconds Out, передає Укрінформ.
«Малоймовірно, що бій відбудеться 29 квітня. Така моя думка. Термін занадто короткий. І ви бачили у соцмережах пости, де Тайсон та його команда проводять тренування? Вони щось роблять, кудись переїжджають? Думаю, що вони не перебувають у тренувальному таборі. Це означає, що вони просто не вирішили битися. Ось чому нам не варто налаштовуватись на позитив. Думаю, що ми маємо бути реалістами», - пояснив Красюк.

Як повідомляв Укрінформ, Ф’юрі та Усик планують провести бій за звання абсолютного чемпіона світу у суперважкій вазі 29 квітня у Лондоні на стадіоні Вемблі. Українець веде активну підготовку — у тренувальному графіку Олександра лише один вихідний.
Фото: Getty Image