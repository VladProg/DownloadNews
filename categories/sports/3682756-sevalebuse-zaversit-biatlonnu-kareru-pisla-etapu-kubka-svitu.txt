Відома французька біатлоністка Анаїс Шевальє-Буше завершить кар’єру після етапу Кубка світу у норвезькому Гольменколлені.


Про це 30-річна Анаїс повідомила в Instagram, передає Укрінформ.
«Гонки в Осло будуть останніми для мене. Настав час повісити гвинтівку на цвях. Рада, що мала шанс досягти успіху і залишатися вірною своїм цінностям протягом усієї кар’єри. Пишаюся, що продовжувала боротися у скрутні моменти, робила сміливий вибір і стояла на своєму», - написала біатлоністка.
Шевальє-Буше є триразовою призеркою Олімпійських ігор та семиразовою медалісткою чемпіонатів світу.
Фото: Getty Images.