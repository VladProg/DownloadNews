В угорському Ґйорі 11-12 листопада пройде черговий етап Відкритого Кубка Європи з дзюдо серед кадетів.

Як інформує офіційний сайт Міжнародної федерації дзюдо (IJF), Україну представлятимуть 25 борців, передає Укрінформ.
Жіночий турнір пройде за участю Дарії Карпусь (вагова категорія до 48 кг), Вікторії Сотник (57 кг) та Тетяни Стоцької (понад 70 кг).
У чоловічих змаганнях виступлять 22 представники України.
Загалом у Ґйорі змагатимуться 528 спортсменів з 27-ми країн.
Фото: ukrainejudo.com.