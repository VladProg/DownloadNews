У парному турнірі Україну представляв дует Віолетти Сєрової та Івана Хобти.

В японській Сайтамі розпочався чемпіонат світу з фігурного катання, передає Укрінформ.

У парному турнірі Україну представляв дует Віолетти Сєрової та Івана Хобти. У березні їхній тандем здобув «бронзу» юніорської світової першості, свою дебютну відзнаку на цьому рівні міжнародних змагань.
Впродовж виступу Сєрова та Хобта припустилися помилки під час виконання підкруту, через що фігуристка ледве не опинилася на льоду. Утім, змагання вдалося продовжити — українська пара доїхала номер та отримала підсумкові 44.74 бала.
У підсумковому заліку результат Сєрової та Хобти став 22-м (серед 24 пар-учасниць). Відтак український дует не проходить до вільної програми, в якій визначатимуться нові чемпіони світу, та закінчують свої виступи в Сайтамі.
Як повідомляв Укрінформ, у короткій програмі парних змагань перше місце посіли японці Ріку Міура та Кіхара Рюїті, чинні віцечемпіони світу, — 80.72 бала. Переможці минулорічного турніру, американці Алекса Кнірім та Брендон Фрейзер, до вільної програми підходитимуть з другим найкращим балом (74.64 бала).
Фото: Getty Image