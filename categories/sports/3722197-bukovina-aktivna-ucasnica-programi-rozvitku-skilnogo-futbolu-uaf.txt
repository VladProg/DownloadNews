Буковина стала активною учасницею програми розвитку шкільного футболу УАФ, долучившись до її освітньої складової.


У Чернівецькій області пройшли курси підвищення кваліфікації вчителів з модуля «Футбол». У межах програми УАФ курси організовано Асоціацією футболу Чернівецької області та Інститутом післядипломної педагогічної освіти Чернівецької області разом із Чернівецьким національним університетом ім. Ю. Федьковича, передає Укрінформ.
Слухачі курсів отримали сертифікати та D-ліцензії УАФ, а також набори інвентарю та посібники зі шкільного футболу для якісного проведення уроків та інших футбольних заходів у школах. Привітали вчителів координатор проєкту розвитку шкільного футболу від УАФ Євгеній Столітенко, представник Асоціації футболу Чернівецької області Олександр Плахов та представник Чернівецького національного університету Сергій Дарійчук.
Вони разом з учителями відзначили, що програма УАФ матиме багато позитивних результатів для фізичного та емоційного розвитку дітей, їхньої психосоціальної підтримки в умовах війни та принесе багато користі школам, що впроваджують футбол.
Фото: Асоціація футболу Чернівецької області.