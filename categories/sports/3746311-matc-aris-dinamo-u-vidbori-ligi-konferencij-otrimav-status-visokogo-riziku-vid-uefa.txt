Команди проведуть поєдинок завтра, 10 серпня.

УЄФА надав статус «високого» ризику прийдешньому матчу «Динамо» у відборі Ліги конференцій з футболу, повідомляє офіційний сайт «Аріса», передає Укрінформ.
Матч відбудеться за два дні після трагічного інциденту в Афінах, коли перед матчем місцевого «АЕКа» та загребського «Динамо» у кваліфікації Ліги чемпіонів у бійці загинув один з уболівальників.
Керівна європейська організація делегуватиме на матч двох спостерігачів. Як повідомляє видання Sport-fm.gr, один з них, північномакедонець зі Скоп'є, стежитиме за безпековою ситуацією навколо матчу, інший спостерігач матчу представлятиме Фінляндію.
Клуб також заборонив використання на стадіоні піротехніки й лазерних пристроїв напередодні матчу з «Динамо».
Як повідомляв Укрінформ, у четвер, 10 серпня, кияни проведуть з «Арісом» першу частину двоматчевого протистояння в третьому раунді кваліфікації, зустріч відбудеться на стадіоні «Клеантіс Вікелідіс», домашній арені грецької сторони в Салоніках.
Фото: fcdynamo.com