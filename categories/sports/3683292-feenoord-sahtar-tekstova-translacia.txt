Онлайн-трансляція поєдинку у відповідь 1/8 фіналу Ліги Європи УЄФА між футболістами роттердамського «Феєноорда» та донецького «Шахтаря».

«Феєнорд» - «Шахтар»
7:1
Основні статистичні показники матчу(«Феєнорд» - «Шахтар»): володіння м'ячем(51:49), удари(16:7), удари в площину воріт(10:2), кутові(3:1), жовті картки(0:2).
Матч завершено!!!
89. Трубін розпочинає атаку ударом від воріт!
86. Гоооооооооол! Гол престижу є! Дебютним точним ударом відзначився Келсі! Він відірвався від захисників і переграв голкіпера! 7:1!
85. На полі тихо, футболісти бігають, м'яч перекочують, без суттєвих змін.
82. Що ж з газоном? Вчергове впав Судаков. До нього стабільно «ковзали» Конопля і Михайличенко.
81. Судаков грубо сфолив і отримав жовту картку.
80. Українські трибуни співають гімн України! Головна перемога України попереду!
79. «Шахтар» прагне якнайшвидше закінчити гру.
76. Траунер зазнав ушкодження у верховій боротьбі, але зміг продовжити гру.
75. За інсайдерською інформацією з укранських трибун пішли всього відсотків 10 уболівальників! Зі своєю командою - до кінця!
73. Зате на стадіоні панує прекрасна спортивна атмосфера. Вболівальники співають в унісон!
72. Келсі вирішив завершити футбол і перейти до єдиноборств. Молодий форвард без причини штовхнув Віффера.
70. Здається, що «Феєнорду» потрібно ще голів. «Шахтар» вже «наївся»!
68. Краще за нас ситуацію описав би описав Лесь Подерв'янський, бо цензурних слів залишилося обмаль...
66. ..........................................................................7:0! Гол на рахунку Данілу!
63. Гол! Матч перетворюється на побиття! Черговий точний удар, цього разу від Джаханбахшу зробив рахунок непристойним!
62. Проблеми «гірників» не закінчуються! Зубков не зміг продовжити гру через травму. На полі його замінив Петряк.
61. Чергова заміна у «Феєнорда»: Пайшан вийшов замість Ідріссі
60. Кутовий удар для «Феєнорда».
59. Гооол! Хто більше, панове?! Ідріссі завдав потужного і точного удару в самісінький кут воріт! М'яч красиво залетів у ворота від поперечки.
58. Матч переходить за атмосферою у виставковий. «Гірники» не можуть, а нідерландці...
55. Заміни від «Феєнорду»: Данілу, Бульяурде і Расмуссен змінили на полі Хіменеса, Шиманського і Лопеса.
54. Назарина одразу увійшов гру з підкатом. Українець ненароком травмував Лопеса.
53. Крок відчаю від Йовичевича - потрійна заміна: Сікан, Назарина і Келсі змінили на полі Траоре, Бондаренка і Степаненка.
51. Ніколи не пізно забити гол престижу, хлопці!
50. Зубков опинився біля чужих воріт і пробив прямо в голкіпера.
48. Це розгром! Ідріссі вийшов на ударну позицію і, не довго думаючи, завдав обвідного удару в дальній кут воріт. 4:0!
47. «Феєнорд» знову взяв м'яч під контроль. «Гірникам» варто йти вперед, адже втрачати нічого.
46. Роттердамці вийшли в контратаку, але Бондар грудьми перервав небезпечний пас.
45. Йовичевич зробив одну заміну по перерві: Джурасек змінив на полі Криськіва.
Другий тайм розпочався!!!
Статистичні показники першого тайму(«Феєнорд» - «Шахтар»): володіння м'ячів(35:65), удари(11:5), удари в площину воріт(6:0), кутові(1:1), жовті картки(0:1).
До вашої уваги світлини з трибун стадіону в Роттердамі!



Перший тайм завершено!!!
45. Арбітр додав одну хвилину до першого тайму матчу.
44. Судаков наосліп навісив в штрафну суперника, але адресатів цього пасу не знайшлося.
43. Судаков жорстко грає в м'яч. Хто ж, як не він. Хлопці, варто взяти себе в руки!
42. Джаханбахш злету цілив в дальній кут... Міг залетіти супергол, але, на щастя, м'яч пішов вище воріт.
41. Траоре вийшов «на побачення» з голкіпером, але переграти його не зміг! Перший стовідсотковий шанс для «гірників». Навіть якби забив, гол не зарахували б через офсайд.
40. Джаханбахш теж не цурається бити по воротах. Цього разу Трубін діяв надійно.
39. Хіменес опинився сам-самісінький біля чужих воріт, але пробив високо над воротами.
38. Здається, що у «гірників» потроху розпочали опускатися руки. Очевидно, що переламати гру буде надзвичайно складно.
37. Гол! Кокджу розвів Трубіна і м'яч по різних кутах. 3:0!
36. Пенальті у ворота Трубіна! Конопля зіграв рукою у підкаті...
35. Степаненко якісно перехоплює м'яч, але нідерландці продовжують атакувати.
34. Криськів отримав м'яч на чужій половині поля, але не зміг правильно розпорядитися «круглим».
33. Ганцко не добіг до м'яча на фланзі. «Шахтар» розпочинає свою атаку.
31. Таке потрібно забивати! Судаков опинився в штрафному супротивника, але в останній момент у нього з-під ніг вибили м'яч. Потім по воротах бив і Конопля, і Зубков, але безрезультативно.
30. «Шахтар» заспокоїв гру і почав атакувати. Очікувань вистачає! Побачимо, чи вдасться засмутити опонентів.
29. Реакція Йовичевича більш ніж красномовна! Містер ледь не взлетів...
28. Судакоооов! Георгій обійшов двох опонентів і завдав фантастичного удару з метрів 30! М'яч зрадницьки «поцілував» хрестовину воріт! Міг бути гол турніру.
27. Траоре відтиснув захисників суперника і відпасував на Судакова! Той віддав на Коноплю, але Юхим трошки замріявся, впав і втратив м'яч.
25. Після подачі в штрафний «Феєнорда» м'яч опинився в Зубкова. Олександр картинно впав, але суддя - невблаганний. На жаль, справедливо...
24. Криськів елегантно пройшов Віффера і заробив на собі штрафний удар.
23. Гооол! Кокджу опинився біля штрафного майданчика українців і щокою направив м'яч в дальній кут! Трубін врятувати не зміг! 2:0.
22. Стіна!!! Трубін здійснив хороший сейв після щільного удару того таки Ідріссі. «Шахтарю» катастрофічно неможна пропускати...
21. Ідріссі опинився один на фланзі і запустив в забіг Лопеса! Той завдав удару по воротах Трубіна, але Анатолій зміг ногами нівелювати загрозу!
20. Кукджу досі надають медичну допомогу. Схоже, «десятка» роттердамців - все!
19. Бондаренко пояснив, що з «Шахтарем» краще не жартувати! Він по-простому зніс Кокджу в підкаті і отримав жовту картку.
18. «Шахтар» потроху вирівнює гру! Степаненко починає атаку за атакою. Можливо, ключ від «Феєнорду» криється саме в позиційному нападі.
17. Конопля і Зубков опинилися поряд на правому фланзі, але не змогли вигадати щось креативне. Захисники відтисли наших від своїх воріт.
16. Геертрейда залетів у щільний підкат і вибив м'яч з-під ніг Михайличенка! Градус гри зростає!
15. Нідерландці застосовують свій знаменитий командний пресинг. Протиотрути від цього українці не знайшли досі!
14. «Шахтарю» поки «дозволяють» лише пасуватися між захисниками.
13. Шиманський, як у себе вдома, пробіг по центру, добіг до штрафного майданчика Трубіна і завдав кволого удару повз ворота.
11. Джаханбахш отримав м'яч біля кута штрафного майданчику і завдав удару в дальній кут. У цій ситуації українців відверто пронесло. Уважніше!
10. Траоре поки вносить лише деструктив в командну гру «гірників»! Зубков відійшов ближче до центру і відпасував на Михайличенка! Богдан, своєю чергою, навісив на дальню, але Лассіна знову не зміг загостити гру у простій ситуації.
8. Гоооол! Криськів спочатку втратив м'яч у простій ситуації, а потім нідерландці розігнали свою атаку. Хіменес отримав м'яч, накрутив Бондаренка, Бондара і спокійно прошив Трубіна ударом в ближній кут.
7. Михайличенко б'ється, як лев. Після скидки від Матвієнка Богдан впав, але відіграв до кінця і вибив м'яч. Це приклад того, як потрібно грати!
6. Трубін запустив зі своїх воріт Траоре, але форвард не зміг впоратися з двома захисниками суперника і залишився ні з чим.
5. Перша гострота від «гірників»! Зубков отримав м'яч на фланзі і по дузі завантажив на Траоре. Лассіна трошки не зорієнтувався і пропустив м'яч.
4. Перший удар вбік воріт Трубіна був винятково для статистики. Анатолій зовсім не поспішає вводити м'яч в гру. «Шахтар» намагається відчути гру, перепасовуючись біля своїх воріт.
3. На полі гуляє кіптява. Нідерландські фанати не пошкодували гроші на димовухи!
2. На трибунах розпочалося свято футболу! Вболівальники шаленіють і гонять своїх кумирів вперед.
1. З перших хвилин «Феєнорд» заволодів м'ячем! Поки без суттєвого тиску від «гірників».
Матч розпочався!!!
19:42. Світилина з місця подій! Український сектор!

19:35. Пані та панове, до матчу залишилося 10 хвилин!
19:20. Українці вже на арені! До матчу - 25 хвилин!


⚒ Команда вже на місці!

Матч #ФеєнордШахтар наближається ⏳#Shakhtar #UEL pic.twitter.com/PdMZz84b14
— ⚒FC SHAKHTAR DONETSK (@FCShakhtar) March 16, 2023

18:55. Сьогодні «гірники» зіграють у резервному комплекті форми! Нумо заглянемо в роздягальню наших хлопців!


⚒ Наша роздягальня на стадіоні «Феєнорд» 🧡🖤#ФеєнордШахтар | #Shakhtar #UEL pic.twitter.com/YMDN3JP8rV
— ⚒FC SHAKHTAR DONETSK (@FCShakhtar) March 16, 2023

18:40. Команди зіграють на місцевому стадіоні «Феєнорда». До вашої уваги місцевий красень!


Place to be tonight, @EuropaLeague 😊#feysha pic.twitter.com/7PAqIhtURR
— Feyenoord Rotterdam (@Feyenoord) March 16, 2023

18:30. Стартова одинадцятка «Феєнорда»: Велленройтен - Геертрейда, Траунер, Ганцко, Лопес - Віффер, Шиманський, Кокджу - Джаханбахш, Хіменес, Ідріссі.
18:25. До вашої уваги стартовий склад «Шахтаря»: Трубін - Михайличенко, Матвієнко, Бондар, Конопля - Степаненко, Бондаренко, Судаков - Криськів, Траоре, Зубков.


👊 Битва за чвертьфінал!

Склад «Шахтаря» на другий матч із «Феєнордом» у @EuropaLeague 🧡

⏰ Початок гри в Роттердамі – о 19:45 📺 MEGOGO#Shakhtar #UEL #ФеєнордШахтар pic.twitter.com/e0evfTFZm1
— ⚒FC SHAKHTAR DONETSK (@FCShakhtar) March 16, 2023

18:20. Добрий вечір, друзі! Сьогодні ми разом з вами спостерігатимемо за матчем-відповіддю 1/8 фіналу Ліги Європи між «Шахтарем» і «Феєнордом». Перший матч між командами завершився внічию (1:1). Наша редакція підготувала для вас прев'ю до матчу.
16 березня 2023 року. Роттердам (Нідерланди), арена «Де Кейп». Початок о 19.45. Температура +10С.
Стартові склади:
«Феєноорд» - Велленройтен, Геертрейда, Траунер, Ганцко, Лопес, Віффер, Шиманський, Кокджу, Джаханбахш, Хіменес, Ідріссі.
Головний тренер - Арне Слот (Нідерланди).
«Шахтар» - Трубін, Михайличенко, Матвієнко, Бондар, Конопля, Степаненко, Бондаренко, Судаков, Криськів, Траоре, Зубков.
Головний тренер - Ігор Йовичевич (Хорватія).
Арбітр - Хесус Хіль Мансано (Іспанія).
Як повідомляв Укрінформ, перший поєдинок на стадіоні Війська Польського у Варшаві завершився з рахунком - 1:1.

Переможець протистояння за сумою двох матчів вийде до чвертьфіналу турніру.
Жеребкування 1/4 та 1/2 фіналу розіграшу відбудеться 17 березня у швейцарському Ньйоні.
Нагадаємо, фінал Ліги Європи УЄФА пройде 31 травня на стадіоні імені Ференца Пушкаша у Будапешті (Угорщина).
Фото: ФК «Шахтар» (Донецьк).