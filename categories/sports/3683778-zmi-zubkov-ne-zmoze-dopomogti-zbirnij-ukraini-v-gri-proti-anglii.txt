Українець отримав травму у матчі з «Фейєнордом».

Півзахисник донецького «Шахтаря» Олександр Зубков травмувався у матчі-відповіді 1/8 фіналу Ліги Європи проти «Фейєноорда», повідомляє Hospital Pass, передає Укрінформ.

У середині другого тайму 26-річний українець отримав травму та був замінений на Івана Петряка.
У разі м'язової травми гравець вибув на 3-4 тижні. Це означає, що Зубков не допоможе збірній України у матчі відбору Євро-2024 проти Англії, який відбудеться 26 березня на «Вемблі».

Як повідомляв Укрінформ, раніше травмувалися Андрій Ярмоленко та Олексій Гуцуляк, які можуть зіграти на правому фланзі атаки. З правих вінгерів у Руслана Ротаня в строю залишився лише Віктор Циганков.

Фото: uaf.org.ua