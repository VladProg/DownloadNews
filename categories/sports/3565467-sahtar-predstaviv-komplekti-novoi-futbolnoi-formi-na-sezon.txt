Напередодні старту в Лізі чемпіонів УЄФА ФК «Шахтар» і технічний партнер клубу глобальний бренд Puma представили нову форму команди на сезон-2022/2023.

Оновлення торкнулися усіх трьох комплектів ігрового екіпіювання «Шахтаря», передає Укрінформ.
Домашня форма збереже традиційні клубні кольори - помаранчева футболка з двома вертикальними чорними смугами. Виїзний комплект уперше виконано в незвичайному зеленому забарвленні. Третій варіант форми буде біло-сірим.
Планується, що вже сьогодні, 6 вересня, на перший матч групового раунду Ліги чемпіонів з німецьким «Лейпцигом» футболісти «Шахтаря» вийдуть у новому екіпіюванні.
Фото: facebook.com/fcshakhtar.