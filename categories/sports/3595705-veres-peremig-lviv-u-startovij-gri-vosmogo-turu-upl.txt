Поєдинком між «Львовом» та рівненським «Вересом» розпочався у вівторок 8-й тур чемпіонату України з футболу серед команд Прем'єр-ліги.

Гра завершилася перемогою «Вереса» - 3:1, передає Укрінформ.
Голи: Микола Гайдучик (17-та хвилина), Семен Вовченко (67), Станіслав Шарай (69) - Владислав Бугай (14).
Пцсля цієї гри у «Львова» та «Вереса» стало відповідно 6 та 12 очок.
У перший ігровий день туру також зустрінуться одеський «Чорноморець» та луганська «Зоря», «Олександрія» та криворізький «Кривбас».
У середу, 19 жовтня, пройдуть поєдинки «Дніпро-1» - «Інгулець» (Петрове) - початок о 13.00, «Ворскла» (Полтава) - «Рух» (Львів) - 13.00, «Металіст 1925» - «Минай» - 15.00, «Шахтар» (Донецьк) - «Колос» (Ковалівка) - 17.00.
Програму туру завершить у четвер, 20 жовтня, протистояння київського «Динамо» та харківського «Металіста» (17.00).
У турнірній таблиці УПЛ лідирує «Дніпро-1» 18 очок (після 6-ти ігор). Другим йде «Шахтар» - 16 (6), третім - «Верес» - 14 (8).
Фото: nkveres.com.