Футболісти «Атлетико» завдали нищівної поразки «Кадісу» у 33-му турі елітного дивізіону чемпіонату Іспанії.

Поєдинок на Metropolitano Stadium у Мадриді завершився на користь господарів з рахунком 5:1, передає Укрінформ.
Успіх «Атлетико» принесли дубль Антуана Грізманна (2, 27-ма хвилини) та голи Альваро Морати (49), Янніка Карраско (57) та Науеля Моліни (73). У складі гостей відзначився Лосано Колон (72).
У турнірній таблиці Ла Ліги продовжує лідирувати «Барселона» (82 очки). На друге місце вийшов «Атлетико» (69), який обійшов «Реал» (68).
Фото: AFP.