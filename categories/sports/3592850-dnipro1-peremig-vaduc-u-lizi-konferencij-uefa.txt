Футболісти «Дніпра-1» вирвали перемогу над «Вадуцем» з Ліхтенштейну у четвертому турі групового етапу Ліги конференцій УЄФА.

Матч на арені «Райнпарк» завершився на користь команди Олександра Кучера з рахунком 2:1, передає Укрінформ.
На гол ажирського захисника «Дніпра-1» Яніса Амаша на 25-й хвилині зустрічі відповів Елмін Растодер ударом низом у правий нижній кут воріт гостей на 30-й хвилині. Автором вирішального голу у компенсований час став Артем Довбик (90+1).
В іншому поєдинку квартету Е Ліги конференцій кіпрський «Аполлон» взяв гору над нідерландським АЗ «Алкмааром» - 1:0.
Турнірне становище: АЗ «Алкмаар» - 9 очок, «Дніпро-1» - 7, «Аполлон» - 4, «Вадуц» - 2.
Наступний матч «Дніпро-1» проведе 27 жовтня проти «Аполлона», а «Вадуц» прийматиме АЗ «Алкмаар».
Фото: СК «Дніпро-1».