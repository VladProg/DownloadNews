Керівництво німецького футбольного клубу «Лейпциг» відправило у відставку головного тренера команди Доменіко Тедеско.

Про звільнення 36-річного спеціаліста клуб оголосив на своєму офіційному сайті, повідомляє Укрінформ.
Разом із головним тренером посади також залишать його асистенти Андреас Гінкель та Макс Урванцькі.
Останнім матчем для Тедеско на чолі «Лейпцига» став поєдинок першого туру групового раунду Ліги чемпіонів, у якому команда вдома програла донецькому «Шахтарю» - 1:4.
Тедеско очолював «Лейпциг» із грудня 2021 року. Минулого сезону команда під його керівництвом виграла Кубок Німеччини.
Нині футболісти з Лейпцига після п'яти зіграних матчів у Бундеслізі посідають 11-те місце у турнірній таблиці, набравши п'ять очок.
Фото: https://twitter.com/RBLeipzig.