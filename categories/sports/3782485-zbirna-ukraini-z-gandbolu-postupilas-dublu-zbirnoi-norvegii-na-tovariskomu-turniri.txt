У суботу «синьо-жовті» зіграють з другою командою Швеції.

Збірна України з гандболу програла дублю збірної Норвегії в другому матчі товариського турніру в шведському місті Ескільстуна – 29:35, передає Укрінформ.

«Синьо-жовті» вели у рахунку після першої половини зустрічі. У другому таймі норвежці розгромили команду Вадима Бражника та перемогли у матчі.
У першому матчі Україна програла чинним чемпіонам Європи збірній Швеції (26:46). У заключному поєдинку команда Бражника зустрінеться з другою шведською командою 4 листопада.
Товариський турнір у Швеції є першим етапом підготовки збірної України до матчів відбору на чемпіонат світу-2025. Поєдинки кваліфікації відбудуться навесні 2024 року.
Фото: handball.net.ua