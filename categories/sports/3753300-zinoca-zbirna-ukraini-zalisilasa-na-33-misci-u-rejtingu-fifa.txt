Міжнародна федерація футбольних асоціацій (ФІФА) оприлюднила оновлений рейтинг національних жіночих збірних.

Українська команда, як і раніше, посідає 33-ю позицію, передає Укрінформ.
Серед представників УЄФА Україна перебуває на 22-у місці (1642,32 бала).
До першої трійки світового реєстру входять Швеція, Іспанія та США.
Після публікації попереднього рейтингу наша жіноча збірна провела один контрольний матч - із Португалією (19-те місце рейтингу) у Порту, в якому поступилася - 0:2.
Додамо, що вже у вересні жіноча збірна України стартуватиме в Лізі націй УЄФА. У квартеті В3 її суперниками є Польща (30), Сербія (35) та Греція (62).
Фото: uaf.ua.