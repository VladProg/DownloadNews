Матч тривав 3 години 36 хвилин.

Третя ракетка світу серб Новак Джокович вийшов у наступну стадію «Ролан Гаррос» - 2023, передає Укрінформ.
У третьому колі серб обіграв представника Іспанії Алехандро Давидович-Фокіна (34-й у рейтингу ATP) - 7:6 (7:4), 7:6 (7:5), 6:2.
Тривалість матчу становила 3 години 36 хвилин. Джокович один раз подав навиліт, припустився шести подвійних помилок і реалізував 6 брейк-пойнтів з 15 зароблених. На рахунку його суперника три ейси, дві подвійні помилки та 5 реалізованих брейк-пойнтів із 8.
У наступному раунді Відкритого чемпіонату Франції Новак Джокович зустрінеться з переможцем протистояння Хуан-Пабло Варільяс (Перу) – Хуберт Хуркач (Польща).

Як повідомляв Укрінформ, завтра, 3 червня Леся Цуренко зіграє проти Б’янки Андреєску з Канади у третьому раунді турніру.
Фото: Getty Image