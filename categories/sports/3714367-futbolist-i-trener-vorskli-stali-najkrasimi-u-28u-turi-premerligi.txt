Українська футбольна Прем’єр-ліга, опитавши фахівців експертної ради, визначила найяскравіших гравця і тренера 28-го туру чемпіонату країни.

За підсумками голосування перемогу здобули нападник полтавської «Ворскли» Ібрахім Кане і головний наставник цієї ж команди Віктор Скрипник, передає Укрінформ.
У 28-му турі «Ворскла» обіграла одного з лідерів чемпіонату - «Дніпро-1» (2:1).
До складу експертної ради УПЛ увійшли Олег Венглинський, Іван Гецко, Сергій Нагорняк, Олександр Сопко, Олег Федорчук, Анатолій Чанцев, Ігор Шуховцев, Степан Юрчишин та Ігор Яворський.
На фото: Віктор Скрипник/wikipedia.org.