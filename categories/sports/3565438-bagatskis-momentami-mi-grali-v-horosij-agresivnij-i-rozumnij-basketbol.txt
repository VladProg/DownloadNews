Головний тренер збірної України Айнарс Багатскіс прокоментував перемогу своєї команди у Мілані над Італії (84:73) на чемпіонаті Європи-2022.


Наставник зазначив, що моментами його команда грала в «розумний» баскетбол, передає Укрінформ.
«Ми очікували, що це буде важка гра на майданчику суперника. Два тижні тому ми програли Італії в Ризі у кваліфікації чемпіонату світу. Для нас було важливо підготуватися ментально і грати в якісний баскетбол. Моментами ми грали справді в хороший, агресивний і, я навіть скажу, розумний баскетбол. Але моментами ми грали зовсім інакше. Другий матч поспіль ми маємо дуже багато втрат. І це, можливо, причина, чому ми не можемо «втікати» у першій половині. У другій - менше втрат, достатньо якісний захист - і ми перемогли. Нелегко грати проти Італії на її майданчику. Я дуже радий за команду. Але це вже в минулому. Тепер ми маємо фокусуватися на наступному супернику. Наскільки серпнева поразка допомогла нам зараз? Я завжди кажу, що жоден тренер не скаже, що він задоволений часом, відведеним на тренування. З нинішніми гравцями ми разом тренуємось два тижні. Цього недостатньо. Я хочу сказати, що тоді ми були не в кращому стані. І з моменту тієї гри ми стали краще. Тоді Італія карала нас за кожну помилку, ми програли ментально, але сказали собі «ОК, подивимось, хто буде кращим у наступній грі». Той матч дозволив нам підготуватися ментально», - сказав тренер.
У наступному матчі українці зіграють проти іншого лідера групи С - Греції.
Турнірне становище: Україна - 6 очок, Греція - 6, Хорватія - 5, Італія - 4, Естонія - 3, Велика Британія - 3.
Фото: fbu.ua.