12 серпня національна чоловіча збірна України з баскетболу стартує на олімпійському пре-кваліфікаційному турнірі у Стамбулі.

Команда Віталія Степановського та ще сім національних збірних розіграють єдину путівку до олімпійської кваліфікації. Напередодні старту сайт ФІБА опублікував рейтинг сили збірних-участників турніру, помістивши Україну на третє місце, передає Укрінформ.
Вище нашої збірної котирується команда господарів - збірна Туреччини, яка за підтримки власних уболівальників зіграє з чотирма гравцями НБА у складі. Друге місце в рейтингу отримала Хорватія.
Для виходу до кваліфікаційного турніру Україні потрібно стати однією з двох кращих команд на груповому етапі, а далі виграти плей-офф, який стартує з півфіналу.
Рейтинг сили збірних, складений сайтом ФІБА:
1. Туреччина
2. Хорватія
3. Україна
4. Бельгія
5.. Болгарія
6. Нідерланди
7. Швеція
8. Ісландія.
Олімпійський кваліфікаційний турнір пройде вже наступного року.
Фото: fiba.basketball.