Українки Вікторія Ткачук та Анна Рижикова здобули ліцензії на Олімпійські ігри-2024 у бігу на 400 метрів з бар’єрами.

Як інформує Sportarena, Ткачук та Рижикова виконали олімпійський норматив (54,85 секунди) на сьогоднішньому етапі «Діамантової ліги» у Лондоні (Велика Британія), передає Укрінформ.
Обидві показали особисті рекорди сезону. Ткачук фінішувала шостою із результатом 54,25 секунди, Рижикова - сьомою (54,53).
Загалом за рік до Олімпіади у Парижі Україна має вже 20 ліцензій: легка атлетика (6), плавання (5), кульова стрільба (4), стрибки у воду (2), бокс (1), сучасне п’ятиборство (1), футбол (1).
Фото - Getty Images.