У суботу, 22 жовтня, продовжився 9-й тур чемпіонату України з футболу серед команд Першої ліги.

Лідери групи «А» - футболісти жітомирського «Полісся» упевнено обіграли «Епіцентр» з Кам'янець-Подільського - 3:0, передає Укрінформ.
М'ячі забили Пилип Будківський (23-тя і 65-та хвилини), Денис Янаков (73).
В іншому поєдинку між «Діназом» з Вишгорода та чернівецькою «Буковиною» зафіксована нічия - 1:1.
Голи. Сергій Ічанський (27) - Василь Палагнюк (64).
Сьогодні також проходить зустріч «Карпати» (Львів) - «Нива» (Тернопіль).
Результати поєдинків, що відбулися у п'ятницю:
ЛНЗ (Черкаси) - «Металург» (Запоріжжя) - 1:0
«Скорук» (Томаківка) - «Кремінь» (Кременчук) - 3:3.
Завершиться 9-й тур у неділю, 23 жовтня, матчами «Прикарпаття» (Івано-Франківськ) - ФСК «Маріуполь», «Полтава» - «Оболонь» (Київ) та «Чернігів» - «Гірник-Спорт» (Горішні Плавні).
Становище лідерів:
Група А. «Полісся» - 25 очок, «Карпати» - 16, «Епіцентр» - 14;
Група В. «Оболонь» - 19, ЛНЗ - 19, «Кремінь»» - 11.
Фото: polissyafc.com.