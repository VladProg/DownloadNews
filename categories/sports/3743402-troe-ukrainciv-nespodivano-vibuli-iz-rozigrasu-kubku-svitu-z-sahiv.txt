Перший раунд Кубку світу, який проходить, у Баку, мав на меті привести сітки у звичний вигляд для змагань за олімпійською системою.


Сьогодні, 2 серпня, за шахівниці сядуть 64 шахістки та 128 чоловіків.
П’ятеро українців боролися за вихід до наступного кола. І всі вони мали великі шанси розраховувати на успіх. Але, не так сталося, як гадалося… Лише двоє з них пішли далі.
Нагадаємо, що усі раунди до фіналу пройдуть з двох партій з контролем ФІДЕ (90 хвилин на 40 ходів, потім 30 хвилин до кінця партії з додаванням 30 секунд, починаючи з першого ходу. Пропонувати нічию заборонено до 30-го ходу.
Упевнено стартував наш Юрій Кузубов, який обіграв Мохамеда Тізіра з Марокко у двох партіях. Близькі були до перемоги у перших двобоях були Володимир Баклан та Віталій Бернадський, але вдовольнилися нічиїми. А от другі зустрічі вони чорними програли.
Та найбільш прикрою, як на мене, є поразка Наталії Букси. Вона поступилася Турмунх Мунхзул з Монголії. Причому, у першій партії наша шахістка отримала спертий мат. А в разі виграшу українська шахістка грала б з німкенею Елізабет Петч, яка не виглядала такою вже не прохідною…
Не без пригод дісталася другого кола Анастасія Рахмангулова. У першій партії вона упевнено подолала чорними болгарку Вікторію Радєву, але в другій безпорадно програла їй білими. Та на тай-брейку Настя виграла 1,5:0,5.
Тепер у другому колі на неї чекає українка Марія Музичук. Взагалі треба сказати про неймовірно складну турнірну сітку для наших. У третьому колі можуть перетнутися шляхи Анни Музичук та Анни Ушеніної. А переможниця цієї пари зіграє з Марією.
Отож, до чвертьфіналу з великою ймовірністю потрапить українська шахістка, але лише одна…
Щодо Юлії Осьмак, то їй доведеться зіграти з Ставроїдою Цолакіду з Греції. Це - не страшно. Але потім, у разі успіху, на неї чекатимуть дві сильні китаянки - Жу Ілнер та Тань Чжун’ї. Подолати їх - завдання надскладне.
А ось партнери наших чоловіків. Антон Коробов зіграє з іспанцем Бонеллі Ітуррізагою, Василь Іванчук – з чилійцем Кристобалем Енрікесом Вільягрою, Кузубов - з Сунлідусом Нараньяном (Індія), Андрій Волокитін з італійцем Даніело Вокатуре, Руслан Пономарьов - з Дмитром Колларсом (Німеччина).
Петро Марусенко, міжнародний майстер.
Фото: worldcup2023.fide.