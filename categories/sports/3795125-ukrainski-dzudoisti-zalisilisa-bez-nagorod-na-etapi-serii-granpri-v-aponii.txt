У Токіо (Японія) пройшов черговий етап міжнародної серії Grand Slam із дзюдо.

Як інформує офіційний сайт Міжнародної федерації дзюдо (IJF), на турнірі виступили майже 500 спортсменів із 86-ти країн світу, передає Укрінформ.
Україну представляли 7 дзюдоїстів, жодному з яких не вдалося взійти на п'єдестал.
Михайло Свідрак (до 81 кг), Євгеній Балевський (понад 100 кг), Юлія Курченко та Єлизавета Литвиненко (обидві - до 78 кг) завершили виступи в 1/8 фіналу, Дільшот Халматов, Артем Лесюк (обидва - до 60 кг) та Антон Савицький (до 100 кг) - в 1/16 фіналу.
На фото: Михайло Свідрак (IJF).