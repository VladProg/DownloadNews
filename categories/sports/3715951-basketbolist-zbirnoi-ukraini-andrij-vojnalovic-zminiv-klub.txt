Форвард національної збірної України з баскетболу Андрій Войналович продовжить кар'єру в команді «Прометей» (Слобожанське).

23-річний форвард розпочав кар’єру в «Хіміку» з Южного, у складі якого він ставав чемпіоном України та володарем Кубка, а 2020 року його визнали найкращим молодим гравцем Суперліги, передає Укрінформ.
У сезоні-2021/2022 Андрій виступав за «Київ-Баскет», а з лютого 2022 року захищав кольори латвійської «Валмієри».
Сезон-2022/23 Войналович відіграв у естонському клубі «Тарту Юлікоол». У 33-х матчах Латвійсько-естонської баскетбольної ліги за 25,7 хвилини набирав 16,5 очка, робив 4,7 підбирання та 1,3 передачі у середньому за гру.
Форвард взяв участь у семи матчах відбору на чемпіонат світу-2023 у складі збірної України, в яких за 11,7 хвилини набирав 3,1 очка та робив 2,0 підбирання.
Фото: fbu.ua.