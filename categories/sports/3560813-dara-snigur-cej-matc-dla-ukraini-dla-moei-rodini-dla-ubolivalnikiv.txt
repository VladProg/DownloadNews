Українська тенісистка Дар’я Снігур прокоментувала свою сенсаційну перемогу над сьомою «ракеткою» світу румункою Сімоною Халеп у першому колі Відкритого чемпіонату США.

Після матчу Дар'я не приховувала радості, передає Укрінформ.
«Я дуже щаслива. Дякую Сімоні за такий чудовий матч, це був прекрасний досвід для мене. Грати з Симоною та перемогти її - це щось неймовірне! Хочу сказати спасибі всім уболівальникам, які дивилися наш матч сьогодні. Я нервувала, але дуже старалася… Цей матч для України, для моєї родини, для моїх уболівальників» - сказала 20-річна киянка.
Це була перша перемога Снігур над тенісисткою топ-10 світового рейтингу.
Фото: j48tennis.net.