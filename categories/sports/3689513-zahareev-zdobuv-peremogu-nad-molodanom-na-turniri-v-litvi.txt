Турнір у Каунасі (Литва) проходитиме з 29 березня по 2 квітня.

Юрій Захарєєв у перший змагальний день здобув перемогу над Максимом Молоданом у ваговій категорії 71 кг, передає Укрінформ.
Обидва боксери представляють Одеську область. На чемпіонаті України, який проходив у грудні, боксери зустрілись у фіналі, тоді перемогу святкував саме Молодан.
Після того Захарєєв виявив бажання змагатись за можливість представляти цю вагову категорію на Європейських іграх у Польщі, де будуть розігруватись ліцензії на ОІ-2024.
Тож рішенням керівництва ФБУ та тренерського штабу було прийнято рішення спостерігати за тренуваннями боксерів, їхніми виступами на міжнародних турнірах і надати можливість провести бій на турнірі в Литві.
Відтак, у перший змагальний день боксери провели цей поєдинок, де перемогу здобув саме Захарєєв.


Як повідомляв Укрінформ, на турнірі в Литві Україну представляють 15 боксерів.
Фото: Getty Image