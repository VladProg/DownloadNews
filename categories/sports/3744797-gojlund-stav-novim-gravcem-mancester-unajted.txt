«Манчестер Юнайтед» оголосив про підписання нападника Расмуса Гойлунда.

Про це повідомила пресслужба "манкуніанців", передає Укрінформ.
Сторони уклали контракт до літа 2028 року з опцією продовження ще на рік. Була інформація від інсайдера Фабріціо Романо, що «Аталанта» отримає за цей трансфер близько 70 мільйонів євро з урахуванням бонусів.
Гойлунд був у системах данських «Б-93», «Брондбю», «Голбек». У «Копенгагені» він почав професійну карʼєру. Грав за «Штурм», останній сезон провів в «Аталанті», яка минулого літа заплатила австрійцям за нього 17,2 млн євро.
У складі команди з Бергамо Гойлунд забив 10 голів та зробив 4 асисти у 34 матчах.
Фото: manutd.com