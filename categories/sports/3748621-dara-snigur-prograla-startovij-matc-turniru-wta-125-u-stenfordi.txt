Українська тенісистка зачохлила ракетку на турнірі WTA 125 в американському місті Стенфорд із призовим фондом $160,000.

У стартовому колі українка (№125 WTA) у трьох сетах поступилася китаянці Ван Яфань (158) - 6:1, 2:6, 1:6, передає Укрінформ.
Поєдинок тривав 1 годину 20 хвилин.
Дар'я програла другий матч поспіль після титулу на турнірі ITF W100 у Віторіа-Гастейс (Іспанія) наприкінці липня. Тиждень тому Снігур поступилася у першому колі турніру WTA 250 у Варшаві.
Наступного тижня Снігру візьме участь у кваліфікації US Open.
Як передава Укрїнформ, у понеділок до другого кола змагань Golden Gate Open at Stanford вийшла українська тенісистка Катерина Байндль.
Фото: AP Images.