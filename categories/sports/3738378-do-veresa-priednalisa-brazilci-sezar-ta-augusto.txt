«Верес» оголосив про підписання двох легіонерів з Бразилії.

Про це повідомила пресслужба рівненців, передає Укрінформ.
Новачками стали 26-річний центрбек Жуліо Сезар та 23-річний атакувальний півзахисник Яго Сікейра Аугусто. Обидва гравці займалися футболом у структурі «Корінтіанс», після чого виступали за низку клубів у Бразилії та за кордоном.
Аугусто підписав з «Вересом» контракт на три роки, а Сезар проведе у Рівному наступний сезон на правах оренди.
Як повідомлялося, раніше за «Верес» вже виступав бразилець Жуліо Сезар. У сезоні 2017/18 цей нападник забив 1 гол у 8 матчах, стільки ж матчів у тій кампанії відіграв і його співвітчизник Пепе Соуза.
Фото: nkveres.com