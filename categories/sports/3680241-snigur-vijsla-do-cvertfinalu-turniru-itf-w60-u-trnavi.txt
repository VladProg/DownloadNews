Українська тенісистка Дар'я Снігур здобула перемогу у другому колі змагань ITF у місті Трнава (Словаччина) з призовим фондом $60 000.

Дар'я (№158 WTA) за 62 хвилини розгромила сербську тенісистку Лолу Радівоєвич (№279 WTA) - 6:1, 6:2, передає Укрінформ.
У чвертьфіналі 20-річна киянка зіграє проти представниці Великої Британії Сонай Картал (262).
У жовтні минулого року українка поступилася британській тенісистці у першому колі аналогічного турніру у Трнаві.
Дар'я Снігур втретє у сезоні зіграє у чвертьфіналі турніру ITF. Вона здобула перемогу на цій стадії в Андрезьє-Бутеон (Франція) і поступилася в Альтенкірхені (Німеччина).
Фото: btu.org.