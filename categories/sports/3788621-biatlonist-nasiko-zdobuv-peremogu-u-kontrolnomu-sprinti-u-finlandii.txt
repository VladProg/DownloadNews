У гонці брали участь також спортсмени з Фінляндії та Казахстану.

Збірна України з біатлону взяла участь у контрольному спринті у фінському Контіолахті в рамках підготовки до нового сезону Кубка світу, передає Укрінформ.
Перемогу здобув представник України Денис Насико. Він не зробив жодної помилки на стрільбі і випередив на фініші на 3 секунди найближчого переслідувача - фіна Якко Ранту.
Без промахів пройшли гонку також серед українців Артем Тищенко та Роман Боровик – вони фінішували на 6-му та 15-му місці відповідно.
У топ-10 серед українців фінішував, крім Насика та Тищенка, також Богдан Цимбал – він на дев'ятому місці. Лідери збірної Артем Прима та Антон Дудченко – зробили три та чотири промахи на стрільбі, відтак Прима фінішував 13-м, а Дудченко – 21-м.
Попереду в чоловічої збірної України ще один контрольний старт у Контіолахті, після чого команда «А» переїде в Швецію, де змагатиметься на етапі Кубка світу.
Фото: Biathlon.com.ua / Dmytro Yevenko