Український боксер Олександр Хижняк здобув «золото» у фіналі Європейських ігор у Кракові.

Хижняк достроково переміг Габрієля Веочича з Хорватії, повідомляє Укрінформ.
Рефері зупинив бій у 2-му раунді.
Українець виступає у ваговій категорії до 80 кг.
У 1/2 фіналу Олександр здолав представника Італії Сальваторе Кавалльяро. Італієць побував у нокдауні у 1 та 2 раундах.
Для України це 20-те «золото» Європейських ігор.
Як повідомлялося, Хижняк вже здобув олімпійську ліцензію на Ігри-2024 в Парижі.
Фото: Getty Images