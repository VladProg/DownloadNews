Наставник нещодавно став тимчасовим виконувачем обов'язків тренера.

Серія з п'яти поспіль поразок та восьми матчів без перемог не змусить керівництво «Челсі» звільнити Френка Лемпарда до кінця сезону, повідомляє Sky Sports, передає Укрінформ.
Лемпард нещодавно став тимчасовим виконувачем обов'язків тренера, проте успіху не досяг. Незважаючи на таку ситуацію, у клубі вже просто чекають, коли закінчиться цей сезон. Менеджмент змирився, що новий сезон пройде без єврокубків, що допоможе вже новому наставнику працювати у спокійнішому графіку.
Очікується, що новим тренером «Челсі» стане Маурісіо Почеттіно.
«Челсі» займає 11-е місце в Англійській Прем’єр-лізі, у них 39 очок. Очолює АПЛ «Арсенал», маючи в своєму активі 75 пунктів.

Як повідомляв Укрінформ, вчора, 26 квітня «Челсі» поступилось «Брентфорду» - 0:2.
Фото: Getty Image