Наставник «Шахтаря» поділився очікуваннями від матчу 1/8 фіналу Ліги Європи.

Про це повідомляє пресслужба клубу, передає Укрінформ.

«Завтра на нас очікує важка гра, і навіть якби всі наші футболісти могли грати, однаково було б важко. Маємо план, маємо футбольні аргументи, які можемо протиставити «Феєнорду». Знаємо їхні слабкі та сильні сторони, розуміємо, що вони являють собою на полі, у якій формі перебувають. Завтра футболісти, які з’являться, будуть готові віддати всі сили на полі, і я в цьому жодної хвилини не сумніваюсь. Зрозуміло, що ми маємо зіграти організовано, дисципліновано та сконцентровано, адже проти нас діятиме хороша команда. Та я впевнений, що моя команда битиметься від перших до останніх хвилин і ми будемо вірити в результат. У нашому протистоянні дві гри, а цей поєдинок лише перший. Так, він може бути важливим зі стратегічної точки зору, але ми йдемо від гри до гри. Завтра гратимемо на перемогу і віддамо для цього все, що зможемо», - сказав Йовічевич.
Як повідомляв Укрінформ, перший матч 1/8 фіналу Ліги Європи «Шахтар» - «Феєноорд», відбудеться 9 березня у Варшаві. Початок о 22.00 за київським часом.

Фото: Getty Image