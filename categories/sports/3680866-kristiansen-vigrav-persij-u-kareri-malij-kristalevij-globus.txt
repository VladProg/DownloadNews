30-річний норвежець став найкращим у заліку індивідуальних гонок.

Біатлоніст збірної Норвегії Ветле Шостад Крістіансен виграв малий Кришталевий глобус у заліку індивідуальних гонок у рамках Кубка світу сезону-2022/23, передає Укрінформ.
У заключній індивідуальній гонці сезону, що відбулася в рамках етапу в шведському Естерсунді, Крістіансен посів друге місце, поступившись лише німецькому біатлоністові Бенедикту Доллю.

За підсумками трьох індивідуальних гонок сезону Крістіансен набрав 171 очко. Друге місце посів Долль, на рахунку якого 151 очко. Трійку найкращих замкнув швед Мартін Понсілуома зі 132 очками.

Як повідомляв Укрінформ, норвежці Йоганнес та Тар’єй Бьо пропустять масстарт на етапі Кубка світу в Естерсунді.
Фото: Getty Image