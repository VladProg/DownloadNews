Союз європейських футбольних асоціацій (УЄФА) призначив суддівські бригади на матчі заключного, 6-го туру групового етапу Ліги націй.

На поєдинку між національними збірними України та Шотландії працюватимуть рефері із Греції, передає Укрінформ.
Арбітраж очолить Тасос Сідіропулос. Четвертий суддя - Арістотель Діамантопулос.
Гра Україна - Шотландія відбудеться у вівторок, 27 вересня, у Кракові (Польща). Початок о 21.45 за київським часом.
У паралельному матчі на «Авіва Стедіум» у Дубліні зіграють Ірландія та Вірменія.
Турнірна таблиця групи 1 Ліги В: Шотландія - 12 очок, Україна - 10, Ірландія - 4, Вірменія - 3.
Згідно регламентом Ліги націй УЄФА, переможець групи Ліги В отримає путівку до Ліги А, а остання команда квартету у наступному циклі виступатиме в Лізі С.
Фото: Getty Images.