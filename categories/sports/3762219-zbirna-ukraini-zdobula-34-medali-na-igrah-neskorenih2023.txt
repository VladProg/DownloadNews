12 із них – «золоті».

Збірна України завершила виступи на Іграх нескорених-2023, які відбулися в німецькому Дюссельдорфі, передає Укрінформ.
На турнірі Україна завоювала 34 медалі: 12 золотих, 14 срібних та 8 бронзових.
Україну представили 25 учасників. Змагання проходять серед військовослужбовців і ветеранів, які зазнали поранень або травм.
Українська збірна вчетверте в історії виступила на Іграх нескорених. У 2017 році українці здобули 14 нагород, у 2018 – 20, у 2022 – 16.

Цього року на Іграх виступили близько 600 учасників із 22 країн. До програми змагань увійшли стрільба з лука, легка атлетика, веслування на тренажерах, паверліфтинг, плавання, велоспорт, волейбол сидячи, баскетбол і регбі на візках та настільний теніс.
Фото: Invictus Games: Team Ukraine