Українська шаблістка Ольга Харлан отримала тринадцяту рекордну нагороду найкращої спортсменки місяця за версією Національного олімпійського комітету.

Про це повідомив кореспондент Укрінформу.
Нагорода найкращої спортсменки місяця стала тринадцятою в доробку української фехтувальниці.

«Хочу подякувати Національному олімпійському комітету, Мінмолодьспорту, комісії атлетів, федерації фехтування України, кожному українцю. Я говорила раніше і зараз повторю, що українців неможливо примусити до миру рукостисканнями. Ми - громадяни України і повинні захищати її всюди. Ми повинні показувати, що не будемо миритися з війною, яку розв'язала Росія. Завжди приємно отримувати нагороду найкращої спортсменки місяця, а цього разу - це особливий момент», - сказала Харлан.
На церемонії також нагородили найкращого юного спортсмена липня. Ним став плавець Олександр Желтяков - дворазовий чемпіон молодіжного чемпіонату Європи.

«Дякую ЗСУ за можливість тренуватися у моєму рідному Дніпрі, дякую тренеру за все. Без вас я не впорався б. Це моя перша нагорода такого типу, але я наполегливу працюватиму, щоб ставати кращим кожного дня», - зауважив український плавець.
Найкращим тренером липня за версією комісії НОК став Олександр Кулика - особистий тренер Желтякова
Нагороди переможцям вручав Міністр молоді та спорту, президент НОК Вадим Гутцайт. Він привітав спортсменам та побажав їм перемог на всіх майбутніх змаганнях.
Як повідомляв Укрінформ, Ольгу Харлан дискваліфікували за відмову тиснути руку «нейтральній» суперниці з Росії після поєдинку на чемпіонаті світу у Мілані, але згодом Міжнародна федерація фехтування призупинила це правило - Харлан відмінили дискваліфікацію.