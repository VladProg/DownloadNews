На всесвітніх іграх єдиноборств, що завершилися сьогодні у Саудівській Аравії, збірна України здобула 53 медалі (21 золоту, 17 срібних та 15 бронзових) і посіла перше місце і у медальному заліку, і за кількістю нагород.


Другими стали господарі змагань (51 медаль), на третьому місці - команда Казахстану (48), передає Укрінформ.
У заключний день змагань World Combat Games 2023 нашу скарбничку поповнили представники французького боксу сават та таїладського боксу муей-тай:
«срібло» - Юрій Зубчук (французький бокс сават, комбат, вагова категорія до 85 кг). Олег Приймачов (таїландський бокс муей-тай, до 91 кг);
«бронза» - Олександр Братчиков (французький бокс сават, комбат, до 70 кг), Анастасія Михайленко (таїландський бокс муей-тай, до 48 кг).
Фото: facebook.com/minmolodsport.