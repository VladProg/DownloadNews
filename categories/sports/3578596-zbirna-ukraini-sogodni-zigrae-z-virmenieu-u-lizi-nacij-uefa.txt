Футболісти збірної України у суботу, 24 вересня, проведуть передостанній, п'ятий поєдинок групового етапу Ліги націй УЄФА.

«Синьо-жовті» у гостях зіграють із національною командою Вірменії, передає Укрінформ.
Стартовий свисток португальського арбітра Жоау Піньєру на Республіканському стадіоні в Єревані пролунає о 16.00 за київським часом.
В іншому поєдинку квартету на арені «Гемпден Парк» у Глазго зійдуться збірні Шотландії та Ірландії.
Турнірна таблиця групи 1 Ліги В: Шотландія - 9 очок, Україна - 7, Ірландія - 4, Вірменія - 3.
Нагадаємо, збірна України завершить груповий турнір Ліги націй 27 вересня матчем із Шотландією у Кракові (Польща). У паралельному матчі на «Авіва Стедіум» у Дубліні зіграють Ірландія та Вірменія.
Фото: Getty Images.