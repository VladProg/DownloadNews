Фінальний тур Кубка України та фінали чемпіонатів України U18 та U23 з баскетболу 3х3 прийматиме Київ.

Змагання пройдуть 10-11 червня, передає Укрінформ.
Змагання Кубку України з баскетболу 3х3 нинішнього сезону присвячені пам'яті загиблих захисників України. Протягом кожного туру вшановується пам'ять українських героїв, які поклали своє життя задля свободи України, а призовий фонд кожного туру передається родинам загиблих Героїв.
У ці дні проходить черкаський тур пам'яті Олега Прудкого. Сьогодні, 3 червня, відбувається етап чемпіонату України в категорії U23, а у неділю пройде етап Кубку України з баскетболу 3х3 серед дорослих команд.