44-річний ексчемпіон світу з боксу у восьми вагових категоріях Менні Пак’яо має намір взяти участь в Олімпіаді-2024.


Як повдіомляє у Twitter авторитетний інсайдер і журналіст Майкл Бенсон, філіппінець прагне завершити кар’єру золотою медаллю у Парижі.
«Про це заявив голова Національного олімпійського комітету Філіппін Абрахам Толентіно, нині вивчаються можливості кваліфікації Менні на олімпійський турнір», - зазначається у повідомленні.
Як повідомлялося, нинішнього року Пак'яо оголосив про бажання повернутися у професійний бокс.
Раніше, у 2021 році, боксер офіційно оголосив про завершення кар’єри. У своєму останньому поєдинку Менні суддівським рішенням програв кубинцю Йорденісу Угасу.
Фото: marca.com.