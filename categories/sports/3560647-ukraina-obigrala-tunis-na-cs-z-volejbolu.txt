Перша перемога «синьо-жовтих» на турнірі.

Збірна України з волейболу провела другий матч на чемпіонаті світу, повідомляє Укрінформ.
«Синьо-жовті» упевнено обіграли команду Тунісу - 3:0 (25:21, 25:19, 25:15).
В іншому матчі групи А Сербія взяла гору над Пуерто-Рико - 3:0 (28:26, 25:21, 21:16).
На світовій першості грають 24 команди, які поділені на 6 груп. До 1/8 вийдуть перші та другі місця кожної групи, а також четвірка кращих серед третіх місць.
Як повідомлялося, чемпіонат світу-2022 мав відбутися у росії. Через напад на Україну турнір перенесли до Польщі (Катовіце, Глівіце) та Словенії (Любляна).
Україна проводить матчі групової стадії у Катовице.
Як повідомляв Укрінформ, 31 серпня збірна України зустрінеться із Пуерто-Ріко.
Фото: Volleyball World