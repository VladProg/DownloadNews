20-разовий чемпіон турнірів серії Гренд Слем розповів, яким бачить свою подальшу роль у спорті.

Про це він висловився в інтерв’ю GQ Germany, передає Укрінформ.
«Моїм дітям 9 і 14 років, тому наступні кілька років, безумовно, будуть дуже захоплюючими і вирішальними для нашої сім'ї. Я хочу бути поруч, спостерігати, як вони ростуть, і допомагати їм усім, чим можу.

У професійному плані мені належить здійснити перехід від діючого спортсмена до бізнесмена. Я хочу й надалі бути частиною спорту, знаходити чудових партнерів, брати участь і відігравати в ньому важливу роль. Я однозначно залишуся вірним тенісу. Залишається лише побачити, в якій ролі», - сказав Федерер.

Усього на рівні ATP швейцарець виграв 103 турніри.

У вересні 2022 року Федерер закінчив кар'єру. Прощальним для Роджера став парний матч на Кубку Лейвера, де його партнером на корті став багаторічний принциповий суперник, іспанець Рафаель Надаль.
Фото: Getty Images