Київське «Динамо» здобуло перемогу над полтавською «Ворсклою» у заключному поєдинку 7-го туру чемпіонату України з футболу серед команд Прем'єр-ліги (УПЛ).

Зустріч на столичному стадіоні «Динамо» імені Валерія Лобановського завершилася на користь «біло-синіх» з рахунком 2:0, передає Укрінформ.
Успіх динамівцям принесли голи Назара Волошина (5-та хвилина) та Беніто, якому на 83-й хвилині асистував Віталій Буяльський.
Результати попередніх ігор туру:

«Металіст 1925» (Харків) - «Зоря» (Луганськ) - 2:1
«Чорноморець» (Одеса) - «Полісся» (Житомир) - 1:0
«Шахтар» (Донецьк) - «Оболонь» (Київ) - 1:0
«Олександрія» - «Минай» - 1:1
«ЛНЗ» (Черкаси) - «Рух» (Львів) - 2:1
«Дніпро-1» - «Колос» (Ковалівка) - 1:1
«Кривбас» (Кривий Ріг) - «Верес» (Рівне) - 2:1.
У турнірній таблиці УПЛ лідирує «Шахтар», який після семи турів набрав 17 очок. 14 очок - у «Кривбаса», по 12 - в активі «Чорноморця» та «Полісся».
Фото: ФК «Динамо».