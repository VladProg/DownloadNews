Латвійський футбольний захисник Андрейс Циганікс став гравцем польського клубу «Відзев».

Угода 25-річного футболіста розрахована на півтора роки з можливістю продовження на рік, передає Укрінформ.
Останнім клубом Циганікса був словацький «ДАК 1904», за який він провів 47 матчів, забив чотири м'ячі і зробив три асисти.
Футболіст добре знайомий українським уболівальникам: з 2020-го до 2021 року він виступав за луганську «Зорю». За український клуб Андрейс провів 29 матчів, у яких відзначився однією результативною передачею.
«Відзев» посідає 3-тє місце у турнірній таблиці чемпіонату Польщі.
Фото: widzew.com.