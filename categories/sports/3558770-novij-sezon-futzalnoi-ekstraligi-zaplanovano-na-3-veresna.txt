У розіграші візьмуть участь 10 команд, поділених на дві групи.

Перший тур Екстра-ліги пройде 3 вересня, повідомляє прес-служба Асоціації футзалу України, передає Укрінформ.
У сезоні 2022/23 візьмуть участь 10 команд розділених на дві групи:
Група «Захід»: «Ураган» (Івано-Франківськ), «Енергія» (Львів), «Кардинал-Рівнестандарт» (Рівне), «Сокіл» (Хмельницький), «in ІТ» (Львів).

Група «Центр»: «ХІТ» (Київ), «Черкасиобленерго» (Черкаси), «Рятувальник» (Ромни), «CLUST» (Київ), «Харків» (Харків).

На першому етапі команди проведуть матчі за круговою системою у своїх групах у два кола. На другому зіграють п’ять турів, у яких учасники групи Центр зустрінуться з групою Захід, а на третьому етапі знову команди зіграють у своїх групах, вже в одне коло. Четвертий етап – знову поєдинки між групами. Завершиться сезон матчами плей-оф.
Команди та АФУ зберуться у січні, щоб проаналізувати стан діяльності кожного учасника, після чого погодити поновлення змагань за запропонованим форматом.
Як повідомляв Укрінформ, Асоціація футзалу України достроково завершила сезон Екстра-ліги 2021/22 у зв’язку із вторгненням російської федерації на територію країни. У Лігу чемпіонів делегували херсонський Продексім.
Фото: mfc-prodexim.com.ua