У Чернівцях розпочався чемпіонат України з волейболу сезону-2022/23 років у жіночій Суперлізі.

Як повідомляє Федерація волейболу України (ФВУ), у турнірі беруть участь 8 команд, передає Укрінформ.
Шість із них, як і раніше, представляють клуби. Це чинний чемпіон країни «Прометей» з Дніпропетровської області, «Аланта» (Дніпро), «Волинський край-Університет» (Луцьк), «Галичанка-ЗУНУ» (Тернопіль), «Добродій-Медуніверситет-ШВСМ» (Вінниця), «Балта» (Одеська область), а також дві збірні України вікових категорій до 17 та до 15 років.
У перший ігровий день відбулося два матчі: збірна України-U15 - «Волинський край-Університет» (Луцьк) - 0:3 (14:25, 17:25, 18:25), збірна України U17 - «Добродій-Медуніверситет-ШВСМ» (Вінниця) - 0:3 (18:25, 16:25, 19:25).
У п'ятницю, 30 вересня, відбудуться ще два матчі: «Аланта» - «Галичанка-ЗУНУ», «Прометей» - «Балта».
Фото: fvu.in.ua.