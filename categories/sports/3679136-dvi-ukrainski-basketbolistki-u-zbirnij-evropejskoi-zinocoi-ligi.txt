Баскетболістки збірної України Христина Філевич та Вікторія Балабан потрапили до п’ятірки кращих за підсумками чемпіонату Європейської жіночої баскетбольної ліги (EWBL).

«Франківськ-Прикарпаття» стало четвертим за підсумком турніру, а у дев’яти зіграних матчах капітан команди Філевич здобувала у середньому 19.9 очка (2-е місце в лізі), реалізовувала 36% дальніх кидків (7-е місце), а також робила 5,9 підбирання, 3,0 передачі, 1,9 перехоплення за 36,9 хвилини у середньому за гру, передає Укрінформ.
Литовський клуб «Нептунас Клайпеда» зіграв у фіналі, де поступився чеські команда «Левхарті Хомутов», а українська захисниця «Нептунаса» Вікторія Балабан у 9-ти матчах сезону у середньому набирала 13,8 очка, робила 3,8 підбирання, 3,3 передачі за 25 хвилин в середньому за гру.
Символічна збірна сезону EWBL 2022-2023 років:
Кристина Філевич, форвардиня, «Франківськ Прикарпаття»
Анна Павловська, захисниця, «Полонія Варшава» (Польща)
Вікторія Балабан, захисниця, «Нептунас Клайпеда»
Лігіта Тамуйте, форвардиня, «Нептунас Клайпеда»
Елішка Брейхова, захисниця, «Левхарті Хомутов».
На фото: Христина Філевич/ldufk.edu.ua.