Завершився кваліфікаційний раунд чемпіонату Європи з бадмінтону серед змішаних команд.


Збірній Україні вдалося виграти свою відбіркову групу і потрапити до вісімки найсильніших, яка розіграє нагороди континентальної першості 14-18 лютого 2023 року, передає Укрінформ.
Євро-2023 пройде в Ер-сюр-ла-Ліс (Франція).
На шляху до успіху українці здолали Гренландію (5:0) та Угорщину (5:0), а у вирішальному напруженому протистоянні взяли гору над Іспанією на чолі з олімпійською чемпіонкою Кароліною Марін (3:2).
Свій внесок у це історичне для нашого бадмінтону досягнення зробили Данило Боснюк, Марія Столяренко, Поліна Бугрова, Єлизавета Жарка, Анна Міхалькова, Олександр Шмундяк, Гліб Бекетов, Михайло Махновський, Поліна Ткач та В'ячеслав Яковлев.
Фото: facebook.com/olympicua.