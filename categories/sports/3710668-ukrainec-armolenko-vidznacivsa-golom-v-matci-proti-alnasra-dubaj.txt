Український нападник «Аль-Айна» Андрій Ярмоленко відзначився голом в першому матчі півфіналу Кубка Ліги ОАЕ проти «Аль-Насра» Дубай.

На 59-й хвилині футболіст реалізував пенальті, відкривши рахунок, передає Укрінформ.
У підсумку «Аль-Айн» переміг з рахунком 4:1. В іншій парі півфіналістів «Аль-Джазіра» зустрінеться із «Аль-Шарджею».
Точний удар став 12-м для 33-річного гравця в цьому сезоні за клуб.
Фото: Аль-Айн