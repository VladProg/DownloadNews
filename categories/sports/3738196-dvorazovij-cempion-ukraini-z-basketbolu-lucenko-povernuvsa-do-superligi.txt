30-річний атакувальний захисник Максим Луценко повернувся до української баскетбольної Суперліги.

Гравець виступатиме у складі київського «Будівельника», передає Укрінформ.
Максим вже виступав за «Будівельник» у сезонах-2015/2016 та 2016/2017, був чемпіоном України у складі команди Володимира Коваля.
Луценко має солідний досвід гри на провідних ролях у багатьох інших командах українсбкої Суперліги - БК «Київ», «Київ-Баскеті», «Миколаєві» та «Тернополі». У складі слобожанського «Прометея» Луценко 2021 року удруге став чемпіоном України.
Минулий сезон Максим провів у клубі 2-го дивізіону Литви «Кретінгос», де за 24,7 хвилини у середньому приносив команді 13,1 очка, 3,8 підбирання та 1,8 передачі.
Фото: fbu.ua.