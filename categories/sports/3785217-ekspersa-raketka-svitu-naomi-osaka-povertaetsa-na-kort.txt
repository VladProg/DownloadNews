Колишня перша «ракетка» світу Наомі Осака з Японії повернеться до туру Жіночої тенісної асоціації (WTA) після 15-місячної перерви.

Чотириразова переможниця турнірів Grand Slam востаннє виступала на змаганнях WTA на Pan Pacific Open у Токіо наприкінці вересня 2022 року. У липні 2023-го у неї народилася дочка Шай, передає Укрінформ.
«Я дуже рада повернутися на корт і взяти участь у змаганнях", - сказала Осака, яка використоває турнір у Брісбені як розминку перед Відкритим чемпіонатом Австралії-2024. - Мені завжди подобається розпочинати сезон у Брісбені, і я не можу дочекатися початку змагань» - заявила 26-річна тенісистка.
Додамо, що Brisbane International триватиме з 31 грудня по 7 січня.
Фото: skysports.com.