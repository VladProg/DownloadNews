Тренерський штаб збірної України з футболу дозаявив захисника бельгійського клуба «Брюгге» на заключні матчі у Лізі націй УЄФА.

Як передає Укрінформ, склад національної команди поповнить Едуард Соболь, про це повідомляється на офіційному сайті Української асоціації футболу (УАФ).
Соболь увійшов у резервний список гравців збірної України з футболу. До основного потрапили Богдан Михайличенко та Віталій Миколенко - два інші захисники, які здатні зіграти на лівому фланзі.
Тепер головний тренер збірної України Олександр Петраков вирішив запровадити ще одну зміну у складі перед заключними матчами у Лізі націй. І перевести Соболя з резервного списку до основного.
Таким чином, в оновленому складі збірної України 27 гравців. Перед цим до списку національної команди довикликали голкіперів Анатолія Трубіна та Євгена Волинця, а також півзахисника Данила Ігнатенка. Залишили команду через травми голкіпер Георгій Бущан та хавбек Микола Шапаренко, які зазнали травм.
Турнірне становище (Ліга В, група 1): Україна - 7 очок (після 3-х ігор), Шотландія - 6 (3), Ірландія - 4 (4), Вірменія - 3 (4).
Читайте также: УАФ выступила против проведения футбольного матча с участием страны-агрессора
Як повідомляв Укрінформ, у вересні, окрім домашньої зустрічі із шотландцями у Кракові (27 вересня), збірна України проведе ще два поєдинки: 21-го у Глазго - з Шотландією, а 24-го в Єревані зійдеться з Вірменією.
Фото: uaf.ua.