Українська тенісистка Катаріна Завацька (№267 світового рейтингу) виграла стартовий матч основної сітки турніру ITF у Мариборі (Словенія) із призовим фондом $40,000.

У першому колі Катаріна перемогла у вівторок хорватку Тену Лукаш (229) - 6:2, 7:6 (7:5), передає Укрінформ.
Тенісистки провели на корті 1 годину 42 хвилини.
У другому раунді (1/8 фіналу) українка зустрінеться з переможницею протистояння Єлена Габріела Русе (Румунія, 145) - Ребекка Шрамкова (Словаччина, 276).
Як повідомляв Укрінформ, Завацька виступить у складі збірної України, яка 14-15 квітня у Кубку Біллі Джин Кінг зіграє проти команди Чехії.
Фото: Getty Images.