В американському місті Мідвей завершився етап Кубка світу з парабіатлону та лижних гонок.

Як повідомляє пресслужба Комітету спорту інвалідів України, наша паралімпійська збірна здобула 33 нагороди, 12 з яких стали золотими, передає Укрінформ.
У медальному заліку Україна посіла перше місце (12 золотих, 9 срібних та 12 бронзових нагород). Друге місце загальнокомандного заліку - у паралімпійців США (7, 3, 2), третє - у збірної Канади (4, 8, 7).
Загалом у змаганнях в американському штаті Юта взяли участь 18 команд.
Медалі збірної України етапі Кубка світу з парабіатлону та лижних гонок у США.
Біатлон:
"золото": Тарас Радь (індивідуальна гонка+спринт+персьют; сидячи), Богдана Конашук (індивідуальна гонка+персьют; стоячи), Олександр Казік (індивідуальна гонка+спринт+персьют; із порушенням зору), Оксана Шишкова (індивідуальна гонка+спринт+персьют; із порушенням зору);
"срібло": Павло Баль (спринт; сидячи), Григорій Вовчинський (індивідуальна гонка; стоячи), Ірина Буй (індивідуальна гонка; стоячи), Богдана Конашук (спринт; стоячи), Анатолій Ковалевський (індивідуальна гонка+персьют; із порушенням зору), Ярослав Решетинський (спринт; із порушенням зору);
"бронза": Василь Кравчук (індивідуальна гонка+спринт; сидячи), Григорій Вовчинський (спринт; стоячи), Людмила Ляшенко (індивідуальна гонка+персьют; стоячи), Ірина Буй (спринт; стоячи), Ярослав Решетинський (індивідуальна гонка+персьют; із порушенням зору).
Лижні перегони:
"золото": Оксана Шишкова (індивідуальна гонка вільним стилем; із порушенням зору);
"срібло": Тарас Радь (спринт класичним стилем; сидячи), Людмила Ляшенко (індивідуальна гонка вільним стилем; стоячи);
"бронза": Тарас Радь (індивідуальна гонка вільним стилем; сидячи), Павло Баль (масстарт вільним стилем; сидячи), Людмила Ляшенко (масстарт вільним стилем; стоячи), Олександр Казік (індивідуальна гонка вільним стилем; з порушенням зору).
Фото: paralympic.org.ua.