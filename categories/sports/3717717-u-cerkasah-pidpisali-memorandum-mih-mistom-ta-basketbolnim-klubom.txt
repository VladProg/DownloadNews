Міський голова Черкас Анатолій Бондаренко та почесний президент баскетбольного клубу «Черкаські Мавпи» Віталієм Бузьком підписали меморандум про співпрацю клубу та міста.

Цей захід став важливою подією для спортивної громади міста та поклав основу для спільних зусиль у розвитку та популяризації баскетболу в регіоні, передає Укрінформ.
«Ми розуміємо, що в такий складний час для спонсорства і меценатства, підтримка міської влади є надважливою. Ми готові взяти на себе цей соціальний тягар і підтримувати як головну команду, так і баскетбольну школу «Черкаських Мавп». Це бренд, що потребує підтримки. Ім'я у нього є не лише на всю Україну, а вже й на увесь світ!» - сказав міський голова.
Урочистості, які відбулися у черкаському Палаці спорту «Будівельник», зібрали багато почесних гостей, серед яких були вихованці та тренери баскетбольної школи «Черкаських Мавп», представники Черкаської міської ради.
Фото: fbu.ua.