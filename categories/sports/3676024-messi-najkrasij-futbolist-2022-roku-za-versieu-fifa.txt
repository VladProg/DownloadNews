Міжнародна федерація футбольних асоціацій (ФІФА) визнала форварда збірної Аргентини та французького «ПСЖ» Ліонеля Мессі найкращим гравцем світу 2022 року.

Про це було оголошено на церемонії The Best FIFA Football Awards у Парижі (Франція), передає Укрінформ.
Переможці у номінаціях The Best FIFA Football Awards-2022:
найкращий гравець (чоловіки) - Ліонель Мессі (Аргентина, «ПСЖ»)
найкращий гравець (жінки) - Алексія Путельяс (Іспанія, «Барселона»)
найкращий тренер (чоловіки) - Ліонель Скалоні (збірна Аргентини), який здобув з командою трофей ЧС-2022;
найкращий тренер (жіночий футбол) - Саріна Вігман (Нідерланди, збірна Англії);
найкращий воротар (чоловіки) - Еміліано Мартінес (Аргентина, «Астон Вілла»);
найкращий воротар (жінки) - Мері Ерпс (Англія, «Манчестер Юнайтед»);
премія Пушкаша за найкращий гол - футболіст-ампутант Марцин Олекси (Польща, «Варта», Познань);
приз фейр-плей - Лука Лочошвілі (Грузія);
нагорода найкращим фанатам року - вболівальники збірної Аргентини;
символічна збірна (чоловіки) - Тібо Куртуа, Ашраф Хакімі, Жоау Канселу, Вірджил Ван Дейк, Каземіро, Лука Модрич, Кевін Де Брюйне, Ліонель Мессі, Карім Бензема, Ерлінг Холанд, Кіліан Мбаппе;
символічна збірна (жінки): Крістіан Ендлер, Люсі Бронз, Мапі Леон, Венді Ренар, Лея Вільямсон, Лена Обердорф, Алексія Путельяс, Кіра Уолш, Сем Керр, Бет Мід, Алекс Морган.
Фото: Getty Images.