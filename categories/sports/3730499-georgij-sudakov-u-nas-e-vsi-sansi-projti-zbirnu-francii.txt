Півзахисник молодіжної збірної України Георгій Судаков поділився очікуваннями від матчу зі збірною Франції на чемпіонаті Європи.

Про це повідомило Суспільне Спорт, передає Укрінформ.
«У них уся команда дуже сильна індивідуально. Ми з «Шахтарем» грали проти «Ренна», за них виступають якраз Арно Калімуендо та Амін Гуїрі – дуже потужні технічні футболісти. Також я знаю Раяна Шеркі, П’єра Калюлю. Теж дуже хороші гравці. Майже всі їхні футболісти коштують по 20-30 мільйонів євро, дуже талановиті та грають у топчемпіонатах. Але в нас теж дуже сильна команда. Гадаю, якщо ми вийдемо на 100% готові, у першу чергу, ментально, то в нас є всі шанси пройти цю збірну», - сказав Судаков.
Гра розпочнеться о 22:00 за Києвом.
Як повідомлялося, молодіжна збірна України з футболу посіла другу сходинку в групі В і потрапила на Францію у чвертьфіналі чемпіонату Європи.
Фото: УАФ