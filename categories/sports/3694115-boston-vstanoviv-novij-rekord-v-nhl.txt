«Брюїнс» оформили досягнення у матчі з «Філадельфією».

«Бостон» встановив новий рекорд Національної хокейної ліги (НХЛ) за кількістю перемог в одному регулярному сезоні, повідомляє пресслужба ліги, передає Укрінформ.

«Брюїнс» обіграли «Філадельфію» в матчі чергового ігрового дня, здобувши 63 перемогу в нинішньому сезоні. «Бостон» обійшов результат «Детройта» у регулярному чемпіонаті-1995/96 та «Тампи-Бей» у розіграші-2018/19.
«Бостон» також близький до встановлення рекорду за набраними очками. «Брюїнс» мають 131 очко, підійшовши впритул до результату «Монреаля» в сезоні-1976/77 (132 очки).
«Бостон» має провести ще два поєдинки в регулярному чемпіонаті.
Як повідомляв Укрінформ, «Бостон» лідирує у Східній конференції НХЛ, у наступному матчі «Брюїнс» зіграють із «Вашингтоном» 12 квітня.
Фото: Getty Image