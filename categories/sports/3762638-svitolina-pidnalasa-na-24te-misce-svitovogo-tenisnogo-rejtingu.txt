Преша «ракетка» України Еліна Світоліна піднялася на одну сходинку вгору і цього тижня посідає 24-те місце рейтингу Жіночої тенісної асоціації (WTA).

Ангеліна Калініна зберегла за собою 28-у позицію, а Марта Костюк обійшла Лесю Цуренко, піднявшись на 42-е місце (+3), передає Укрінформ.
Цуренко розпочинає тиждень 46-ю «ракеткою» світу (-6), Катерина Баіндль - 86-ю (-2), Даяна Ястремська - 102-ю (+3).
Особистий рекорд у рейтингу WTA оновили українки Анастасія Соболєва - 319-те місце (+3), Олександра Олійникова - 442-е (+3) і Катерина Лазаренко - 891-е (+25).
У парному рейтингу за підсумками US Open Людмила Кіченок зберегла 28-у сходинку, слідом за нею йде Марта Костюк - 33-тє місце (-4). Надія Кіченок після перемоги на турнірі в Осаці піднялася на 45-ту позицію (+7).
Фото: btu.org.ua.