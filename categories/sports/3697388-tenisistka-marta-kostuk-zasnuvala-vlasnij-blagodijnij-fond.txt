32-а «ракетка» світу Марта Костюк офіційно оголосила про заснування власного благодійного фонду.

Українська тенісистка розповіла, що над його створенням вона працювала багато тижнів і «вклала всю душу і серце», передає Укрінформ.
«Проєкт про те, що болить давно та сильно. Знедолені діти України, які потерпають від важких життєвих обставин, недостатньої уваги, турботи, відсутності базових умов, а зараз - від трагічних подій в Україні. Зібравши докупи всі можливості, контакти та ідеї, ми створили благодійний фонд», - написала спортсменка у соцмережах.
Фонд зосередить увагу на допомозі дітям та підліткам, які постраждали внаслiдок катастроф, збройниx конфліктів i нещасних випадків, забезпеченні прав дитини, підтримці фізичного і ментального здоров’я дітей, зокрема засобами спорту, освiти та культури, правовій допомозі та соціальному захисті.
Історія фонду починається з першої благодійної ініціативи - допомоги дитячому будинку в Київській області. Зараз в установі проживають діти-сироти, діти-переселенці, які втратили своїх батьків, діти, яких тільки вилучили із сімей через несумісні з нормальним життям обставинами, насиллям.
Костюк зазначила, що під час візиту до закладу вона разом із командою побачила, чого потребують діти, аби жити і розвиватися у сприятливих умовах. Від дитячого будинку Марта Костюк отримала офіційний лист-звернення, в якому прописані актуальні потреби, на задоволення яких необхідна сума у 20 тисяч доларів.
Фото: btu.org.