Захисник збірної України з баскетболу Олександр Мішула і наступний сезон проведе в чеському «Брно».

Про це повідомляє пресслужба чеського клубу, передає Укрінформ.
30-річний гравець завершував минулий сезон у «Брно», за який з березня провів 20 матчів в чемпіонаті Чехії, у середньому набираючи 13,7 очка та роблячи 3,4 передачі.
«Брно» минулого сезону виграв «бронзу» чемпіонату Чехії, а також став третім у ENBL (Північна Європейська баскетбольна ліга).
Як повідомлялося, в червні Мішуа залишив розташування національної збірної України і не проходив підготовку до Євробаскету-2022.
Фото: facebook.com/BasketBrno.