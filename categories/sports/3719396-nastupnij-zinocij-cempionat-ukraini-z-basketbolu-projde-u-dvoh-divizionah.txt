Виконком Федерації баскетболу затвердив зміни до регламенту чемпіонату України з баскетболу серед жіночих команд у сезоні-2023/2024.

Заплановано збільшення кількості ліг - змагання пройдуть у двох дивізіонах, передає Укрінформ.
У Дивізіоні А виступатимуть шість клубів. На першому етапі вони зіграють чотири кола за роз’їзною системою календаря (дві гри дома та дві гри на виїзді).
На другому етапі команди, які за підсумками першого етапу посіли 1-4-те місця, зіграють фінальний тур (Фінал чотирьох) в одному місті протягом двох днів.
В Дивізіоні В запланована участь від шести команд в залежності від кількості поданих заявок. Система змагань запланована турова (у форматі «бабл»).
Команди, що за підсумками першого етапу посіли 1-4-те місця, зіграють Фінал чотирьох.
Нинішнього сезону чемпіонат України серед жіночих проходив у єдиній Жіночій лізі, де зіграли 12 клубів. Чемпіонками стали баскетболістки «Франківська-Прикарпаття» з Івано-Франківська.
Фото: fbu.ua.