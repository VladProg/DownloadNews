Фахівець вже приєднався до тренерського штабу Маріно Пушича.

«Шахтар» призначив новим асистентом головного тренера Маріно Пушича нідерландця Кріса ван дер Вердена, повідомляє пресслужба «гірників», передає Укрінформ.
Ван дер Верден як гравець виступав за «Неймеген», «Вітесс», «ПСВ» та низку інших клубів. Кріс тричі ставав чемпіоном Нідерландів та виграв кубки Нідерландів та Бельгії, а також інші трофеї.
З 2006 року як тренер працював з юнацькими командами «ПСВ», а потім перейшов і до тренерського штабу головної команди. Ван дер Верден працював асистентом Філліпа Коку в «ПСВ», потім перейшов із ним у «Фенербахче», «Дербі Каунті» та «Вітесс».

Як повідомляв Укрінформ раніше, до тренерського штабу «оранжево-чорних» увійшли Маріо Станич, Рул Тамбер та Єрун Схепенс.
Фото: shakhtar.com