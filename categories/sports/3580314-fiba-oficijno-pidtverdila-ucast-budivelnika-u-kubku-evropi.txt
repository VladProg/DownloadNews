Міжнародна федерація баскетболу (ФІБА-Європа) підвердила список 15-ти клубів, які не змогли пробитись через кваліфікацію до основного раунду Ліги чемпіонів і наступний сезон проведуть в Кубку Європи.


Серед них київський «Будівельник», який у другому раунді відбору в овертаймі поступився німецькому «Бамбергу», передає Укрінформ.
У Кубку Європи ФІБА також іиступатимуть: «Брозе Бамберг» (Німеччина), «Волунтарі» (Румунія), «Корменд» (Угорщина), «Фрібург» (Швейцарія), «Голден Ігл» (Косово), «Ден Бош» (Нідерланди), «Карху» (Фінляндія), «Керавнос» (Кіпр), «Гемніц» (Німеччина), «Норрчепінг Долфінз» (Швеція), «Опава» (Чехія), «Пярну Садам» (Естонія), «Патріоті Левіце» (Словакія) та «Сванс Гмунден» (Австрія).
Попередньо всі клуби були розсіяні по групах. Українська команда відправиться до групи F, де також зіграють італійський «Бріндізі» та нідерландський «Гронінген». Ще однією командою у квартеті стане переможець кваліфікації, яка стартує сьогодні, 27 вересня.
Через відмову деяких клубів-участників ЛЧ у груповому раунді Кубку Європи ФІБА зявились три додаткові вакансії, володарі яких будуть визначені згідно регламенту серед невдах третього раунду кваліфікації.
Варто додати, що «Будівельник» вже вирушив до Рима, де буде базуватися протягом сезону. Там команда готуватиметься до матчу першого туру групового етапу Кубку Європи ФІБА, який відбудеться 12 жовтня.
Фото: fbu.ua.