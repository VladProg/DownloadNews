Новак виграв 89-й титул ATP у кар'єрі.

Екс-перша ракетка світу Новак Джокович став переможцем турніру ATP 250 у Тель-Авіві, повідомляє Укрінформ. У фіналі сербський тенісист обіграв Маріна Чиліча із Хорватії.
Матч тривав півтори години. За весь поєдинок Новак реалізував два із шести брейкпоінтів, не віддавши супернику жодного гейму на своїй подачі. Також Джокович зробив 7 ейсів, у Чиліча – 13 подач навиліт.
Це 89-й титул Джоковича у кар’єрі та третій трофей у 2022 році.
Як повідомляв Укрінформ, у поточному сезоні Новак також став чемпіоном Мастерса в Римі та переможцем Вімблдону.
Для Чиліча це був 36-й фінал у одиночному розряді на рівні ATP. У активі хорвата 20 титулів.
Фото: Getty Images