Українець Вадим Урсу став переможцем турніру Міжнародної федерації тенісу (ITF) Sharm ElSheikh в Єгипті із призовим фондом $15 тис.

У фіналі змагань посіяний під 8-м номером Урсу (№619 світового рейтингу) здобув упевнену перемогу над «нейтральним» росіянином Євгенієм Філіпповим (№653) - 6:3, 6:2, передає Укрінформ.
26-річний українець провів п'ятий фінал в одиночному розряді на турнірах ITF цього року та здобув третю перемогу.
Загалом одиночний титул у Єгипті став для Урсу четвертим у кар'єрі в ITF-турі.
Фото: btu.org.ua.