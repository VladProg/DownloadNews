В Голменколлені (Норвегія) у четвер, 16 березня, розпочинається заключний, дев'ятий етап Кубка світу з біатлону сезону-2022/23.

У перший день змагань відбудеться чоловіча спринтерська гонка на 10 км із двома вогневими рубежами, передає Укрінформ.
Старт о 16.15 відбудеться за участю українців Артема Прими (18-й стартовий номер), Антона Дудченка (53), Дениса Насика (59), Артема Тищенка (69) та Богдана Цимбала (90).
У програмі норвезького етапу Кубка світу також - жіночий спринт (17 березня), гонки переслідування (18 березня) та масстарти (19 березня).
Фото: biathlonworld.com.