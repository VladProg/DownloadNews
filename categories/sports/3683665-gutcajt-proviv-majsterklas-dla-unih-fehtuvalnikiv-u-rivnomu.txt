Олімпійський чемпіон Вадим Гутцайт провів майстер-клас для юних фехтувальників.

Він поділився секретами майстерності з учнями секції фехтування, яку у статусі очільника Мінмолодьспорту України відкрив при Рівненському ліцеї №26, передає Укрінформ.
«Я вдячний Рівненській обласній військовій адміністрації, яку очолює Віталій Коваль, за те, що допомогли реалізувати мою мрію - відкрити у Рівному секцію з фехтування. Не втримався - взяв до рук шаблю і показав молоді кілька професіональних прийомів. Отримав неймовірний заряд бадьорості», - поділився враженнями Гутцайт.
Під час робочої поїздки на Рівненщину міністр також долучився до відкриття на базі спортивного простору Pradjat школи з боксу.
У Рівненському регіональному центрі «Інваспорт» та Республіканському центрі лікування та реабілітації наслідків нейротравми Вадим Гутцайт поспілкувався з військовослужбовцями, які проходять відновлення.
Фото: facebook.com/minmolodsport.