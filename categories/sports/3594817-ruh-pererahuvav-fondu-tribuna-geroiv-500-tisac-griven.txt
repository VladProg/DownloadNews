Гроші направлені на допомогу сім'ям загиблих на війні футбольних фанатів.


«Рух» повідомив на своїй сторінці у Фейсбуці, що направив 500 тисяч гривень благодійному фонду «Трибуна Героїв», передає Укрінформ.
Гроші спрямовані на допомогу родинам загиблих на війні футбольних фанатів.
Фонд створили українські ультрас наприкінці серпня. До збору коштів вже доєдналися УПЛ, Setanta, «Кривбас», «Карпати», «Металіст», «Верес», Андрій Шевченко та інші.
Як повідомлялося, 24 лютого президент рф путін оголосив війну Україні і розпочав масштабне вторгнення. Російські війська обстрілюють та знищують об'єкти інфраструктури, проводять масовані обстріли житлових районів українських міст та сіл з використанням артилерії, реактивних систем залпового вогню та балістичних ракет.
США, Європейський Союз та інші країни застосували санкції проти росії як країни-агресора, міжнародна ізоляція якої посилюється з кожним днем.
Фото: facebook.com