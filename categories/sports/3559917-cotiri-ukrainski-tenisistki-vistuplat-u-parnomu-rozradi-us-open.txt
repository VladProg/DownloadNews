У Нью-Йорку у понеділок, 29 серпня, розпочинається заключний, четвертий у сезоні тенісний турнір серії Grand Slam Відкритий чемпіонат США (US Open).

У парній сітці змагань виступатимуть чотири українські тенісистки, передає Укрінформ.
У першому колі посіяні під 4-м номером Людмила Кіченок та Олена Остапенко з Латвії зустрінуться з угорсько-словенським дуетом Панна Удварді - Тамара Зіданшек, 11-й номер «посіву» Марта Костюк - Чжан Шуай (Китай) зійдуться з українсько-грузинським тандемом Надія Кіченок - Оксана Калашнікова, а Ангеліна Калініна та Олена Рибакіна з Казахстану протистоятимуть британці Гаррієт Дарт та Людмилі Самсоновій (нейтральний статус).
Як повідомляв Укрінформ, в одиночному розряді US Open виступлять п'ять українок.
Відкритий чемпіонат США триватиме до 12 вересня.
Фото: Getty Images.