В словенському містечку Подчетртек завершилася континентальна першість із дзюдо серед ветеранів.

За підсумками змагань представники України виграли 5 нагород - 1 золоту, 1 срібну та 3 бронзових, передає Укрінформ.
Володарем «золота» у віковій категорії М9 (старше 70 років) став Ілля Ходоровський (вагова категорія до 60 кг).
Срібну медаль завоював Микола Данканич (55-59 років; до 66 кг), бронзові - Василь Тудан (50-54 років; до 73 кг), Артур Абрамовський (60-64 років; понад 100 кг) та Юрій Кулєшов (65-69 років; до 73 кг).
Загалом на чемпіонаті Європи виступили 37 країн.
Фото: EJU.