Українська тенісистка Надія Кіченок зупинилася в 1/4 фіналу парного розряду турніру WTA 250 у Бад-Гомбургу (Німеччина) із призовим фондом $259,303.

Надія разом із партнеркою з Польщі Аліцією Росольською поступилася Лідії Морозовій (нейтральний статус) та Інгрід Гамаррі Мартінс (Бразилія) - 5:7, 6:7 (2:7), передає Укрінформ.
Опонентки провели на корті 1 годину 27 хвилин.
Кіченок і Росольська зазнали третьої поразки у чотирьох матчах. Тенісистки почали грати разом два тижні тому на турнірі WTA 250 у Ноттінгемі (Велика Британія).
Фото: Getty Images.