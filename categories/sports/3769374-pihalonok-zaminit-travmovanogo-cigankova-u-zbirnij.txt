Півзахисник «Дніпра-1» вдруге поспіль переведений до основного списку з резервного.

У зв’язку з ушкодженням Віктора Циганкова, головний тренер «синьо-жовтих» Сергій Ребров перевів із резервного списку до основного півзахисника СК «Дніпро-1» Олександра Піхальонка, повідомляє пресслужба УАФ, передає Укрінформ.

У вересні 2023 року, через травму Миколи Шапаренка, Олександра Піхальонка також викликали у збірну з резервного списку. Але у матчах проти Англії та Італії півзахисник не провів на полі жодної хвилини.

Національна збірна розпочне свій збір 8 жовтня в Празі, де 14-го числа зіграє номінально домашній матч відбору Євро-2024 з Північною Македонією.
17-го жовтня на українців чекає виїзний поєдинок проти Мальти.
Фото: uaf.ua