У Лізі чемпіонів УЄФА завершилися поєдинки передостаннього, п'ятого туру групової стадії розіграшу.

Черговим учасником 1/8 фіналу став, зокрема, лондонський «Арсенал» українського захисника Олександра Зінченка, передає Укрінформ.
«Каноніри» із Зінченком у стартовому складі розгромили вдома французький «Ланс» - 6:0 і достроково посіли перше місце у групі В.
Окрім «Арсенала», у плей-офф Ліги чемпіонів сьогодні пройшов ПСВ «Ейндховен» з Нідерландів.
Результати матчів середи:

група А: «Баварія» - «Копенгаген» - 0:0, «Галатасарай» - «Манчестер Юнайтед» - 3:3
турнірне становище: «Баварія» - 13 очок, «Копенгаген» - 5, «Галатасарай» - 5, «Манчестер Юнайтед» - 4;
група В: «Арсенал» - «Ланс» - 6:0, «Севілья» - ПСВ «Ейндховен» - 2:3
турнірне становище: «Арсенал» - 12 очок, ПСВ «Ейндховен» - 8, «Ланс» - 5, «Севілья» - 2;
група С: «Реал» - «Наполі» - 4:2, «Брага» - «Уніон» - 1:1
турнірне становище: «Реал» - 15 очок, «Наполі» - 7, «Брага» - 4, «Уніон» - 2;
група D: «Реал Сосьєдад» - «Зальцбург» - 0:0, «Бенфіка» - «Інтер» - 3:3
турнірне становище: «Реал Сосьєдад» - 11 очок, «Інтер» - 11, «Зальцбург» - 4, «Бенфіка» - 1.
У плей-офф Ліги чемпіонів вже пробилися 11 з 16 команд: «Манчестер Сіті», «Лейпциг», «Баварія», «Реал», «Інтер», «Реал Сосьєдад», «Атлетико», «Лаціо», «Барселона», «Арсенал» та ПСВ «Ейндховен».

Матчі заключного, 6-го туру основної сітки Ліги чемпіонів УЄФА пройдуть 12-13 грудня.
Фото: Getty Images.