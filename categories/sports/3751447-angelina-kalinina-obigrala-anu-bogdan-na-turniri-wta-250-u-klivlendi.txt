Друга «ракетка» Украхни Ангеліна Калініна вийшла до другого кола на турнірі WTA 250 у Клівленді (США) із призовим фондом $271,363.

Ангеліна (№28 WTA) перемогла румунку Ану Богдан (59) 6:2, 6:2, передає Укрінформ.
Суперниці провели на корті 1 годину 31 хвилину.
Свою наступну суперницю українська тенісистка отримає за підсумками протистояння Тат'яна Марія (Німеччина, 49) - Варвара Грачова (Франція, 41).
Ангеліна Калініна здобула другу перемогу у своїх п'яти останніх матчах на хардовому покритті. Протягом зустрічі Калініна зробила п'ять брейків і програла один гейм на власній подачі.
Фото: btu.org.ua.