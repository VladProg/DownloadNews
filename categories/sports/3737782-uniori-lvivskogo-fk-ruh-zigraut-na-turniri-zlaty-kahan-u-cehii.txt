Юніорська футбольна команда львівського клубу «Рух» візьме участь у престижному турнірі Zlaty Kahan у Чехії.

Матчі відбудуться 19-го та 20 липня, передає Укрінформ.
На груповому етапі «жовто-чорні» зіграють проти польського «Гурніка» та чеського «Зліна». В іншій групі позмагаються словацький «Слован», чеський «Банік» та англійський «Вест Бромвіч».
Регламент турніру передбачає, що у фінал вийдуть переможці груп, команди, що посіли другі місця, розіграють між собою «бронзу».
«Рух» представлятимуть вихованці клубної академії 2005-го та 2006 років народження.
Минулого року юніори «Руха» вже брали участь у турнірі Zlaty Kahan, де посіли друге місце, поступившись у фіналі однолікам з англійського «Вест Гема».
Фото: facebook.com/ruhlviv.