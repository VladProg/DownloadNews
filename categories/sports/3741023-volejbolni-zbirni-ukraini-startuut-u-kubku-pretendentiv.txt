У четвері, 27 липня, представники українського волейболу вперше в історії стартують у Кубку претендентів.

Жіночий турнір приймає французький Лаваль, чоловічий - Доха (Катар), передає Укрінформ.
У турнірі беруть участь по вісім національних збірних, які змагаються за системою плей-оф і розпочинають боротьбу з чвертьфінальної стадії.
Суперником нашої жіночої збірної в 1/4 буде Хорватія (початок гри о 21.30). Інші пари склали Франція - В'єтнам, Колумбія - Кенія, Мексика - Швеція.
Чоловіки у чвертьфіналі зіграють з Китаєм (28 липня, початок о 14.00). В інших матчах зустрінуться Катар - Таїланд, Туніс - Чілі, Туреччина - Домініканська Республіка.
Півфінали пройдуть у суботу, фінали - в неділю.
Фото: fvu.in.ua.