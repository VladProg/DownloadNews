Новий сезон в українській футбольній прем'єр-лізі (УПЛ) заплановано розпочати наприкінці липня 2023 року.

Базова дата 1-го туру сезону-2023/2024 за планом-календарем Всеукраїнських змагань серед клубів Прем’єр-ліги - 29 липня, передає Укрінформ.
Проект плану-календаря має бути затверджений під час найближчих загальних зборів учасників УПЛ.
У першій частині сезону заплановали провести 17-ти турів (базова дата 17-го - 9 грудня), у другій - 13-ти турів. Базова дата 18-го туру - 24 лютого 2024 року, базова дата 30-го туру - 18 травня.
У сезоні-2023/2024 також запланували проведення Кубка України. На 16 серпня призначили 1/16 фіналу, на 27 вересня - 1/8 фіналу, на 1 листопада - чвертьфінали, на 3 квітня 2024 року - півфінали. Фінал може пройти 25 травня.
Для двох учасників єврокубків від УПЛ сезон-2023/2024 розпочнеться раніше за інших. Вже 21 червня відбудеться жеребкування другого кваліфікаційного раунду Ліги чемпіонів (виступить «Дніпро-1») та Ліги конференцій («Ворскла»). Для перших матчів цих раундів УЄФА призначив 25/26 липня (ЛЧ) та 27 липня (ЛК).
Фото: vorskla.com.ua.