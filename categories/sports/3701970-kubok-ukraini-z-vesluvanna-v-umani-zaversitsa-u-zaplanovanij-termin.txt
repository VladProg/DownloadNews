Кубок України з веслування на байдарках та каное, що триває в Умані, завершиться у запланований термін, попри російську ракетну атаку на місто.

Про це повідомив головний тренер української команди Ігор Нагаєв, передає Укрінформ.
За словами тренера таке рішення ухвалив головний суддя Кубка України.
Однією з перших на удар по Умані відреагувала олімпійська призерка та лідерка збірної України Людмила Лузан. Вона заявила, що не вийде на старт в останній день Кубка України.
За словами Нагаєва, Людмила Лузан проживала в 300 метрах від місця влучання ракети, у неї стався нервовий зрив. Про своє рішення не виходити на старт вона повідомила тренерському штабу і своєму керівництву в Національній гвардії.
Міжнародна федерація веслування на байдарках та каное має ухвалити рішення щодо повернення російських та білоруських атлетів до змагань у найближчі дні.
Українські веслувальники після ракетної атаки записують відеозвернення до міжнародної федерації, із закликом залишити відсторонення росіян та білорусів у силі.
Фото: noc-ukr.org.