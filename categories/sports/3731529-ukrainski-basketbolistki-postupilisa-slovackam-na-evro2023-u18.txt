У третьому матчі групового турніру юніорського чемпіонату Європи з баскетболу (гравці до 18-ти років) дівоча збірна України зазнала поразки від команди Словаччини.

Поєдинок у Софії (Болгарія) завершився вольовою перемогою словачок з рахунком 72:44 (9:15, 26:7, 18:14, 19:8), передає Укрінформ.
В іншому поєдинку групи D шведки програли естонкам - 62:68 (8:16, 23:14, 10:16, 21:22).
Заключний матч у Дивізіоні В Євро-2023 «синьо-жовті» проведуть 5 липня проти одноліток із Естонії.
Турнірне становище: Болгарія - 6 очок (після 3-х ігор), Словаччина - 6 (4), Естонія - 5 (3), Україна - 5 (3), Швеція - 4 (4).
До плей-офф вийдуть дві найкращі команди з групи, а три найкращі збірні чемпіонату Європи стануть володарками путівок до Дивізіону А.
Фото: fbu.ua.