Молодіжна збірна України, яка влітку візьме участь у фінальному турнірі Євро-2023 (U21), проведе навчально-тренувальний збір.


Наша команда зіграє на Апеннінах контрольний матч з молодіжною збірною Італії, передає Укрінформ.
Поєдинок відбудеться 27 березня. Про час та місце зустрічі буде повідомлено пізніше.
Як повідомлялося, нинішнього року молодіжна збірна України візьме участь у фінальному турнірі Євро-2023. У чемпіонаті, що проходитиме з 21 червня до 8 липня у Грузії та Румунії, братимуть участь 16 команд.
За підсумками жеребкування, яке відбулося 18 жовтня минулого року в Бухаресті, підопічні Руслана Ротаня потрапили до групи В, де зустрінуться з Румунією, Іспанією та Хорватією. Три найкращі команди Євро-2023 отримають путівки на Олімпійські ігри 2024 року.
Фото: uaf.ua.