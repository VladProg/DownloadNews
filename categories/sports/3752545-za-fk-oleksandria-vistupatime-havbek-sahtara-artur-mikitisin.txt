20-річний футбольний півзахисник Артур Микитишин виступатиме у складі команди української Прем'єр-ліги «Олександрія».

Хавбек, який належав донецькому «Шахтарю», уклав з олександрійцями повноцінний контракт до кінця червня 2026 року, передає Укрінформ.
Минулий сезон Микитишин провів в оренді у криворізькому «Кривбасі» (1 гол і 2 результативні паси).
Раніше Микитишин також на правах оренди виступав за «Маріуполь» та угорський клуб «Керюлеті», грав за збірні України U17 та U19.
«Олександрія» нині посідає п’яте місце у чемпіонаті УПЛ (7 очок після 4-х турів). Наступний матч команда Руслана Ротаня проведе 26 серпня проти житомирського «Полісся».
Фото: fco.com.ua.