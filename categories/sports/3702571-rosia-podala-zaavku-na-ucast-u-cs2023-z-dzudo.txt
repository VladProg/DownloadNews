Команду зареєстрували як «Індивідуальних нейтральних атлетів».

Дзюдоїсти з росії зареєстровані для участі у чемпіонаті світу-2023, заявка команди, яка називається як «Індивідуальні нейтральні атлети» вказана на офіційному сайті IJF, передає Укрінформ.
У заявці цієї «команди» на чемпіонат світу – 11 атлетів (8 чоловіків та 3 жінки).

Серед цих спортсменів Ніяз Ільясов – старший лейтенант ЗС РФ (ЦСКА), Тамерлан Башаєв – старший сержант ЗС РФ (ЦСКА).

Як повідомляв Укрінформ, змагатися на чемпіонаті світу зможуть лише ті дзюдоїсти з росії та білорусі, що пройдуть перевірку на предмет відсутності «пропаганди війни», зокрема, у їх соцмережах.
Фото: Getty Image, ijf.org