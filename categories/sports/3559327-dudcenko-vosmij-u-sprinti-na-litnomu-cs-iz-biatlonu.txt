В топ-15 фінішували два представники України.

У Рупольдингу на літньому чемпіонаті світу-2022 з біатлону відбулася чоловіча спринтерська гонка, передає Укрінформ.

Найкращий результат серед українців показав Антон Дудченко. Він допустив одну помилку і фінішував на восьмій позиції.

Також у топ-15 завершив гонку Тарас Лесюк. Артем Прима з трьома промахами посів 35-те місце. Богдан Цимбал та Дмитро Підручний фінішували за межами топ-60.

Перемогу у спринті здобув шведський біатлоніст Себастьян Самуельссон, який учора виграв срібло у суперспринті. Друге місце у ще одного представника Швеції Пеппе Фемлінга, третім фінішував швейцарець Ніклас Хартвег.

Як повідомляв Укрінформ, сьогодні також відбудеться жіночий спринт, в якому Україну представлять Валентина Семеренко, Дар’я Блашко, Юлія Джима, Анастасія Меркушина, Олена Білосюк та Анна Кривоніс. Початок гонки – о 18:00 за Києвом.
Фото: Український біатлон