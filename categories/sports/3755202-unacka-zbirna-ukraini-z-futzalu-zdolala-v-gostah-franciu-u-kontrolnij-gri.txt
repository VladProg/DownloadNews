Готуючись до фінального турніру Євро-2023 (U19) з футзалу, юнацька збірна України провела спаринг із французькими однолітками.

У франції українці провели спаринг із однолітками із цієї країни, які також виступлять на Євро-2023, передає Укрінформ.
Контрольний поєдинок видався видовищним, а наша команда здобула перемогу завдяки вирішальному голу Дмитра Скибчика у другому таймі - 5:4 (4:4).
Голи: Куяте (3), Белаїб Лемуан (5), Рибіцький (12, автогол), Ерраддаф (16) — Федик (2), Єлішев (11, 16), Малиновский (16), Скибчик (27).
Футзальне Євро-2023 (U19) 3-10 вересня проходитиме у місті Пореч. Компанію збірній Хорватії, яка буде господарем першості, склали сім переможців основного раунду. Вісьмох учасників фінального турніру розбито на дві групи по чотири команди, по дві найкращі з яких вийдуть до півфіналів.
За підсумками жеребкування юнацька збірна України потрапила до квартету В, де зіграє з Фінляндією, Словенією та Італією.
Фото: uaf.ua.