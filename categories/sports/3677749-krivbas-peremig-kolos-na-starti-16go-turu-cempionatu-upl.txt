У п'ятницю матчем між криворізьким «Кривбасом» та ковалівським «Колосом» стартував 16-й тур чемпіонату України з футболу серед команд Прем'єр-ліги

Перемогла команда з Кривого Рога - 1:0, передає Укрінформ.
М'яч на 61-й хвилині забив Віталій Вернидуб.
Після цієї гри у «Кривбаса» стало 21 очко (6-те місце), у «Колоса» залишилося 20 (7-ме).
Другого ігрового дня туру в суботу, 4 березня, зустрінуться «Олександрія» та «Дніпро-1» (початок о 12.00), київське «Динамо» та «Інгулець» з Петрового (14.00), рівненський «Верес» та одеський «Чорноморець» (14.00).
На неділю, 5 березня, заплановані матчі полтавської «Ворскли» та луганської «Зорі» (13.00), харківського «Металіста» та львівського «Руха» (13.00), харківського «Металіста 1925» та донецького «Шахтаря» (14.00).
Завершить програму 16-го туру у понеділок, 6 березня, поєдинок «Львова» із закарпатським «Минаєм» (13.00).
Становище лідерів: «Дніпро-1» - 35 очок (після 14-ти ігор), «Шахтар» - 33 (14), «Динамо» - 30 (15) «Зоря» - 28 (15) та «Олександрія» - 25 (14).
Фото: koloskovalivka.com.