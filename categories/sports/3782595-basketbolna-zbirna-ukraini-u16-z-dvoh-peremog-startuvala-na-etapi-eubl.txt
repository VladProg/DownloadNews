Збірна України U16 успішно розпочала виступи на етапі Європейської юнацької баскетбольної ліги (ЄЮБЛ) в естонському місті Тарту.

Команда під керівництвом Іллі Шемосюка провела збір у Рівному і тепер зіграє на турнірі ще три матчі, передає Укрінформ.
В першій грі проти шведської команди «Блекберг Баскет» наші хлопці здобули перемогу з рахунком 65:54. Українці вдало почали матч і у другій чверті свою перевагу довели до +15. В третій чверті суперник перехопив ініціативу і навіть вийшов вперед, але потім наша знову взяла гру під свій контроль.
У другому поєдинку збірна України обіграла фінський клуб «Турку Баскет» 65:60 (статистика матчу). Наші хлопці розгромно програли першу чверть 9:20, але поступово команда наздогнала суперника. Перемога в останній чверті (16:9) у підсумку принесла українцям перемогу.
4 листопада збірна України проведе матчі проти естонського клубу «Тарту Уніколь» та фінського «ПуХу Юніоріт», а завершать виступи хлопці грою проти збірної Грузії 5 листопада.
Фото: fbu.ua.