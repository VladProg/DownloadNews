У Глазго наша команда грала у жовтій формі.

Збірна України у сьогоднішньому матчі Ліги націй проти Шотландії зіграє у гостьовому варіанті форми, повідомляє прес-служба Української асоціації футболу, передає Укрінформ.
Наша команда вийде на поле у ​​синьому комплекті форми. Воротар одягне екіпірування червоного кольору.

Нагадаємо, у заключному турі групового етапу Ліги націй Україна у очній дуелі з Шотландією розіграє путівку до Дивізіону А.
Команда Петракова зараз на другому місці та відстає від Шотландії на 2 очки у групі 1 Дивізіону B Ліги націй. Зустріч розсудить грецька бригада арбітрів на чолі з Тасосом Сідіропулосом.

Як повідомляв Укрінформ, матч відбудеться у Кракові на стадіоні Краковія. Початок – о 21:45.
Фото: uaf.ua