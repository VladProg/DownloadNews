Головний тренер молодіжної збірної Іспанії (футболісти до 21-го року) Санті Денія чекає на важку гру з українською «молодіжкою» у півфіналі чемпіонату Європи-2023.

Як повідомляє офіційний сайт Союзу європейських футбольних асоціацій (УЄФА), наставник іспанців побоюється вінгера «синьо-жовтих» Михайла Мудрика, передає Укрінформ.
«На цьому турнірі поки що ніхто не бачив Мудрика у справі. Це чудовий футболіст, а вся збірна України проводить чудовий турнір. Потрібно віддати належне їхньому тренеру. Ми маємо добре попрацювати над усіма аспектами - атакою, обороною, переходами та «стандартами». Ми маємо провести практично ідеальний матч, щоб вийти у фінал. Потрібна допомога, щоб захищатися проти Мудрика», - зазначив Денія.
Нагадаємо, форвард лондонського «Челсі» Михайло Мудрик пропустив матчі групової стадії Євро-2023 через травму. Вінгер вперше зіграв на турнірі у чвертьфіналі зі збірною Франції.
Поєдинок молодіжних збірних України та Іспанії пройде 5 липня в Бухаресті (Румунія). Початок зустрічі - о 22.00 за київським часом.
Фото: rfef.es.