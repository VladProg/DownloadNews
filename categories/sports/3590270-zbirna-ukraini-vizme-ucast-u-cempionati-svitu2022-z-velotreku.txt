Серед трійки українських учасників – віцечемпіонка Токіо-2020 Олена Старікова.

Збірна України виступить на чемпіонаті світу-2022 з велотреку, що відбудеться у французькому Сен-Кентен-ан-Івелін, повідомляє UCI, передає Укрінформ.
Україна на цих змаганнях буде представлена лише трьома спортсменами: Олена Старікова (кейрін і спринт), Алла Білецька (спринт) та Кирило Царенко (гонка за очками).
Це пов'язано з відсутністю достатньої кількістю рейтингових очок в українських велосипедистів через пропуск етапів Кубка світу. Загалом в України було чотири ліцензії, проте одну з них – у гонці за очками в жінок – команда не використала.
Змагання триватимуть з 12 до 16 жовтня.
Як повідомляв Укрінформ, востаннє українці здобували медалі ЧС у 2019 році. Тоді срібло в роздільному старті здобула Олена Старікова.
Фото: Reuters