Без дуелі Зіна VS Роббо, але з сподіваннями на черговий гол Довбика у Глазго

Ліга націй. Шотландія – Україна. 21 вересня. 21.45. Глазго, «Гемпден Парк»
Трансляція. Після того, як телеканали «Футбол» припинили існування, ліценція на право трансляції матчів збірної виявилася «вакантною». Після домовленостей з УЄФА на території України поєдинок покажуть безкоштовно в рамках інформаційного марафону «Єдині новини» та на YouTube-каналі Української асоціації футболу.


Збірна України виходить на фінішну пряму в цьогорічному розіграші Ліги націй, і власне для команди Петракова ця пряма трохи довша, ніж для інших європейських збірних. До анонсованої мети – посісти перше місце в групі 1 Ліги В та повернутися в дивізіон А – залишається три поєдинки. В Глазго Україна і Шотландія фактично зіграють матч 1го туру, перенесений з червня. Тоді обидві збірні погодилися змістити гру на вересень, натомість провели перший матч плей-офф до чемпіонату світу. Результат та й сама гра ще й досі в пам’яті – перемога України 1:3, хоча кінцевий результат для обох збірних однаковий, ні ми, ні шотландці на Мундіаль не поїдемо. Тож матчі Ліги націй – останні офіційні у 2022гому.


Перший легальний букмекер Parimatch Ukraine вважає господарів поля фаворитами поєдинку. Коефіцієнт на перемогу Шотландії – 2.60, в той час, як на, те що Україна забере три очки з «Гемпден Парк» - 3.10. Шанси, що команди зіграють унічию, розцінюють як 3.05 до 1.


Передумови для такої оцінки експертів очевидні. Перед паузою на матчі збірних одразу кілька лідерів нашої команди опинилися поза грою через травми. По-перше, пропускає збір Георгій Бущан, воротар «Динамо» вже переніс операцію та цьогоріч точно на поле не вийде. Тож на позиції нашого №1 можуть бути несподіванки. Крім попередньо заявлених Луніна та Різника, Петраков довикликав в команду Анатолія Трубіна та дебютанта, голкіпера «Колоса» Євгена Волинця. Наразі найбільше ігрової практики в кіпера «Шахтаря», тож теоретично саме він є пріоритетним вибором. Ще дві втрати маємо в плані швидкості та креативу. Динамівець Микола Шапаренко травмував коліно в матчі Ліги чемпіонів проти «Фенербахче» та пропускає збір, а Олександр Зінченко пошкодив м’яз на тренуванні «Арсеналу», і теж не приїхав в розташування національної команди. Заявлена травма і в лівого захисника «Брюгге» Едуарда Соболя, хоча за клуб в чемпіонаті він все ж зіграв. Всі інші найсильніші в строю, включаючи спеціаліста по забиванню на «Гемпден Парк» Артема Довбика. Нападник «Дніпра-1» ще й приїхав у збірну в піднесеному настрої, двічі забивши на свою команду в матчі Ліги конференцій проти кіпрського «Аполлона» та забезпечивши дніпрянам першу перемогу в турнірі. Зазначимо і повернення в збірну півзахисника «Спеції» Віктора Коваленка, який востаннє грав за «жовто-синіх» у товариському матчі проти Болгарії у листопаді минулого року.


Власне збірна України почала підготовку до матчів Ліги націй 16 вересня, у Варшаві. В той час, як європейські ліги ущільнюють графік заради чемпіонату світу в листопаді, УПЛ тур на вихідних не запланувала. Тож для збірної це була можливість додаткові кілька днів потренуватися разом, а гравцям повністю відновитися після матчів у єврокубках.


Щоб гарантувати собі лідируючу позицію в групі, українці зобов’язані обігрувати Шотландію, яка є їх головним конкурентом за право підвищитися в класі. «Жовто-сині» самі ускладнили собі задачу, коли не змогли обіграти Ірландію у Лодзі. Наразі команда Петракова має лише 1 очко переваги над майбутнім суперником, який посідає друге місце в турнірній таблиці.


Що стосується Шотландії, то у Стіва Кларка з однієї сторони є позитивні новини – в команду повертається Кіран Тірні. Захисник «Арсеналу» пропускав червневі матчі через травму. З іншого боку – шотландці втрачають Ендрю Робертсона. Зважаючи на те, що Роббо і Тірні закривають одну позицію в збірній, то в ігровому плані британці не мають втратити, а от харизма та лідерські якості гравця «Ліверпуля» для його збірної незамінні. Також своїй команді не допоможуть Джон Суттар («Рейнджерс»), Ліам Купер («Лідс») і голкіпер Росс Стюарт («Сандерленд»).


Після червневого матчу збірна України веде за особистими зустрічами з Шотландією – 2:1. До того команди зустрічалися у відборі до Євро-2008 та обмінялися домашніми перемогами. А зовсім нещодавно «Шахтар» зіграв унічию з «Селтіком» у групі ЛЧ. В збірній наразі одразу чотири представники чемпіона країни.


Матч у Глазго обіцяє бути важким, тож вболіваємо за своїх та заряджаємо на Україну разом з Parimatch Ukraine!