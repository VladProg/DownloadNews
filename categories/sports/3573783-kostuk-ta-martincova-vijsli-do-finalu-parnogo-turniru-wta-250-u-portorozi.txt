У півфіналі дівчата впоралися із суперницями трохи більше ніж за півтори години.

Українська тенісистка Марта Костюк з представницею Чехії Терезою Мартінцовою вийшла до фіналу парного турніру WTA 250 у Порторожі, повідомляє Укрінформ.
Вони обіграли Олександру Панову з росії та британку Херрієт Дарт – 4:6, 6:2, 10:6.
Матч тривав 1 годину і 38 хвилин. Українка з чешкою жодного разу не подали навиліт, зробили 4 подвійні помилки і реалізували 4 з 8 брейкпойнтів.
У фіналі вони зустрінуться з іспанкою Крістіною Букшею та Терезою Михаліковою зі Словаччини.
Фото: jimmie48