Черговим новачком українського футбольного клуба Прем'єр-ліги «Дніпро-1» під час трансферного вікна став 23-річний алжирський захисник Яніс Амаш.


Контракт із гравцем уклали терміном на чотири роки. У складі дніпрян алжирець виступатиме під номером №13, передає Укрінформ.
Яніс Амаш народився 13 липня 1999 року у Марселі і має подвійне французько–алжирське громадянство. Виступає на позиції лівого захисника. Грав за «Ніццу-2» (2016/2019 роки), «Ред Стар» (2019/2020), а у серпні 2020-гоу перейшов до португальської «Боавішти».
В активі Яніса Амаша також є один матч у складі національної збірної Алжиру.
Фото: scdnipro1.com.ua.