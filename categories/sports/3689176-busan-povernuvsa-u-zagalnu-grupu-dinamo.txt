«Динамо» продовжує підготовку до матчу 19 туру УПЛ проти ПФК «Львів».

Пресслужба «Динамо» надала інформацію щодо кадрової ситуації в команді перед відновленням УПЛ після міжнародної паузи, передає Укрінформ.
Зазначається, що в основну групу команди вже повернувся голкіпер Георгій Бущан – він працював разом з іншими партнерами у залі.
На початку вересня минулого року у матчі першого туру Ліги Європи з «Фенербахче» Бущан пошкодив коліно. Воротаря успішно прооперували у Барселоні.
Взимку кіперу успішно провели операцію видалення міжхребцевої грижі. У другій частині сезону Бущан ще не з’являвся на полі, також Георгій пропустив березневий збір національної команди.
Цього сезону голкіпер зіграв за «біло-синіх» дев’ять матчів у всіх турнірах.
Денис Бойко досі працює за індивідуальною програмою.
До киян встигли приєдналися збірники дорослої національної команди, а представники молодіжних колективів прибудуть найближчим часом.
Як повідомляв Укрінформ, «Динамо» в УПЛ йде на четвертому місці. 2 квітня команда Мірчі Луческу зіграє із ПФК «Львів».
Фото: fcdynamo.com