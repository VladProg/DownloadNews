Збірна України з хокею у грудні виступить на етапі Єврочеленджу у французькому Марселі.

Про плани пресслужбі Федерації хокею України розповів наставник національної команди Вадим Шахрайчук, передає Укрінформ.
«Треба подякувати французькій федерації, що вона сама вийшла на нас з пропозицією, щоб ми до них приїхали, причому їхнім коштом. З задоволенням прийняли це запрошення. Більше того, пізніше французи запропонували нам зіграти ще один додатковий поєдинок між їхньою і нашою збірними, який не входитиме в залік Єврочеленджу», - зазначив Шахрайчук.
У турнірі, окрім збірних Франції і України, також виступатиме команда Польщі.
Фото: fhu.com.ua.