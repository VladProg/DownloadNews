Капітан збірної України Тарас Степаненко розповів, в якому аспекті гри потрібно удосконалитися Михайлу Мудрику.

Він сказав про це для ВЗБІРНА, передає Укрінформ.


«Міша все настільки швидко робить, що не помічає, що там відбувається навколо нього. Іноді можна зіграти простіше і це буде ефективно, але, я ж кажу, в нього така швидкість, що він біжить і «як в тунелі. Я думаю, що Мудрик прогресує і буде дуже круто, коли він навчиться робити це. Він дуже добре грав», – сказав Степаненко.


Як повідомлялося, збірна України з футболу вдруге обіграла Північну Македонію (2:0) у кваліфікації до Євро-2024.


Фото: УАФ