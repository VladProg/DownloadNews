Містер прибув до своїх підопічних на милицях.

Київське «Динамо» у своєму Твіттері опублікувало фото головного тренера команди Мірчі Луческу, який відвідав тренування своєї команди, передає Укрінформ.

Зважаючи на стан здоров'я, 77-річний румунський фахівець дістався місця за допомогою милиць.
«Містер з командою», - говориться у повідомлення.
Нагадаємо, після матчу з Шахтарем (1:1) у 22-му турі УПЛ, Луческу повідомив про звільнення на лікарняний за станом здоров'я. Тренеру діагностували артроз кульшового суглоба.
В. о. головного тренера «Динамо» є Олександр Шовковський. Він очолив команду на період лікування Луческу.


Як повідомляв Укрінформ, футболісти київського «Динамо» обіграли ковалівський «Колос» (3:0) у 28-у турі УПЛ.

Фото: twitter.com/DynamoKyiv