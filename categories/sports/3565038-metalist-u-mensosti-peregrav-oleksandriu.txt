«Олександрія» зазнала першої поразки в сезоні в рамках українського чемпіонату.

У третьому турі УПЛ «Олександрія» вдома поступилась «Металісту» (1:3), передає Укрінформ.
На 11 хвилині матчу рахунок відкрив Калітвінцев.

Вже за 10 хвилин «Металіст» зрівняв рахунок: Коркішко обробив верховий м'яч перед чужим штрафним, після чого зіграв на Панасенка на лівий фланг штрафного, а той пробив у дальній. Перевагу харків’ян подвоїв Прядун, а Мізюк зробив рахунок більш комфортним.

Відтак, навіть попри вилучення Пороха у першому таймі «Металіст» у меншості здобув перемогу.
Після трьох турів харків’яни крокують на другій позиції в УПЛ, у них 7 пунктів. «Олександрія» займає шосту позицію, маючи в своєму активі 6 очок.

Як повідомляв Укрінформ, у ще одному матчі ігрового дня «Минай» та «Колос» поділили очки (1:1).
Фото: metallist.kharkov.ua