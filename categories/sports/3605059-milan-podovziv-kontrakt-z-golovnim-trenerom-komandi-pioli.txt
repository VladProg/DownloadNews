Нова угода буде розрахована до червня 2025-го року.

«Мілан» оголосив на своєму сайті про продовження контракту із головним тренером Стефано Піолі, передає Укрінформ.
Нова угода з італійським фахівцем розрахована до кінця червня 2025 року. Попередній контракт наставника з «россонері» діяв до літа 2023 року.
Піолі очолив «Мілан» у жовтні 2019 року. Минулого сезону «россонері» під керівництвом італійського тренера посіли перше місце в Серії A. Також клуб з Піолі два роки поспіль виступає у Лізі чемпіонів.
Як повідомляв Укрінформ, цього сезону «Мілан» йде на третьому місці в Серії А. Також «россонері» ведуть боротьбу за вихід у плей-оф ЛЧ.
Фото: acmilan.com