Чеслав Міхневич залишив свою посаду.

Польський футбольний союх припинив співпрацю з наставником національної команди Чеславом Міхневичем, повідомляє Przegląd Sportowy, передає Укрінформ.

Сторони вирішили не продовжувати угоди. Зазначимо, що на ЧС-2022 поляки вийшли із групи, однак у раунді плей-офф поступилися на стадії 1/8 фіналу Франції (1:3).
У Польщі вже розпочали пошуки нового головного тренера. Одним із претендентів є український фахівець Андрій Шевченко.

Нагадаємо, що у 2016-21 роках Шевченко очолював збірну України та виводив головну команду країни до історичного чвертьфіналу Євро-2020.
Єдиним місцем роботи серед клубів у Шевченка був «Дженоа». Коуч очолив Грифонов у листопаді минулого року, проте був звільнений зі своєї посади у січні 2022 року.

Як повідомляв Укрінформ, зараз Шевченко займається благодійністю та є амбасадором президентської ініціативи UNITED24
Фото: Getty Image