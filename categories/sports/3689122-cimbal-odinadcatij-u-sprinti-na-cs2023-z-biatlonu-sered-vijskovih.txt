Четверо українців взяли участь у гонці.

У шведському Бодені стартував чемпіонат світу з біатлону серед військових, передає Укрінформ.

Усього на спринт заявилися 60 спортсменів. «Синьо-жовтих» на старті представляли п'ятиразовий чемпіон Європи Артем Прима, Денис Насико, Богдан Цимбал і найрейтинговіший українець в минулому сезоні Кубка світу Антон Дудченко.
Одразу троє українців закінчили гонку в топ-15: Цимбал — на 11-й позиції, Прима — на 12-й, Насико — 14-й. Найкращу стрільбу продемонстрував Насико, який єдиний зі збірників вийшов з другого рубежу з «нулем». Четвірку українців у гонці замкнув Антон Дудченко.
Переможцем гонки став лідер збірної Латвії Андрейс Расторгуєвс.

Як повідомляв Укрінформ, жіноча збірна України з біатлону матиме новий тренерський штаб на сезон 2023/24.


Фото: biathlon.com.ua