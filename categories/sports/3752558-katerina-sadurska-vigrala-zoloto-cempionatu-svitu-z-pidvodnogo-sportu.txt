У місті Роатан (Гондурас) проходить чемпіонат світу з підводного спорту на відкритій воді.

Українка Катерина Садурська здобула «золото» у фрідайвінгу, у дисципліні FIM (вільне занурення), передає Укрінформ.
Спортсменка занурилася у воду на 97 м. Це новий рекорд України.
Результат срібної призерки, Лінди Паганеллі з Італії, харків'янка перевершила на 1 метр.
У липні нинішнього року Катерина Садурська встановила світовий рекорд у дисципліні «пірнання з постійною вагою без ласт» - 74 метри.
Світова першість триватиме до 27 серпня.
Фото: facebook.com/minmolodsport.