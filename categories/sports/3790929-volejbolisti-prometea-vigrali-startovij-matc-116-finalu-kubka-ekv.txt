Український «Прометей», якому не вдалося подолати кваліфікацію волейбольної Ліги чемпіонів, провів перший поєдинок в 1/16 фіналу Кубка ЄКВ (Європейська конфедерація волейболу).

На старті плей-офф турніру «Прометей» упевнено обіграв нідердандський «Лікургус» - 3:0 (25:21, 25:17, 25:16), передає Укрінформ.
Поєдинок у відповідь 1/16 фіналу Кубка ЄКВ відбудеться в місті Гронінген (Нідерланди) у п'ятницю, 29 листопада, о 20.30 за київським часом.
Фото: ВК «Прометей».