«Страсбург» українця здобув надважливу виїзну перемогу над «Нантом».

Едуард Соболь провів свій 14-й матч у чемпіонаті Франції, «Страсбург» з українським захисником на виїзді переграв «Нант» — 2:0, передає Укрінформ.
Соболь з перших хвилин розпочинав другий поспіль матч у Лізі 1. На 52-й хвилині у верховій боротьбі за м'яч Соболь зазнав ушкодження. Форвард господарів Маркус Коко в стрибку завдав українцеві удару ліктем в обличчя, за що отримав попередження. Після надання Едуардові медичної допомоги той одразу покинув поле. У складі гостей його замінив французький захисник Колін Дагба.
«Страсбург» українця переміг завдяки голам Діалло та Діарри. Перемога дозволила підопічним Фредеріка Антонетті в режимі реального часу вийти на 14-те місце у таблиці Ліги 1. Від зони вильоту «Страсбург» відірвався на три очки.
Як повідомляв Укрінформ, наступний матч «Страсбург» зіграє в суботу, 13 травня, коли прийматиме восьму команду чемпіонату «Ніццу».
Фото: Getty Images