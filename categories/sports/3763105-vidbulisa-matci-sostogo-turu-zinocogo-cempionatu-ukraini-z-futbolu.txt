На футбольних полях України відбулися матчі 6-го туру чемпіонату країни серед жіночих команд Вищої ліги сезону-2023/2024.

У турнірній таблиці з 13-ма очками лідирують полтавська «Ворскла» та криворізький «Кривбас», передає Укрінформ.
Результати поєдинків:
«Ладомир» (Володимир) - «Дніпро-1» (Дніпро) - 2:1 (1:1)
«Ворскла» (Полтава) - «Динамо» (Київ) - 10:0 (5:0)
«Шахтар» (Донецьк) - «Пантери» (Умань) - 7:0 (2:0)
«Житлобуд-1» (Харків) - «Маріуполь» - 2:0 (1:0)
«Кривбас» (Кривий Ріг) - «Колос» (Ковалівка) - 1:0 (1:0)
«ЕМС-Поділля» (Вінниця) - «Верес» (Рівне) - 5:3 (3:2).
Додамо, що на першому етапі 12 команд гратимуть в одне коло. Спортивні показники, здобуті на першому етапі, буде збережено.
За підсумками першого етапу залежно від місць у турнірній таблиці буде сформовано дві групи по шість команд, які проведуть ще два кола (удома/на виїзді) згідно із затвердженим календарем.
Фото: vorskla.com.ua.