Німецький футбольний союз (DFB) оголосив заявку національної команди на товариські матчі зі збірними України, Польщі та Колумбії.

Поєдинок Німеччина - Україна відбудеться 12 червня у Бремені. Це буде ювілейний, 1000-й матч в історії німецької збірної, передає Укрінформ.
Заявка збірної Німеччини з футболу:
воротарі - Бернд Лено («Фулгем»), Марк-Андре тер Стеген («Барселона»), Кевін Трапп («Айнтрахт»);
захисники - Маттіас Гінтер («Фрайбург»), Робін Гозенс («Інтер»), Бенджамін Генріхс («Лейпциг»), Тело Керер («Вест Гем»), Лукас Клостерманн («Лейпциг»), Давид Раум («Лейпциг»), Антоніо Рюдігер («Реал»), Ніко Шлоттербек («Боруссія», Дортмунд), Малік Тіав («Мілан»), Маріус Вольф («Боруссія», Дортмунд);
півзахисники - Юліан Брандт («Боруссія», Дортмунд), Емре Джан («Боруссія», Дортмунд), Леон Горецька («Баварія»), Ілкай Гюндоган («Манчестер Сіті»), Йонас Гофманн («Боруссія», Менхенгладбах), Йозуа Кімміх («Баварія»), Джамал Мусіала («Баварія»), Лерой Сане («Баварія»), Кевін Шаде («Брентфорд»), Флоріан Віртц («Баєр»);
форварди - Ніклас Фюллькруг («Вердер»), Кай Гаверц («Челсі»), Тімо Вернер («Лейпциг»).
Як повідомлялося, у червні збірна України зіграє два матчі відбору Євро-2024 - з Північною Македонією (16 червня) та Мальтою (19 червня).
Фото: sport.sky.de.