Молодіжна збірна України з баскетболу (гравці до 20-ти років) пробилася у плей-офф Дивізіону В чемпіонату Європи.

У заключному поєдинку групового раунду Євро U20 «синьо-жовті» переграли команду Косова з рахунком 78:62 (23:25, 15:10, 21:12, 19:15), передає Укрінформ.
Найкращим в цьому матчі у складі українців став Олександр Кобзистий, який набрав 17 очок та 12 підбирань (РЕ 26).
Завдяки цій перемозі збірна України посіла друге місце в квінтеті С та гарантувала собі місце в плей-оф чемпіонату Європи.
У чвертьфіналі команда Дмитра Забірченка зіграє проти переможця групи D.
Наступний суперник українців визначиться за підсумком матчу Швейцарія - Нідерланди, який розпочнеться о 22.00 за київським часом.
Фото: ФБУ.