Спортсменка змагалася в розряді кадетів.

Українська шпажистка Анна Максименко посіла 3-тє місце на турнірі Європейського кадетського циклу в Белграді, що проходив з 22 по 23 жовтня, повідомляє федерація фехтування України, передає Укрінформ.
На шляху до фіналу 15-річна Максименко перемогла п'ять суперниць, але у півфіналі поступилася американці Ліхі Мачульскі (15:12).
Ще одна представниця України, Емілі Конрад, зупинилася на стадії чвертьфіналу, де мінімально поступилася майбутній переможниці турніру Кайл Феллон із США (14:15).
Також Україна була представлена у командній першості юнаків. Квартет Максима Микитенка, Дениса Лаврентьєва, Кирила Лепканича та Максима Перчука зайняв п'яте підсумкове місце на турнірі.
Як повідомляв Укрінформ, Ольга Харлан стала дворазовою чемпіонкою України з фехтування.
Фото: прес-служба федерації