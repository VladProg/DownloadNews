Нинішнього тижня, 25-27 листопада, чемпіон жіночої Суперліги Франківськ-Прикарпаття стартує у Європейській жіночій баскетбольній лізі EWBL.

Перший тур пройде у залі City Campus Остравського університету у Чехії, передає Укрінформ.
Це буде друга поспіль участь команди Юрія Процюка в європейських змаганнях. Минулого сезону клуб з Івано-Франківська дійшов до Фіналу чотирьох, ставши четвертим.
Нинішнього сезону планується участь чотирьох команд. До того ж змінюється формат - клуби проведуть три тури, в кожному з яких зіграють по два матчі. Загалом заплановані по дві зустрічі з кожним суперником.
На початку березня 2024 року усі чотири команди зіграють у Фіналі чотирьох, а результати першого раунду впливатимуть на посів у фінальному турнірі.
У першому турі, окрім «Франкіська-Прикарпаття», в Остраві зіграють господарки турнірі та польська «Полонія» з Варшави.
Розклад матчів турніру EWBL в Остраві (Чехія):
Субота, 25 листопада
Початок о 16.30. «Острава» - «Полонія»
Неділя, 26 листопада
16.30. «Полонія» - «Франківськ-Прикарпаття»
Понеділок, 27 листопада
16.30. «Острава» - «Франківськ-Прикарпаття».
Наступні відбіркові турніри заплановані на 6-7 січня 2024 року (у Литві або Норвегії) і 4-5 лютого 2024 року у Варшаві.
Фото: fbu.ua.