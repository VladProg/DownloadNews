Футбольний клуб «Динамо» (Київ) та компанія New Balance представили домашній та виїзний комплекти форми на сезон-2023/2024.

Впізнаванні в усьому світі біло-сині кольори домашньої форми ФК «Динамо» Київ, просякнуті історією, отримали нове втілення в новій домашній формі, передає Укрінформ.
Форма вирізняється стильною асиметрією, яка простежується від футболки до шортів. На грудях - клубний герб ФК «Динамо» Київ, логотип New Balance, прапор України та напис FCDK на звороті. Ромбоподібний візерунок спереду репрезентує клубний герб і символізує багату спадщину клубу.
Нова виїзна форма також залишається вірна кольорам клубу і має унікальний дизайн. Візерунок попереду являє собою кола, що виходять назовні від знакової емблеми ФК «Динамо» (Київ). Перетинаючись, вони створюють динамічне відчуття з більшою глибиною та деталізацією. Також у формі є ефектна асиметрія: правий рукав має білу манжету, а шорти мають асиметричний вигляд спереду та ззаду завдяки білій манжеті в нижній частині. Ці зміни підкреслюють унікальність форми та стиль клубу.
Третій комплект форми, який виконаний в національних кольорах, залишається без змін та включає шеврон ФК «Динамо» (Київ), прапор України та логотип New Balance. Продовження використання третього комплекту форми, що виконаний у жовто-блакитних кольорах має особливе значення. Це символізує єднання клубу та всіх українців у їх прагненні до перемоги.
Поєднуючи традиції з інноваціями, форма розроблена зі застосуванням передової технології NB Dry для забезпечення високої продуктивності та щоб допомогти гравцям зберегти сухість та відчуття комфорту від першого до останнього свистка.
Капітан команди Сергій Сидорчук: «Кожного року ми маємо можливість грати у формі нового дизайну. У сезоні-2023/2024 ця традиція буде незмінною і наша команда учергове отримає нові комплекти від New Balance. Приємно, що компанія дослухається до порад футболістів, а сама форма зроблена з урахуванням усіх вимог сучасного футболу. Для нашої команди у новому сезоні буде важлива місія, а саме довести, що ми можемо боротися за чемпіонський титул. Нехай ці комплекти форми від New Balance принесуть нам футбольну удачу та стануть частиною наших перемог в усіх турнірах».
Фото: fcdynamo.com.