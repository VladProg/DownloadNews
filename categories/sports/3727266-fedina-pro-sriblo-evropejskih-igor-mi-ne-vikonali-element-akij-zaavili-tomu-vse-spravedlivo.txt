Лідерка збірної України з синхронного плавання Марта Фєдіна вважає, що «срібло» на Європейських іграх - це закономірний результат.

Вона сказала про це в коментарі кореспонденту Укрінформу.
«Наш спорт став непередбачуваним після запровадження новин правил. Минулого разу ми були чемпіонами Європи, тепер - другі. Будемо виправляти свої помилки. Ми вчимося на помилках, адже це найкращий шлях до успіху. Сьогодні ми не виконали той елемент, який заявили на змаганнях, тому все справедливо. Ми будемо рухатися вперед», - сказала вона.
Фєдіна також наголосила на тому, що не відчуває особливої атмосфери Європейських ігор.
Ми живемо окремо від інших, тому не відчуваємо особливу атмосферу. Щобільше, навіть наша збірна із синхронного плавання не живе в одному готелі. Але це дрібниці. Після всього, з чим вже зіштовхнулася Україна, ти розумієш, що викладаєшся на максимум заради неї. Коли дивлюся на прапор, то відчуваю, що емоції просто переповнюють.
Як повідомлялося, збірна України із синхронного плавання здобула «срібло» в акробатичній групі на Європейських іграх-2023 у Кракові.
Змагання триватимуть до 2 липня.
Фото: instagram.com