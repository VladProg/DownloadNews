Форма зроблена у кольорах українського прапора.

«Динамо» розробило спеціальну форму для гри EA Sports FC, комплект буде доступний всім гравцям в режимі Ultimate Team, повідомляє пресслужба клубу, передає Укрінформ.

Форма зроблена у кольорах українського прапора та містить елементи символічного полум’я, яке охопило країну з початку повномасштабного вторгнення Росії. «Динамо» нагадує світові та ігровому ком’юніті, що війна в Україні триває і багатьом постраждалим від неї потрібна допомога.
EА змінила назву популярного футбольного симулятора FIFA. Крім «Динамо», у грі буде представлений також «Шахтар».


Як повідомляв Укрінформ, збірна Росії та російські клуби не увійшли до FIFA 23, у березні 2022 року EA Sports припинила продаж ігор та контенту, включаючи пакети віртуальної валюти, в РФ та Білорусі через вторгнення російських військ в Україну.
Фото: fcdynamo.com