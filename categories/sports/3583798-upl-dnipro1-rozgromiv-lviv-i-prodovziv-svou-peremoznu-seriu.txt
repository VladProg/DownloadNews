Дніпряни очолили чемпіонат України, маючи стовідсотковий показник після 4 стартових матчів.

«Дніпро-1» здолав «Львів» 3:0 в 5-му турі Української прем'єр-ліги, передає Укрінформ.
У складі дніпрян відзначився Довбик, дубль на рахунку Гуцуляка.
Перемога над «Львовом» дозволила підопічним Олександра Кучера піднятися на першу сходинку, маючи в активі 12 очок після 4-х зіграних матчів.
В іншому поєдинку 5-го туру «Ворскла» мінімально перемогла «Інгулець» (1:0).
Як повідомляв Укрінформ, також в 5-му турі УПЛ «Шахтар» зіграє з «Металістом».
Фото: УПЛ