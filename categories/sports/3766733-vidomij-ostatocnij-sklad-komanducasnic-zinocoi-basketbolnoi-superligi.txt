Став відомий остаточний склад команд наступного сезону ураїнської баскетбольної жіночої Суперліги.

Участь у змаганнях Дивізіону А візьмуть 6 клубів, передає Укрінформ.
На початку літа виконком Федерації баскетболу затвердив зміни до регламенту чемпіонату України, збільшивши кількість ліг для жіночих команд - змагання пройдуть в двох дивізіонах.
У Дивізіоні А до складу учасників жіночої Суперліги увійшли п’ять кращих клубів минулого сезону - «Франківськ-Прикарпаття-ПНУ-збірна Івано-Франківської області» (Івано-Франківськ), «ІнтерХім-СДЮСШОР ім. Літвака (Одеса)», «Рівне-ОШВСМ», «Київ-Баскет» та команда з Вінниці, яка тепер має назву «Вінниця-Медуніверситет».
Після після пропущеного року до еліти також поверулася команда «Динамо-УДУ ім. Драгоманова» (Київ).
Відповідно до затвердженого раніше формату, на першому етапі клуби зіграють чотири кола за роз’їзною системою календаря (дві гри дома та дві гри на виїзді).
На другому етапі команди, які за підсумками першого етапу посіли 1-4-те місця, зіграють фінальний тур (Фінал чотирьох) в одному місті протягом двох днів.
Старт нового чемпіонату запланований на 12-15 жовтня матчами у Києві, Івано-Франківську та Одесі.
Фото: fbu.ua.