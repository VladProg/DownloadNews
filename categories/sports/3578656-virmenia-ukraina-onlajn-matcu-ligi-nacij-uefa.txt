Національна збірна України з футболу зустрічається на виїзді із командою Вірменії у передостанньому, п'ятому турі групи 1 дивізіону B Ліги націй УЄФА.

Вірменія - Україна
0:5
Основні статистичні показники матчу(Вірменія - Україна): володіння м'ячем(41:59), удари(11:16), удари в площину воріт(4:6), фоли(4:16), жовті картки(2:2).
Матч завершено!!!
90. Арбітр додає 2 хвилини до основного часу матчу.
87. В Арутюняна здають нерви і він отримує жовту картку за жорсткий фол.
85. Мудрик намагався виконати щось яскраве, але трохи зганьбився. Мінус 5 мільйонів від вартості Михайла.
83. Гоооооооооооооооол!!! Довбик, як справжній професор, зорієнтувався у штрафному майданчику, закрив м'яч спиною і підсік того біля Юрченка. Українці на куражі роблять рахунок 0:5!
81. Фантастикааааааа!!! Ігнатенко з метрів 25-и після пасу Довбика завдав гарматного удару і зробив рахунок непристойним. 4:0!
80. Захисники збірної України спокійно виходять з-під пресинга суперника. Дається в знаки рахунок і, як наслідок, впевненість у своїх діях.
78. Тимчик отримав ушкодженння, але вже готується повернутися на поле.
77. Арутюнян пробив прямо по центру воріт: Лунін на місці.
76. Заміна у «синьо-жовтих»: Матвієнко вийшов на поле замість Кривцова.
74. Вірмени намагаються щось змінити і роблять подвійну заміну: Монрой і Восканян замінили на полі Маргаряна і Мкояна.
72. Дашян грубо зрізав Мудрика і отримав жовту картку.
71. Чергова заміна у складі України: Мудрик вийшов замість Зубкова.
70. Сидорчук підхопив м'яч біля воріт суперника і завдав потужного удару по воротах Юрченка. Сергію не вистачило зовсім трошки, щоб відзначитися.
69. Гооооооооооол!!! Це вже розгром по-бразильськи! Ярмоленко фантастичним пасом знайшов у штрафному Зубкова. Олександр підняв м'яч до гори і закинув на дальню стійку. Там результативно зіграв Довбик. 0:3!
65. Петраков вдається до подвійної заміни: Довбик замінив на полі Яремчука, а Ярмоленко - Циганкова.
63. Шагоян замінив на полі Барсегяна.
62. Кривцов жортско зустрів опонента і отримав свою жовту картку.
60. Яремчук поштовхався плечима, увійшов до штрафного майданчика Юрченка і намагався прострілити на Зубкова. Не вдалося.
59. Українці грають в такому режимі, ніби в будь-який момент можуть додати. Циганков намагався подати, але ледь не переправив м'яч у ворота.
56. Гоооооооооооооол! Тимчик опинився на фланзі і віддав поперечний пас на Зубкова. Той в один дотик вразив ворота суперника. 0:2!
53. Футболісти збірної України щойно завмерли секунд на 30, адже Барсегян вилетів по флангу, опинився у нашому штрафному і намагався «танцювати» з м'ячем. На щастя, арбітр зафіксував офсайд.
52. Качараба не сумнівається в якості Луніна. Захисник віддав незрозумілий і незручний пас на Андрія. Наш голкіпер видумувати не став і вибив м'яч в аут.
50. Зубков опустив очі вниз і здійснив просто жахливу передачу на протилежний фланг.
49. Барсегян підлаштувався під м'яч після скидки у нашому штрафному. Вірменин завдав якісного, але слабкого удара ножицями прямо до рук Луніна.
47. Забарний зіграв занадто самовпевнено і втратив м'яч. Барсамян намагався відірватися від нашого захисника, але Ілля здійснив якісний підкат і нейтралізував небезпеку.
46. Дашян зважився на дуже дальній удар зі штрафного, але Лунін все контролював.
45. Заміна у складі збірної України: Пихальонок змінив на полі Сидорчука. Ще одна заміна у вірмен: Арутюнян вийшов на поле замість Бічахчяна.
Другий тайм розпочався!!!
Головні статистичні показники першого тайму(Вірменія - Україна): володіння м'ячем(42:58), удари(6:6), удари в площину воріт(2:2), кутові(1:4), фоли(1:8), жовті картки(0:1).
Перерва!
44. Тимчик самовпевнено пройшов по своєму флангу і здійснив непоганий пас у штрафний майданчик Юрченка. Вийшло непогано, але ніхто з футболістів зачепитися не зміг.
43. Яремчук набрався сміливості і намагався самотужки пройти лівим флангом. Роман все зробив правильно, але занадто сильно відпустив м'яч.
42.Забарний грає, як Рамос. Футболіст надійним і не менш красивим від того фінтом посадив Селарряна на газон.
40. Юрченко ледь не організував нам небезпечний момент невдалим пасом у простій ситуації.
39. Селаррян завдав різкого удару, але влучити в площину воріт Луніна не вдалося.
38. Ігнатенко спочатку провалився тактично і дозволив Барсегяну заволодіти м'ячем. Потім Данилу довелося порушувати правила і він спокійно поклав суперника на газон.
36. Лунін і Кривцов ледь не створили проблеми самі собі. Кривцов під тиском віддав поганий пас. Вірмени перехопили м'яч, але організувати небезпечний момент не змогли.
35. Форварди Вірменії ситуативно опинилися разом у штрафному майданчику, але не зовсім порозумілися. Бічахчян спробував пробити, але Кривцов заблокував.
34. Циганков хитро віддавав розрізну передачу на Яремчука, але пас виявився занадто сильним.
33. Забарний якісно відтиснув Байрамяна і не дозволив тому увірватися до штрафного майданчика Луніна.
31. Барсегян опинився на ударній позиції і завдав щільного удару. «Синьо-жовті» заблокували і м'яч вийшов на кутовий.
30. Капітан у своєму стилі. Сидорчук спочатку дозволив Григоряну себе обійти, а потім схопив суперника за футболку. Жовта для 5-го номера збірної.
29. Відчувається, що Луніну не вистачає ігрової парктики. У технічному плані кіпер не підводив, але ритм гри Андрію вловити важко.
28. Яремчук непогано запустив у фланг Тимчика, той прострілював, але суперники заблокували.
27. Українці віддали м'яч вірменам, але «червоні» не зовсім розуміють, що з ним робити.
25. Сидорчук у своєму стилі. Що хотів зробити футболіст перед воротами суперника - загадка. «Вдалося» тільки віддати м'яч.
23. Кривцов заблокував дальній удар Григоряна. Українці відчули впевненість у своїх силах.
21. Гооооооооооооол!!! Знову Віктор увімкнувся у штрафному суперника, віддав передачу на Зубкова. Олександр прострелив вздовж воріт і знайшов пасом Тимчика. Той не схибив! 0:1.
20. Найактивнішим у складі України однозначно є Циганков!
18. Майже вдалося! Ігнатенко «увімкнув Пірло» і виконав точний пас на Циганкова прямо у штрафний майданчик. Віктор завдав неприємного для голкіпера удару, але той врятував. Перший якісний момент збірної України у матчі.
17. Перший акцентований удар вбік воріт Юрченка. Забарний черпачком знайшов Яремчука, той скинув на Циганкова. Віктор зупинив м'яч і пробив недалеко від правої стійки.
15. «Синьо-жовті» нагадують себе зразка матчу з шотландцями. З виходом з оборони маємо чималі проблеми.
14. Вірмени відчули, що можуть тиснути на українців і не цураються пресингувати наших захисників. На щастя, з грою ногами у Качараби і Забарного проблем немає.
12. Жорстко грає Ігнатенко. Він нахабно зрізав суперника. Штрафний біля наших воріт був небезпечний. Футболіст вірмен завдав жорсткого удару низом, а Андрій зафіксувати м'яч до рук не зміг.
10. Черговий кутовий подають українці. На подачі Циганков. ВІктор знайшов пасом Яремчука, але загострити не вдалося.
9. Захисник вірмен Чалісір жорстко наштовхнувся на свого партнера по команді під час кутового і отримав ушкодження. Футболісту надають допомогу.
7. Знову гаряче біля наших воріт! Форвард вірмен відгукнувся на передачу, пробив, але удар заблокували. Потім арбітр зафіксував офсайд.
6. Українці намагаються розігрувати через захисників. Троє центральних розташовуються високо, але поки це лише заважає. Вірмени раз по раз відриваються у вільні зони.
4. Перший небезпечний момент! Кривцов помилився в елементарній ситуації і дозволив форварду Вірменії вийти на наші ворота. Лунін відбив удар з близької відстані.
3. Циганков намагався вийти на перспективний простір, прокинув одного суперника, але Вірменія якісно грає на підстраховці.
2. Українці намагаються грати з позиції сили. Перехід з оборони в атаку організовують через комбінації між 2-3 футболістами.
1. Команди розпочали неквапливо. Збірна України заволоділа м'ячем і одразу постаралася організувати атаку. Тимчик увірвався до штрафного майданчику і прострілив у напрямку Яремчука. Вірмени відбилися.
Матч розпочався!!!
24 вересня 2022 року. Єреван (Вірменія). Республіканський стадіон. Температура +25С.
Стартові склади:
Вірменія - Юрченко, Дашян, Амбарцумян, Мкоян, Чалісір, Маргарян, Бічахчян, Григорян, Байрамян, Барсегян, Селаррян.
Головний тренер - Хоакін Капаррос (Іспанія).
Україна - Лунін, Качараба, Кривцов, Забарний, Миколенко, Ігнатенко, Сидорчук, Тимчик, Циганков, Яремчук, Зубков.
Головний тренер - Олександр Петраков.
Арбітр - Жоау Піньєру (Португалія).
В іншому поєдинку квартету о 21.45 на арені «Гемпден Парк» у Глазго зійдуться збірні Шотландії та Ірландії.
Турнірна таблиця групи 1 Ліги В: Шотландія - 9 очок, Україна - 7, Ірландія - 4, Вірменія - 3.
Нагадаємо, збірна України завершить груповий турнір Ліги націй 27 вересня матчем із Шотландією у Кракові (Польща). У паралельному матчі на «Авіва Стедіум» у Дубліні зіграють Ірландія та Вірменія.
Фото: uaf.ua.