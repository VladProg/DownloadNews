Українець проведе бій проти Сеїго Акуї 15 листопада в Токіо.

Український боксер Артем Далакян в інтерв’ю Xsport розповів про підготовку до захисту титула WBA проти Сеїго Акуї, передає Укрінформ.

«Ми вже почали підготовку до поєдинку. Перший етап уже пройшов, він тривав три тижні, це був ОФПшний збір. З понеділка я починаю спаринг-сесію, яка триватиме п'ять тижнів.
Ми зараз думаємо, як завезти в Україну спаринг-партнерів. Через війну в Україні багато спаринг-партнерів просто бояться їхати. Я думаю, що це питання з президентом компанії ми вирішимо. Перший тиждень я буду готуватися з нашими боксерами, а з наступного тижня вже будуть іноземці», - сказав Далакян.
Поєдинок Далакян – Акуї відбудеться 15 листопада в Токіо на арені «Рьокогу Кокугікан».

Як повідомляв Укрінформ, свій попередній бій Далакян провів у січні поточного року, коли одноголосним рішенням суддів переміг костариканця Давида Хіменеса.
Фото: Getty Images