20-річний український хокейний захисник Артур Чолач перед стартом сезону-2023/2024 змінив не лише клуб, а й лігу і країну, в якій базуватиметься.

Після двох сезонів у Хокейній лізі Онтаріо за «Баррі Кольтс» Артур переїхав до United States Hockey League, де гратиме за «Су-Фолс Стампід», передає Укрінформ.
Додамо, за океан Артур перебрався восени 2021-го. До цього він виграв «срібло» чемпіонату України разом з київським «Соколом», а після того був обраний під 190-м номер на драфті Національної хокейної ліги клубом «Веґас Голден Найтс». Щоправда, перебування українця в команді, яка цьогоріч виграла Кубок Стенлі, обмежувалося тренувальними таборами, один з яких - цьогоріч улітку.
За два сезони у складі «Баррі Кольтс» Чолач відіграв 135 матчів, в яких закинув 4 шайби і зробив 32 передачі.
У «Су-Фолс Стампід» Артур гратиме під 26-м номером.
Фото: facebook.com/fhu.com.ua.