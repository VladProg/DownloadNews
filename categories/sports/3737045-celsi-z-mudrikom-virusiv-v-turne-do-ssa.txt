Лондонський «Челсі» полетів до США для участі у літньому передсезонному турі.

Як інформує пресслужба футбольного клубу, головний тренер «синіх» Маурісіо Почеттіно включив до заявки команди 29 гравців, передає Укрінформ.
Разом із «Челсі» до США вирушив і вінгер Михайло Мудрик. Минулого сезону українець зіграв 17 матчів за «синіх», відзначившись двома результативними передачами.
В США «Челсі» планує провести п’ять спарингів - проти валійського «Рексема» (20 липня), англійських «Брайтона» (23 липня), «Ньюкасла» (27 липня), «Фулгема» (30 липня) та німецької «Боруссії» з Дортмунда (3 серпня).
Нагадаємо, «Челсі» посів 12-те місце в Англійській прем'єр-лізі (АПЛ) і не кваліфікувався до єврокубків.
Новий сезон команда Почеттіно розпочне 13 серпня домашнім матчем проти «Ліверпуля».
Фото: Getty Images / Global Images Ukraine.