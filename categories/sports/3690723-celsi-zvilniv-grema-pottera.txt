Грем Поттер залишив посаду головного тренера «Челсі».

Про це повідомили на офіційному сайті «аристократів», передає Укрінформ.
Виконувачем обов'язків головного тренера «аристократів» призначили Бруно Салтора. Клуб подякував Поттеру за роботу та побажав успіхів у майбутньому.
47-річний Грем Поттер очолив «Челсі» 8 вересня 2022 року після звільнення Томаса Тухеля. До цього він тренував «Брайтон». При ньому команда дійшла до 1/4 фіналу Ліги чемпіонів, де зіграє з «Реалом».
Як повідомлялося, у чемпіонаті Англії «Челсі» займає 11-те місце - 38 очок у 28 матчах. 1 квітня команда вдома поступилась «Астон Віллі» (0:2).
Фото: Getty Images