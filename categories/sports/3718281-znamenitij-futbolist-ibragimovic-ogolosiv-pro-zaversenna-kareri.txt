Легендарний форвард італійського клубу "Мілан", найкращий бомбардир Швеції Златан Ібрагімович оголосив про завершення футбольної кар'єри.

Про це стало відомо після матчу, де Мілан на своєму полі обіграв Верону з рахунком 3:1 у рамках 38 туру італійської Серії А, передає Укрінформ із посиланням на ua-football.com та BBC.
Вже після поєдинку глядачі "Сан-Сіро", керівництво клубу і партнери по команді влаштували Златану прощальний коридор.
Клуб розстелив для 41-річного шведа червону доріжку до центру поля, де йому подарували його ігрову футболку у рамці з автографом усіх гравців "россонері".

L'emozionante addio al #Milan di #Zlatan #Ibrahimovic pic.twitter.com/LrnQDjizad
— Antonio Vitiello (@AntoVitiello) June 4, 2023

Натомість 41-річний Ібрагімович виголосив прощальну промову й не зміг стримати сліз.

Tears in everyone's eyes.

Zlatan is immense,

pic.twitter.com/ZiCwzdWTZB
— Lega Serie A (@SerieA_EN) June 4, 2023

"Я не можу дихати, але це нормально. Так багато всього пам'ятного сталося на цьому стадіоні. Спочатку ви дали мені любов, потім - щастя. Я хочу подякувати своїй родині за їхнє терпіння. Я хочу подякувати своїй другій родині - футболістам. Я дякую тренеру, персоналу, помічникам тренера. Насамкінець, від щирого серця, я хочу подякувати вам, фанатам. Я прощаюся з футболом, але не з вами", - зазначив він.

Zlatan Ibrahimović:

"The time has arrived to say goodbye".

We will miss you, forever and

Good luck in retirement pic.twitter.com/vF0w3kCKU9
— Lega Serie A (@SerieA_EN) June 4, 2023

Футболіст покидає італійський клуб, оскільки його контракт закінчується цього місяця.


Нагадаємо: Ібрагімович - шведський футболіст боснійського походження, нападник італійського "Мілана" та національної збірної Швеції. Ібрагімович розпочав свою професійну кар'єру в рідному клубі "Мальме" у 1999 році, а у 2001 році перейшов до "Аякса", де протягом трьох років виграв три чемпіонські титули.
Згодом кар'єра футболіста стрімко набирала обертів.
Він виступав за "Мальме", "Аякс", "Ювентус", "Інтер", "Барселону", "Мілан", "ПСЖ", "МЮ" і "Лос-Анджелес Гелаксі", де забив 511 голів. Натомість Швецію Златан захищав із 2001 року, де відіграв 122 матчі за збірну та забив 62 голи.