На конгресі мали переобрати нинішнього президента УАФ Андрія Павелка.

Печерський районний суд міста Києва ухвалив рішення про заборону на наступному конгресі УАФ проводити вибори президента та інших осіб у керівні органи асоціації, повідомляє Football Hub, передає Укрінформ.

Суд ухвалив наступне:

«Заборонити Громадській спілці «Українська асоціація футболу» вчиняти дії щодо підготовки, проведення і розгляду на звітно-виборному XXV Конгресі УАФ питань порядку денного в частині обрання Президента УАФ, обрання перших віце-президентів, віце-президентів, членів Виконавчого комітету та аудиторського органу УАФ», - йдеться у повідомленні.

Проведення звітно-виборчого конгресу УАФ планувалося орієнтовно на другу половину вересня. На конгресі мали переобрати нинішнього президента УАФ Андрія Павелка на новий п’ятирічний термін.
Як повідомляв Укрінформ, через повномасштабну війну вибори президента УАФ були перенесені з березня на невизначений термін. Окрім Павелка, ніхто інший не подав свою кандидатуру.
Фото: uaf.ua