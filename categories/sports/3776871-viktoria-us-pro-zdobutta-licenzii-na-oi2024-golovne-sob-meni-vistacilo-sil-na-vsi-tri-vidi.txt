Українська веслувальниця Вікторія Ус прокоментувала здобуття ліцензії з веслувального слалому на Олімпійські ігри-2024.

Вона розповіла про це для Суспільного, передає Укрінформ.


«Головне, щоб мені вистачило сил на всі три види – це досить важко. Але у нас досить розтягнута програма, 10 днів на Олімпійських іграх, і будуть дні відпочинку для таких, як я, що беруть участь в усіх видах. Думаю, що я потягну. Чи буду змінювати човни перед Олімпіадою? Вже знайшла свої моделі човнів, треба їх лише оновити. Але моделі вже знайшла», — сказала Ус.


Як повідомлялося, Олімпіада відбудеться у Парижі з 26 липня до 11 серпня.


Фото: instagram.com