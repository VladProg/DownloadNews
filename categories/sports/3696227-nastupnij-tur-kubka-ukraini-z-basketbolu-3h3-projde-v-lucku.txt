Четвертий тур Кубку України та етапи чемпіонатів країни U18 та U23 з баскетболу 3х3 прийматиме Луцьк.

Змагання пройдуть 28-30 квітня, передає Укрінформ.
Усі матчі нинішнього сезону присвячені пам'яті загиблих захисників України. Протягом кожного туру буде вшанована пам'ять українських героїв, які поклали своє життя задля свободи України, а призовий фонд кожного туру буде передано родинам загиблих героїв у містах, де проходять змагання.
Луцький тур з баскетболу 3х3 буде присвячений Михайлі Приступі. Уродженець села Сирники Луцького району Волинської області, воїн 503-го батальйону морської піхоти героїчно загинув минулого року у бою за місто Ірпінь Київської області, зупиняючи колону техніки орків.
Михайло - рідний брат колишньої гравчині національної збірної України Олександри Хоменук.
Як повідомлялося, фінальний тур Кубка України запланований на травень. Перший три етапи пройшли в Івано-Франківську, Львові та Києві.
Фото: facebook.com/UkrBasket.