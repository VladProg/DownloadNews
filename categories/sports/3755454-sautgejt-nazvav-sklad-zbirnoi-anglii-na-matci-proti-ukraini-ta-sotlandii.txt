Поєдинок Україна -– Англія відбудеться 9 вересня.

Головний тренер збірної Англії Гарет Саутґейт назвав імена 26-ти футболістів, які готуватимуться до майбутнього матчу відбіркового турніру Євро-2024 з командою України та товариської гри з Шотландією, передає Укрінформ.
Саутгейт викликав до команди одразу чотирьох одноклубників Олександра Зінченка за лондонським «Арсеналом» – Аарона Ремсдейла, Деклана Райса, Букайо Сака та Едді Нкетіа, який виклик до збірної отримав уперше в кар'єрі.
Склад збірної Англії:
Воротарі: Сем Джонстон («Крістал Пелес»), Джордан Пікфорд («Евертон»), Аарон Рамсдейл («Арсенал»).
Захисники: Бен Чілвелл, Леві Колвілл (обидва – «Челсі»), Льюїс Данк («Брайтон»), Марк Геї («Крістал Пелес»), Гаррі Магвайр («Манчестер Юнайтед»), Фікайо Томорі («Мілан»), Кіран Тріпп'єр («Ньюкасл»), Кайл Вокер («Манчестер Сіті»).
Півзахисники: Трент Александер-Арнольд («Ліверпуль»), Джуд Беллінгем («Реал Мадрид»), Конор Галлагер («Челсі»), Джордан Гендерсон («Аль-Іттіфак»), Калвін Філліпс («Манчестер Сіті»), Деклан Райс («Арсенал»).
Нападники: Еберечі Езе («Крістал Пелес»), Філ Фоден, Джек Гріліш (обидва – «Манчестер Сіті»), Гаррі Кейн («Баварія»), Джеймс Меддісон («Тоттенгем»), Едді Нкетіа, Букайо Сака (обидва – «Арсенал»), Маркус Решфорд («Манчестер Юнайтед»), Каллум Вілсон («Ньюкасл»).
Поєдинок Україна -– Англія відбудеться 9 вересня у Вроцлаві (Польща). 12 вересня англійці проведуть у Глазго товариський матч зі збірною Шотландії.
Фото: Getty Images