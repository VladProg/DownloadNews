В аргентинських містах Сантьяго-дель-Естеро та Сан-Хуан відбулися перші матчі 23-го розіграшу чемпіонату світу з футболу серед молодіжних команд (гравці до 20 років).

У групі А Гватемала поступилася Новій Зеландії - 0:1, а Аргентина обіграла Узбекистан - 2:1, передає Укрінформ.
Поєдинки квартету В розпочалися перемогою США над Еквадором - 1:0 та розгромною поразкою Фіджі від Словаччини - 0:4.
Склади інших груп:
С - Сенегал, Японія, Ізраїль, Колумбія;
D - Італія, Бразилія, Нігерія, Домініканська Республіка;
Е - Уругвай, Ірак, Англія, Туніс;
F - Франція, Республіка Корея, Гамбія, Гондурас.
Фінал ЧС-2023 (U20) відбудеться 11 червня у Ла-Платі.
Нагадаємо, чинним переможцем молодіжного чемпіонату світу є збірна України, яка виграла титул у 2019 році в Польщі.
Фото: FIFA.