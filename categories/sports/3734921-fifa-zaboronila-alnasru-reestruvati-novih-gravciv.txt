Все через борг перед «Лестером».

«Аль-Наср» отримав бан від ФІФА на реєстрацію нових футболістів, повідомив журналіст Бен Джейкобс у своєму твіттері, передає Укрінформ.
Рішення ФІФА поширюється на всі операції клубу: як на внутрішньому, так і зовнішньому ринках. Заборона на трансфери діятиме протягом трьох трансферних вікон.
«Аль-Наср» у 2018 році купив у Лестера форварда Ахмеда Мусу за 16,5 мільйона євро, проте не виплатив «Лисам» 457 тисяч євро та бонусну суму. Сторону «Лестер» прийняли як ФІФА, так і Спортивний арбітражний суд Лозанни (CAS).
Справу передано до Дисциплінарного комітету ФІФА. У свою чергу, клуб із Саудівської Аравії наполягає на технічній помилці та наполягає на пом’якшенні покарання.

Як повідомляв Укрінформ, новим головним тренером команди у майбутньому сезоні буде екс-коуч «Шахтаря» Луїш Каштру.
Фото: Getty Images