Вже найближчої п’ятниці, 25 серпня, в Індонезії, Японії і на Філіппінах стартує чемпіонат світу з баскетболу серед чоловічих збірних, на якому виступлять 32 команди.

Збірна України не зуміла кваліфікуватись на чемпіонат світу. З нашої групи другого етапу на ЧС-2023 пройшли Італія, Іспанія та Грузія, передає Укрінформ.
Українські уболівальники баскетболу не залишаться без трансляцій чемпіонату світу. В рамках спільної угоди ФБУ, FIBA та ХSPORT всі головні матчі першості покаже телеканал ХSPORT.
Запланована пряму трансляцію одного матчу на день, зокрема нинішнього тижня будуть доступні такі поєдинки:
П'ятниця, 25 серпня 16.25. Канада - Франція
Субота, 26 серпня. 15.35. США - Нова Зеландія
Неділя, 27 серпня. 16.25. Франція - Латвія.
Фото: fbu.ua.