Футболісти донецького «Шахтаря» у четвер, 9 березня, прийматимуть у Варшаві нідерландський «Феєноорд» у першому матчі 1/8 фіналу Ліги Європи УЄФА.

Як повідомили Укрінформу у волонтерському центрі польської столиці, бажаючих підтримати українську команду запрошують у вівторок, 28 лютого, «записатися на безкоштовні квитки на стадіон Legii».
Нагадаємо, матч «Шахтар» - «Феєноорд» пройде на стадіоні Війська Польського, початок о 22.00 за київським часом.
Поєдинок у відповідь відбудеться 16 березня на арені «Де Кейп» у Роттердамі.
Переможець протистояння за сумою двох матчів вийде до чвертьфіналу турніру.
Фото: legia.com.