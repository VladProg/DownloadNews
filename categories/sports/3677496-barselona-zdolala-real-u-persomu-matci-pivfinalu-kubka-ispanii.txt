«Каталонці» мінімально здолали суперника в «ель-класико».

«Барселона» на чужому полі перемогла «Реал» 1:0 в рамках першого півфінального матчу кубка Іспанії, передає Укрінформ.
Єдиний гол у власні ворота забив захисник «вершкових» Мілітао.
Другий матч між командами відбудеться 5 березня. Початок поєдинку - о 23:00 за Києвом.
Як повідомлялося, 4 березня «Осасуна» і «Атлетік» зіграють другий півфінальний матч між собою. Результат першого поєдинку - 1:0 на користь «Осасуни».
Фото: twitter.com/FCBarcelona