У столичному Олімпійському домі відбулося перше засідання новоствореної комісії НОК України з кіберспорту.

В обговоренні обговоренні ключових питань взяв участь президент НОК України Вадим Гутцайт, який висловив підтримку ініціативі щодо розвитку кіберспорту в Україні та підкреслив важливість цього напрямку для розширення спортивного спектру країни, передає Укрінформ.
Під керівництвом голови Комісії Дениса Давидова під час засідання були сформовані робочі груп з різних напрямків розвитку кіберспорту в країні. Зокрема, створено робочі групи з комунікаційної політики, міжнародних відносин, протидії маніпуляціям, а також групу, спрямовану на розвиток кіберспорту в українській армії.
Ккрім того, було доопрацьовано проєкт положення про комісію з кіберспорту, який внесуть на розгляд виконкому НОК України.
Засідання ознаменувало важливий крок у сприянні розвитку кіберспорту в Україні та підтвердження НОК України важливості цієї галузі як складової спортивного середовища.
Фото: noc-ukr.org.