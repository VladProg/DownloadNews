Початок першого етапу нового сезону чемпіонату Всеукраїнської юнацької баскетбольної ліги (ВЮБЛ) запланований на вересень-жовтень.

До новорічних свят регіональні федерації мають визначити своїх переможців і призерів, які з початку 2024 року змагатимуться на другому етапі ВЮБЛ, передає Укрінформ.
Змагання мають пройти у таких вікових категоріях: U17 (2007 рік народження), U17 (у дівчат 2007-2008), U16 (2008), U15 (2009), U14 (2010), U13 (2011) та до 12 років (2012) мікс.
На другому етапі ВЮБЛ можна брати участь лише після проведення чемпіонату своєї області, міста.
Майбутній сезон чемпіонату Всеукраїнської юнацької баскетбольної ліги стане перехідним перед поверненням до звичного формату з розділенням вікових категорій на Дивізіон А та Дивізіон В.
Фото: fbu.ua.