Наразі усі спортивні змагання в Україні проводяться без глядачів.

Кабінет Міністрів України на засіданні 1 грудня доручив Мінмолодьспорту, МВС та безпековим органам розробити порядок допуску глядачів на трибуни із додержанням безпекових умов, про це повідомляє пресслужба Міністерство молоді та спорту України, передає Укрінформ.
«Наразі ми спільно з МВС, безпековими відомствами та обласними військовими адміністраціями розробляємо алгоритм, який зробить спортивні заходи доступними та максимально безпечними для глядачів.
Мінмолодьспорту звертає увагу, що після погодження усіх деталей для впровадження цього рішення, Міністерство окремо оголосить, коли глядачі зможуть повернутись на трибуни», - йдеться в повідомленні Мінмолодьспорту.

Як повідомляв Укрінформ, деякі футбольні клуби попри заборону, дозволяють невеликим групам уболівальників відвідувати календарні поєдинки, за що потім отримують штраф.


Фото: uaf.ua