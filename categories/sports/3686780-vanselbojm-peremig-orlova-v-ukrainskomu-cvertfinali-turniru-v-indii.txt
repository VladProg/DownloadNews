Український тенісист Ерік Ваншельбойм (510-та «ракетка» світу) вийшов до півфіналу турніру ITF в індійському місті Лакхнау з призовим фондом $25000.

Ваншельбойм переміг свого співвітчизника Владислав Орлова (393) - 6:4, 6:2, передає Укрінформ.
Українські тенісисти провели на корті трохи більше двох годин.
Ерік проведе другий півфінал нинішнього сезону. На початку березня він дійшов до 1/2 фіналу на турнірі ITF M15 в Анталії (Туреччина).
Ккрім цього, Ваншельбойм лише вдруге за час виступів у ITF-турі зіграє у півфіналі 25-тисячника. 2021 року йому це вдалося на турнірі в Пардубіце (Чехія).
За вихід до фіналу український тенісист боротиметься з лідером посіву Лі Нам Хоангом (245) з В'єтнаму.
Фото: btu.org.