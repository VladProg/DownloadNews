Інший українець Олександр Рубець здобув «срібло».

Українець Сергій Білий здобув золоту медаль у ваговій категорії до 105 кг, повідомляє Федерація пауерліфтингу України (IPF) у Фейсбуці, передає Укрінформ.

Сергій присів з вагою в 400 кг, у жимі лежачи зафіксував штангу вагою 295 кг та у тязі підняв 327,5 кг.

Білий мав однаковий результат по сумі триборства з іншим українцем, Олександром Рубцем, але виграв внаслідок меншої власної ваги.

У присіданні Рубець впорався з вагою 437,5 кг, у жимі лежачи 280 кг та у становій тязі 305 кг.

Як повідомляв Укрінформ, чемпіонат світу з паверліфтингу проходить у данському Віборгу з 14 до 19 листопада.

Фото: facebook.com/ukrpowerlifting