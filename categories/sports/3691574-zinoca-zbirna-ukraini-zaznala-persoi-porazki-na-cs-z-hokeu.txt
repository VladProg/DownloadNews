Українські хокеїстки поступилися Гонконгу.

У матчі другого туру «синьо-жовті» поступилися Гонконгу в третьому дивізіоні жіночого ЧС-2023 – 1:2, передає Укрінформ.

Перших голів у матчі довелося чекати до третього періоду. У заключні 20 хвилин поєдинку двічі відзначилися хокеїстки Гонконгу, провівши одну шайбу за чисельної переваги на льоду. До фінальної сирени Україна відіграла одну шайбу — відзначилася нападниця Поліна Телегіна.
Хокеїстки Гонконгу відсвяткували свою другу перемогу на турнірі та з максимальним доробком у 6 очок очолюють таблицю групи. Україна залишається з трьома очками напередодні заключного матчу другого туру — зустрічі між Литвою та Румунією, що відбудеться о 20:00 за київським часом.
Наступний матч українки проведуть із аутсайдерками групи з Естонії у четвер, 6 квітня.

Як повідомляв Укрінформ, українки стартували на чс з перемоги, з рахунком 4:0 збірна розгромила господарок змагань з Румунії в місцевому Брашові.

Фото: fhu.com.ua