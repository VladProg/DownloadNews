Ці гроші перерахують на платформу United24.

Контрольно-дисциплінарний комітет УАФ ухвалив 5 рішень щодо матчів УПЛ та Кубка України, які попри заборону провели з глядачами на трибунах, передає Укрінформ.

«Кривбас» оштрафували на 100 тисяч грн за матч 12-го туру з «Дніпром-1» 28 жовтня та на 100 тисяч за зустріч 14-го туру з «Динамо» 12 листопада.

«Полісся» теж отримав у сумі 200 тисяч штрафу - за кубкову гру з «Олександрією» 2 листопада та за матч 14-го туру з «Металістом 1925» 11 листопада.

«Верес» повинен заплатити 100 тисяч грн за зустріч 13-го туру із «Зорею» 5 листопада.

Ці 500 тисяч гривень перерахують на платформу United24.


Як повідомляв Укрінформ, цього сезону КДК штрафував «ЛНЗ», «Оболонь» та «Полісся» за проведення матчів з глядачами.
Фото: facebook.com/veres.club