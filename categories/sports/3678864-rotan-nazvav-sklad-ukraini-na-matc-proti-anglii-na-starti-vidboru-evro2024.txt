Виконувач обов’язків головного тренера національної команди України з футболу Руслан Ротань оголосив список із 26-ти гравців, викликаних на березневий збір для підготовки та участі в першому матчі відбору Євро-2024 - проти збірної Англії (26 березня, Лондон, стадіон «Вемблі»).

Як повідомив прессекретар національної збірної України Олександр Гливинський, тимчасовий керманич «синьо-жовтих» визначив резерв збірної, до якого ввійшли 13 виконавців. У разі можливих ушкоджень футболісти з резервного списку можуть поповнити основну групу.
Склад збірної України:
воротарі: Андрій Лунін («Реал» Мадрид, Іспанія), Анатолій Трубін, Дмитро Різник (обидва - «Шахтар», Донецьк);
захисники: Олександр Караваєв («Динамо», Київ), Микола Матвієнко, Юхим Конопля (обидва - «Шахтар», Донецьк), Віталій Миколенко («Евертон» Ліверпуль, Англія), Ілля Забарний («Борнмут», Англія), Едуард Соболь («Страсбур», Франція), Олександр Сваток, Едуард Сарапій (обидва - «Дніпро-1»);
півзахисники - Тарас Степаненко, Олександр Зубков, Георгій Судаков, Артем Бондаренко (усі - «Шахтар», Донецьк), Сергій Сидорчук, Віталій Буяльський (обидва - «Динамо», Київ), Олександр Піхальонок («Дніпро-1»,) Андрій Ярмоленко («Аль-Айн», ОАЕ), Руслан Маліновський («Олімпік» Марсель, Франція), Олександр Зінченко («Арсенал» Лондон, Англія), Віктор Циганков («Жирона», Іспанія), Михайло Мудрик («Челсі» Лондон, Англія), Євген Коноплянка («Краковія» Краків, Польща);
нападники - Роман Яремчук («Брюгге», Бельгія), Артем Довбик («Дніпро-1»);
Резервний список:
воротарі - Андрій Пятов («Шахтар», Донецьк), Микита Шевченко («Олександрія»).
польові гравці - Олександр Тимчик, Денис Попов (обидва - «Динамо» Київ), Валерій Бондар, Богдан Михайліченко, Дмитро Криськів, Данило Сікан, Єгор Назарина (усі - «Шахтар», Донецьк), Олексій Гуцуляк («Дніпро-1»), Денис Мірошніченко («Олександрія»), Віктор Коваленко («Спеція», Італія), Данило Ігнатенко («Бордо», Франція).
Національна команда розпочне свій збір 20 березня в Лондоні.
Фото: uaf.ua.