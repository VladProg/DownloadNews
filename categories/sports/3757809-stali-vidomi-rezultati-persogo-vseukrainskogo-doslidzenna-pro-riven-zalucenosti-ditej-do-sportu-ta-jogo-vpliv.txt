Про результати комплексного дослідження «Рівень залученості дітей та молоді до рухової й фізичної активності та вплив спорту на фізичне і ментальне здоров’я» розповіли у середу учасники круглого столу в Укрінформі.

У заході взяли участь представники Міністерства молоді та спорту України, Українського державного університет імені Михайла Драгоманова, Національного університету фізичного виховання і спорту України, МОН України, Науково-дослідного центру «Інститут сімейної та молодіжної політики імені Олександра Яременка», благодійного фонду Катерини Білоруської, Всеукраїнського центру фізичного здоров’я населення «Спорт для всіх», ГО «Українська федерація учнівського спорту» та «Рух Олександра Педана «ДЖУНІОРС», передає кореспондент агентства.
З результатами дослідження ознайомила керівниця авторського колективу, директорка Науково-дослідного центру «Інститут сімейної та молодіжної політики імені Олександра Яременка» Навчально-наукового інституту права та політології УДУ імені Драгоманова, кандидат економічних наук Наталія Тілікіна.
Вона, зокрема, зазначила, що в ході всеукраїнського дослідження, яке проводилося під час шорокомасштабної війни, були опитані 20 експертів у сфері фізичної культури і спорту та сфері охорони здоров'я, понад 700 вчителів фізкультури загальної середньої освіти, більш як 300 тренерів спортсекцій, гуртків, понад 8 тисяч дітей віком 10-16 років, понад 8 тисяч батьків дітей у віці 6-16 років.
«Останнім часом в Україні з'явилися нові виклики, що значним чином вплинули на рухову активність дітей та молоді. Це карантинні обмеження, повномасштабна війна. Усе це звузило доступ до закладів освіти, закладів фізичної культури, обмежили певні форми руху. Діти вимушені перебувати у приміщенні, іноді без мінімального рівня рухової активності, багато часу проводити у смартфонах тощо. Усе це значним чином вплинуло на фізичне та ментальне здоров'я. Саме це спонукало нас і наших партнерів до проведення дослідження. У рамкакх дослідження були опитані 20 експертів у сфері фізичної культури і спорту та сфері охорони здоров'я. понад 700 вчителів фізкультури загальної середньої освіти, понад 300 тренерів спортсекцій, гуртків, понад 8 тисяч дітей віком 10-16 років, понад 8 тисяч батьків дітей віком 6-16 років. Географія досліджень охопила Київську, Рівненську, Одеську Львівську, Вінницьку, Полтавську, Івано-Франківську та Житомирську області і місто Київ», - розповіла Наталія Тілікіна.
Вона констатувала загальне погіршення фізичного та ментального стану дітей та молоді в нинішніх умовах.
«Попри значну кількість правових актів, показники розвитку фізичної культури і спорту в України та стан здоровя населення, особливо дітей та молоді, залишається далеко не найкращими. Упродовж останніх п'яти років кількість таких закладів фізичної культури зменшувалася. Незмінною залишалася лише кількість шкіл вищої спортивної майстерності. Також спрстерігалося зменшення кількісті осіб, які відвідують уроки фізкультури у закладах освіти, зниження частки вихованців дитячо-юнацьких шкіл від загальної чисельності дітей в Україні. Ці зменшення, звичайно, вплинули й на ментальне здоров'я. Залишалися високими показники захворюваності дітей за результатами профілактичних оглядів, високим були й покавзники інвалідності серед дітей.
Результати нашого дослідження, опитування цільових груп свідчать, що загальний стан дітей після початку повномасштабної війни погіршився. Вчетелі та тренери зазначали, що стан погіршився частіше, ніж батьки й самі діти. Батьки частіше оцінювали стан здоров'я як «добре», ніж діти. А хлопці краще оцінюють свій стан здоров'я, ніж дівчата. Найбільше ж респонденти говорили про погіршення саме психічного здоров'я», - підкреслила керівниця автрського колективу комплексного дослідження.
Директор департаменту фізичної культури та неолімпійських видів спорту Міністерства молоді та спорту України Олександр Стеценко розповів проо важливість питання організації оздоровчої і рухової активності в нашій країні.
«Сьогодні одним з найголовніших питань для нас є організація оздоровчої і рухової активності для всіх категорій громадян, у тому чмслі - для осіб з інвалідністю, - зазначив Стеценко. - Мета нашої роботи - поліпшення якості та тривалості активного життя населення, профілактики захворювань та подолання їхніх наслідків. В Україні був створений соціальний проєкт «Активні парки», існує 758 локацій в регіонах України. Заходи проводять 577 координаторів. Ми створили онлайн-платформа «Активні парки», яка включає мапу спортивних майданчиків, проводяться заходи з різних видів рухової активності. Важливим чинником є соціальна адаптанія громадян України, в тому числі військових, ветеранів війни та членів їхніх сімей, внутрішньо переміщених осіб, покращення фізичного та психічного здоров'я. За ініціативи першої леді України Олени Зеленської запроваджена Всеукраїнська програма ментального здоров'я «Ти як?». Крім того, Міністерством молоді та спорту у червні нинищнього року було затверджено концепцію проекту «Молодіжні центри і активні парки як частина екосистеми психічного здоров'я населення».