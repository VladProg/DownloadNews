Міжнародні федерації продовжують зберігати санкції проти спортсменів росії та білорусі, попри попри рекомендації МОК допустити їх до міжнародних турнірів.

Не поспішає з поверненням росіян та білорусів Міжнародний союз біатлоністів (IBU), передає Укрінформ.
«Конгрес IBU у вересні минулого року прийняв дуже чітке рішення не допускати участі будь-яких російських або білоруських спортсменів або офіційних осіб в наших міжнародних змаганнях до тих пір, поки не зміняться обставини. … з огляду на поточну ситуацію на Україні. Причини, які призвели до вирішення конгресу, залишаються в силі, і ще не настав час переглядати це рішення», - інформує прес-служба IBU.
І далі не бажає бачити представників країн агресорів на своїх турнірах Міжнародна федерація гімнастики (FIG).
«На цей момент санкції, введені виконкомом FIG, відповідно до яких російські і білоруські спортсмени та офіційні особи, включаючи суддів, не допускаються до участі в змаганнях FIG або змаганнях, санкціонованих FIG, залишаються в силі до подальшого повідомлення», - йдеться у заяві FIG.
Міжнародна асоціація легкоатлетичних федерацій (World Athletics) також продовжить відсторонення спортсменів рф та білорусі від турнірів, попри рекомендації МОК.
«Позиція World Athletics не змінилася, все було викладено після засідання нашої ради минулого тижня. Як заявив МОК, відповідні міжнародні федерації несуть відповідальність за прийняття рішення з цього питання щодо своїх видів спорту», - повідомляє пресслужба World Athletics.
Фото: biathlonworld.com.