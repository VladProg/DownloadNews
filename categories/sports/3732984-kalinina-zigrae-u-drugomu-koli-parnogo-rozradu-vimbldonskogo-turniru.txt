Перша «ракетка» України Ангеліна Калініна продовжує виступ на третьому у сезоні турнірі серії Grand Slam - Вімблдоні, який триває у Лондоні (Велика Британія).

У стартовому матчі парного розряду дует Ангеліна Калініна - Ірина-Камелія Бегу (Румунія) здобув вольову перемогу над чилійсько-новозеландськиим тандемом Алекса Гуарачі - Ерін Раутліфф - 6:7 (2:7), 7:6 (8:6), 6:2, передає Укрінформ.
Протистояння тривало 2,5 години.
Путівку до третього кола парного розряду Калініна та Бегу розіграють із посіяними під 3-м номером австралійкою Сторм Хантер та бельгійкою Елізе Мертенс.
Вімблдонський турнір триватиме до 16 липня.
Фото: btu.org.ua.