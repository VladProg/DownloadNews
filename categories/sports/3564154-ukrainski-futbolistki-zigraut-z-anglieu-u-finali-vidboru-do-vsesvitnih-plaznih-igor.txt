Жіноча збірна України з пляжного футболу у неділю, 4 вересня, зустрінеться з командою Англії у вирішальному поєдинку європейської кваліфікації Всесвітніх пляжних ігор 2023 року.

Як повідомляє пресслужба Української асоціації футболу (УАФ), у півфіналі відбору підопічні Юрія Клименка в овертаймі взяли гору над господарками змагань італійками - 4:3, передає Укрінформ.
Англія у свою чергу переграла Іспанію - 3:1.
Зазначимо, що жіноча збірна України достроково забезпечила собі путівку на Всесвітні пляжні ігри 2023 року, які проходитимуть 6-12 серпня на індонезійському острові Балі.
Фото beachsoccer.com.