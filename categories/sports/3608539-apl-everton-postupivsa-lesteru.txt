Миколенко відіграв весь матч.

У матчі п’ятнадцятого туру чемпіонату Англії «Евертон» на своєму стадіоні поступився «Лестеру» з рахунком 0:2, передає Укрінформ.
«Лиси» забили перший гол наприкінці першого тайму: Юрі Тілеманс відзначився класним ударом з-за меж штрафного майданчика. Наприкінці матчу «Лестер» забив другий м’яч зусиллями Харві Барнса.
Український захисник «Ірисок» Віталій Миколенко вийшов у стартовому складі команди та провів на полі всю гру.
«Лестер» набрав 14 очок і перемістився на 15-те місце у турнірній таблиці АПЛ. «Евертон» займає 13-у позицію.
Як повідомляв Укрінформ, у наступному турі підопічні Френка Лемпарда на виїзді зіграють проти «Борнмута», а «лисиці» завітають у гості до «Вест Гема». Матчі відбудуться 12 листопада.
Фото: Associated Press