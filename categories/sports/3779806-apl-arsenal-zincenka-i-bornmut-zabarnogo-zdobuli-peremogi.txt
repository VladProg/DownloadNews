Триває десятий тур Англійської прем’єр-ліги.

«Арсенал» на своєму полі розгромив «Шеффілд» - 5:0, передає Укрінформ.


У складі «канонірів» тричі забив Нкетіа, по голу на рахунку Вієйри і Томіясу.


Український захисник «Арсеналу» Олександр Зінченко відіграв повний матч.


У паралельній зустрічі «Борнмут» вдома обіграв «Бернлі» - 2:1. У складі «вишень» відзначилися Семеніо і Біллінг. У «Бернлі» забив Тейлор.


Український футболіст «Борнмута» Ілля Забарний відіграв усі 90 хвилин.


Як повідомлялося, «Тоттенгем» очолює АПЛ, маючи в активі 26 очок після 10 поєдинків.


Фото: twitter.com/Arsenal