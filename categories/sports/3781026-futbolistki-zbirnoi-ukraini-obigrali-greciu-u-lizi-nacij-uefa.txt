Жіноча збірна України з футболу провела четвертий поєдинок у Лізі націй УЄФА.

«Синьо-жовті» в Іракліоні на стадіоні місцевого клубу ОФІ «Теодорос Вардінояніс» завдали поразки команді Греції - 1:0, передає Укрінформ.
Перший успіх українкам у Лізі націй УЄФА приніс гол Дарії Апанащенко, яка відзначилася на 32-й хвилині зустрічі.
В іншому матчі Ліги В о 20.00 зійдуться Сербія та Польща.
Нагадаємо, українки стартували у дебютній Лізі націй УЄФА з поразок від Сербії (1:2), Польщі (1:2) та Греції (1:2).
Турнірне становище: Польща - 9 очок (після 3-х ігор), Сербія - 6 (3), Україна - 3 (4), Греція - 3 (4).
Заключні матчі у турнірі підопічні Володимира П'ятенка зіграють із футболістками Польщі (1 грудня) та Сербії (5 грудня).
Фото: uaf.ua.