25-річний центровий збірної України Дмитро Скапінцев зіграє в Літній лізі північноамериканської Національної баскетбольної асоціації (НБА).

Українець гратиме у складі «Нью-Йорка» на турнірі, який проходитиме з 7 до 17 липня, передає Укрінформ.
Минулого сезону Скапінцев виступав у складі команди «Вестчестер Нікс» - фарм-клубі «Нью-Йорка» в G-Лізі.
У складі «Вестчестера» Скапінцев набирав у середньому за матч 6,9 очка, робив 5,5 підбирання та 1,3 передачі, реалізуючи 59,2% кидків із гри.
Минулого року Скапінцев дебютував у складі збірної України на Євробаскеті, грав за національну команду у відборі на чемпіонат світу-2023.
Фото: fbu.ua.