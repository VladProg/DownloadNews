Міжнародна асоціація спортивної преси (AIPS) підвела підсумки року та вибрала кращих спортсменів та команди року.

Як повідомляє офіційний сайт організації, загалом у голосуванні брали участь 420 журналістів зі 113 країн світу, у тому числі України, передає Укрінформ.
Нападник футбольного клубу «Парі Сен-Жермен» аргентинець Ліонель Мессі став найкращим спортсменом року, набравши більше чверті голосів, другу сходинку зайняв легкоатлет зі Швеції Арман Дюплантіс. Трійку замкнув французький футболіст Кіліан Мбаппе.
А завдяки перемозі на чемпіонаті світу з футболу в Катарі збірна Аргентини не мала серйозних конкурентів у званні кращою команди року. «Альбіселесте» набрали 37% голосів, другою стала збірна Марокко, а третю сходинку посіли футболісти збірної Франції.
Також асоціація нагородила і найкращих спортсменок. Серед жінок головною зіркою стала хавбек «Барселони» та дворазова володарка «Золотого м'яча» іспанка Алексія Путельяс.
Фото: Getty Images.