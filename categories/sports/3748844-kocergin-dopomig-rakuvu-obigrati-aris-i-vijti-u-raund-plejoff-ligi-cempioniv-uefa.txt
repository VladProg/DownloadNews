У Лізі чемпіонів УЄФА тривають поєдинки у відповідь третього відбіркового раунду кваліфікації.

Чемпіон Польщі «Ракув», за який грає український хавбек Владислав Кочергін, на виїзді переміг кіпрський «Аріс» - 1:0 (перший матч - 2:1) і за сумою двох матчів вийшов до раунду плей-офф, передає Укрінформ.
Кочергін вийшов у стартовому складі «Ракува» і провів на полі 86 хвилин.
У вівторок також зустрічаються чеська «Спарта» з данським «Копенгагеном» (перша гра - 0:0), ізраїльський «Маккабі» (Хайфа) зі словацьким «Слованом» (2:1), норвезький «Мольде» з фарерським «Клаксвіком» (1:2), сербська «Бачка-Топола» з португальською «Брагою» (0:3), турецький «Галатасарай» зі словенською «Олімпією» (3:0), хорватське «Динамо» (Загреб,) з грецьким АЕКом (перший матч не відбувся), швейцарський «Серветт» із шотландським «Рейнджерсом» (1:2), австрійський «Штурм» із нідерландським ПСВ «Ейндховен» (1:4), французький «Марсель» з грецьким «Панатінаїкосом» (0:1).
Поєдинки раунду плей-офф відбору Ліги чемпіонів УЄФА відбудуться 22/23 - 29/30 серпня.
Фото: ФК «Ракув».