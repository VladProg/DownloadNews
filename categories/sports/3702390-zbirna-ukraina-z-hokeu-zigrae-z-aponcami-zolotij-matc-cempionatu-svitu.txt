У суботу, 29 квітня, хокеїсти національної збірної України зіграють проти команди Японії вирішальний матч чемпіинату світу у Дивізіоні 1В.

Для потрапляння до Дивізіону 1А світового хокею українцям треба перемагати в основний час, передає Укрінформ.
Поєдинок стартує у столиці Естонії о 19.30 за київським часом.
Після поразки в овертаймі Китаю на старті чемпіонату світу Україна здобула три перемоги - над Сербією, Естонією та Нідерландою. Причому останній матч проти нідерландської збірної закінчила з рахунком 14:2 - найбільший виграш команди за останні 13 років.
Турнірна таблиця після 4-х турів: Японія - 12 очок, Україна - 10, Китай - 5, Естонія - 5, Нідерланди - 3, Сербія - 1.
Востаннє у Дивізіоні 1А національна збірна України виступала у 2017 році.
Фото: fhu.com.ua.