Українець Павло Коростильов виграв «золото» чемпіонату світу з кульової стрільби у Каїрі (Єгипет).

Коростильов показав перший результат у стрільбі зі стандартного малокаліберного пістолета на 25 метрів, передає Укрінформ.
«Срібло» та «бронза» у цій вправі дісталися представникам Німеччини та Індії.
Ще одну нагороду сьогодні здобули українці Дар'я Тихова та Сергій Куліш, які стали срібними призерами чемпіонату світу у командній стрільбі з малокаліберної гвинтівки на 50 метрів.
Як повідомляв Укрінформ, Коростильов раніше здобув «бронзу» ЧС-2022 у стрільбі з пневматичного пістолета з 10 метрів, а разом з нею і ліцензію у цій вправі для збірної України на Олімпійські ігри-2024 у Парижі.

Чемпіонат світу у Каїрі триватиме до 27 жовтня.
Фото: facebook.com/olympicua.