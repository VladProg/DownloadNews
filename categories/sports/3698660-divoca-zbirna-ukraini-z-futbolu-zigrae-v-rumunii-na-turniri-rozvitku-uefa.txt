Дівоча збірна України з футболу (WU17) прибула до румунського міста Буфтя, що в 20 кілометрах від столиці, Бухареста, де візьме участь у традиційному Турнірі розвитку УЄФА.

У березні підопічні Сергія Сапронова здобули право на підвищення в класі. У групі В6 другого раунду відбору Євро-2023 (WU17) українки завдяки перемогам над Болгарією (2:1) та Латвією (5:0) забезпечили собі першу сходинку та повернення до найвищого дивізіону - Ліги А, передає Укрінформ.
«Ці змагання займають помітне місце в спортивному календарі, - сказав головний тренер дівочої збірної України Сергій Сапронов. - Передусім, у дівчат з'явився доволі рідкісний шанс продемонструвати своє вміння на міжнародній арені, по-друге, кращі з них потраплять на олівець керманичів збірних, які восени проведуть поєдинки першого раунду відбору чемпіонату Європи-2024 серед 17-річних. Користуючись нагодою, хочу подякувати керівництву Румунської футбольної федерації, яка подбала про організацію для українок в Буфті ще й чотириденного тренувального збору».
Розклад матчів:
23.04.2023
Азербайджан - Україна (початок об 11.00 за київським часом)
Румунія - Греція (16.00)
25.04.2023
Греція - Україна (11.00)
Румунія - Азербайджан (16.00)
28.04.2023
Греція - Азербайджан (10.00)
Румунія - Україна (14.00).
На фото: Сергій Сапронов/uaf.ua.