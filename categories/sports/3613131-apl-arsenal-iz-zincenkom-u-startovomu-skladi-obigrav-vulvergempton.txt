У своєму 14-му матчі Англійської футбольної Прем'єр-ліги (АПЛ) лондонський «Арсенал» здобув 12-у перемогу у сезоні-2022/23.

Цього разу в гостях на «Молінью Стедіум» команда Мікеля Артети переграла місцевий «Вулвергемптон» з рахунком 2:0, повідомляє Укрінформ.
Обидва м'ячі забив норвезький хавбек лондонців Мартін Едегор на 55-й та 75-й хвилинах.
Український захисник Олександр Зінченко вийшов у стартовому складі «канонірів» і був замінений перед фінальним свистком.
«Арсенал» набрав 37 очок і продовжує очолювати турнірну таблицю. Другим іде «Манчестер Сіті» (32), далі - «Ньюкасл» (30) та «Тоттенгем» (29).
Фото: AFP.