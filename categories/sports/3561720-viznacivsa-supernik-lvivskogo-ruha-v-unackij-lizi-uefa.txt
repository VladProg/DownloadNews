У швейцарському Ньйоні відбулася процедура жеребкування першого та другого раундів Шляху чемпіонів Юнацької ліги УЄФА.


Суперником футболістів львівського «Руха» на першому етапі став польський клуб «Заглембє», передає Укрінформ.
Перший поєдинок буде для українського клубу номінально домашнім і відбудеться 14 вересня. Матч-відповідь запланований на 5 жовтня.
У другому раунді потенційним суперником «Руха» жеребкування визначило переможця пари ФК «Чіксереда» (Румунія) - «Галатасарай» (Туреччина).
Поєдинки другого раунду відбудуться 26 жовтня та 2 листопада.
Команда «Рух» U19 минулого сезону виграла юнацьку першість України.
Фото: fcrukh.com.