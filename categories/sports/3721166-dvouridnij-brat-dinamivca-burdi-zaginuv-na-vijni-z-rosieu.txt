На війні з Росією загинув Дмитро Бурда, двоюрідний брат захисника київського «Динамо» Микити Бурди.

Про це повідомляє офіційний сайт ФК «Динамо» (Київ), передає Укрінформ.
Раніше футболіст столичного клубу розповідав, що зв'язок з Дмитром зник ще в березні 2022 року при обороні Маріуполя. Воїн понад рік вважався зниклим безвісти, але днями сім'ї повідомили, що ДНК одного із загиблих збіглася з ДНК батька Бурди.
Дмитру було 25 років.
ФК «Динамо» (Київ) висловлює щирі співчуття Микиті Бурді та всій його родині.
Фото: ФК «Динамо» (Київ).