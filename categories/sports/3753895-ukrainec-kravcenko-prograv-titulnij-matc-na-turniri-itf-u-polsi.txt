Український тенісист Георгій Кравченко став призером турніру ITF M25 у польському місті Познань.

У вирішальному поєдинку Георгій (№675 АТР) у трьох сетах поступився аргентинцю Лоренцо Хоакіну Родрігесу (733) - 6:4, 4:6, 1:6, передає Укрінформ.
23-річний Кравченко усьоме зіграв у фіналах турнірів ITF (уперше нинішнього року) і вдруге у категорії M25. Українець боровся за свій третій одиночний титул (перший з 2020 року).
На турнірі у Познані Георгій Кравченко заробив $2120 призових і 16 рейтингових очок.
Фото: btu.org.ua.