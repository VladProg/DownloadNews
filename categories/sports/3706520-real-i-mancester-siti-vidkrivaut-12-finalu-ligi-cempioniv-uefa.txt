У Лізі чемпіонів УЄФА у вівторок, 9 травня, відбудеться перший матч 1/2 фіналу Ліги чемпіонів УЄФА сезону-2022/23.

На стадіоні «Сантьяго Бернабеу» у Мадриді о 22.00 чинний володар титулу іспанський «Реал» зійдеться з футболістами англійського «Манчестер Сіті», передає Укрінформ.
Матч у відповідь відбудеться 17 травня на арені «Етіхад» у Манчестері.
Нагадаємо, іншу півфінальну пару складають італійські «Мілан» та «Інтер», які зустрінуться 10 та 16 травня.
Фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі (Туреччина).
Фото: uefa.com.