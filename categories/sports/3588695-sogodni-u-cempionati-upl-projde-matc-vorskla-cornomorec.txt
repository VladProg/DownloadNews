Поєдинком між полтавською «Ворсклою» та одеським «Чорноморцем» продовжиться у суботу, 8 жовтня, 6-й тур чемпіонату України з футболу серед команд Прем'єр-ліги (УПЛ).

Гра розпочнеться о 13.00, передає Укрінформ.
Програму туру продовжать у неділю, 9 жовтня, «Дніпро-1» та луганська «Зоря» (початок о 13.00), криворізький «Кривбас» та закарпатський «Минай» (15.00), київське «Динамо» та львівський «Рух» (17.00).
У понеділок, 10 жовтня, «Олександрія» зійдеться з харківським «Металістом 1925» (15.00).
Матч «Львів» - «Шахтар» (Донецьк) перенесли на прохання «гірників» у зв'язку з напруженим графіком матчів єврокубків та логістичними труднощами.
Як повідомляв Укрінформ, у стартових зустрічах 6-го туру рівненський «Верес» поступився харківському «Металісту» (1:2), а «Колос» та «Інгулець» зіграли без голів.
У турнірній таблиці УПЛ лідирує «Шахтар» (13 очок). Другим йде «Дніпро-1» (12), в якого гра у запасі. На третьому місці - «Колос» (11). По 10 очок набрали «Металіст», «Зоря», «Олександрія» та «Верес».
Фото: upl.ua.