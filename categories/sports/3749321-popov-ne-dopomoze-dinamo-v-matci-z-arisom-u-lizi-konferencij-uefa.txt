Центральний захисник київського «Динамо» Денис Попов, найімовірніше, пропустить поєдинок у відповідь третього раунду кваліфікації Ліги конференцій УЄФА проти футболістів грецького «Аріса».

Як повідомляє dynamo.kiev.ua, Попов сьогодні не працював із командою під час передматчевого тренування, спостерігаючи за процесом із лави запасних, передає Укрінформ.
Травму Попова підтвердив на передматчевій пресконференції і головний тренер «Динамо» Мірча Луческу.
Матч з «Арісом» відбудеться в четвер, 17 серпня, початок - о 20.00 за київським часом.
Нагадаємо, перший матч завершився перемогою «Аріса» 1:0.
Фото: Dynamo.kiev.ua.