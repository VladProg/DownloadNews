У Катарі завершився третій із 64-х поєдинків фінального турніру XXII чемпіонату світу з футболу.

У другий ігровий день Мундіалю на стадіоні «Ель-Тумама» у Досі (група А) збірна Сенегалу поступилася команді Нідерландів - 0:2, передає Укрінформ.
У складі переможців відзначилися Коді Гакпо, якому на 84-й хвилині асистував Френкі де Йонг, та Деві Классен (90+9).
Турнірне становище у групі А: Еквадор - 3 очки, Нідерланди - 3, Сенегал - 0, Катар - 0.
О 21.00 за київським часом на арені «Халіфа» у Досі зійдуться збірні США та Вельсу (група В).
Як повідомляв Укрінформ, збірна Англії у квартеті В сьогодні розгромила команду Ірану з рахунком 6:2.
ЧС-2022 триватиме до 18 грудня.
Фото: AFP.