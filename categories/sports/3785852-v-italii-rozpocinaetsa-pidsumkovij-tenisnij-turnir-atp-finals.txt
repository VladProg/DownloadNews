У Турині (Італія) 12 листопада стартує чоловічий Підсумковий тенісний турнір 2023 ATP Finals.

За результатами жеребкування вісімка топ-тенісистів розподілена на дві групи, передає Укрінформ.
Зелену групу склали Новак Джокович (Сербія), Яннік Сіннер (Італія), Стефанос Циципас (Греція) та Хольгер Руне (Данія).
До Червоної групи увійшли Карлос Алькарас (Іспанія), «нейтральні» Данило Медведєв, Андрій Рубльов, а також торішній чемпіон Олександр Звєрєв (Німеччина).
Вісімка найсильніших парників сезону:
Зелена група - Іван Додіг/Остін Крайчек (Хорватія/США), Сантьяго Гонсалес/Едуард Роже-Васслен (Мексика/Франція), Марсель Гранольєрс/Орасіо Себальос (Іспанія/Аргентина), Максимо Гонсалес/Андрес Молтені (Аргентина);
Червона група - Веслі Коолхоф/Ніл Скупскі (Нідерланди/Велика Британія), Рохан Бопанна/Меттью Ебден (Індія/Австралія), Раджив Рам/Джо Солсбері (США/Велика Британія), Рінкі Хіджіката/Джейсон Кублер (Австралія).
У перший ігровий день відбудуться чотири поєдинки. В одиночному розряді зідуться Сіннер та Циципас, Джокович та Руне.
У парних змаганнях зустрінуться ван Додіг/Остін Крайчек та Максимо Гонсалес/Андрес Молтені, Сантьяго Гонсалес/Едуард Роже-Васслен та Марсель Гранольєрс/Орасіо Себальос.
ATP Finals завершиться 19 листопада.
Фото: atptour.com.