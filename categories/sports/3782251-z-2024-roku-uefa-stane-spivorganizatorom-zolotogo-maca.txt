Союз європейських футбольних асоціацій (УЄФА) та Groupe Amaury, власник видань France Football and L’Équipe, з наступного року будуть співорганізаторами премії «Золотий м'яч».

Відповідно до угоди Groupe Amaury залишається власником бренду Ballon d'Or і продовжить нагляд за системою голосування. УЄФА продаватиме глобальні комерційні права та організовуватиме гала-церемонії нагородження, передає Укрінформ.
До програми церемонії додадуться дві нові нагороди - найкращий футбольний тренер року серед чоловіків і жінок.
Як повідомлялося, 2023 рокум володарем «Золотого м'яча» серед чоловіків став форвард американського клубу «Інтер Маямі» та збірної Аргентини Ліонель Мессі.
Фото: Ballon d'Or.