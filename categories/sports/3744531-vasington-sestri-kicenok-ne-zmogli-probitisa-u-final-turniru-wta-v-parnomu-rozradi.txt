Українки Людмила та Надія Кіченок зупинилися за крок до вирішального матчу турніру Жіночої тенісної асоціації (WTA) у Вашингтоні (США) із призовим фондом $780,637 тис.

У півфінальному поєдинку парного розряду змагань сестри Кіченок за 1 годину 10 хвилин поступилися німецько-російському тандему Лаура Зігемунд - Вєра Звонарьова - 1:6, 3:6, передає Укрінформ.
У фіналі Зігемунд та Звонарьова зустрінуться з чилійсько-румунським дуетом Алекса Гуарачі - Моніка Нікулеску, який обіграв посіяних під 2-м номером японку Сюко Аояму та Габріелу Дабровскі з Канади - 6:3, 6:1.
Турнір в американській столиці триватиме до 6 серпня.
Фото: Eesti Tennise Liit.