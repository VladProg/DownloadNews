Капітан збірної балатується на вибори президента Федерації біатлону України.

Український біатлоніст Дмитро Підручний розповів, як вибори президента Федерації біатлону України вплинуть на його спортивну кар’єру, повідомляє Обозреватель, передає Укрінформ.

«Ціле літо я готувався до цього сезону, оскільки спершу ФБУ прийняла рішення про перенос виборів, які мали відбутися вже після закінчення воєнного стану. Але потім вона чомусь спонтанно все ж таки вирішила проводити їх. І десь через те, що увесь цей час я готувався і команда теж на мене розраховує, думаю, що незалежно від результатів виборів, я із задоволенням допоможу збірній. Можливо, ще сезон виступатиму, щоб підстрахувати і десь передати певний досвід своїм колегам по команді. Але, звичайно, якщо ми виграємо вибори, то це рішення ми приймемо разом з президією та моєю командою», - сказав Підручний.

Як повідомляв Укрінформ, на посаду голови ФБУ також балотується народний депутат України Іван Крулько. Олена Білосюк зняла свою кандидатуру. Вибори відбудуться 14 листопада.



Фото: Getty Image