Циганков заробив пенальті.

«Жирона» на виїзді зіграла внічию з «Сельтою» у матчі 36-го туру чемпіонату Іспанії – 1:1, передає Укрінформ.

Господарі поля вийшли вперед перед перервою зусиллями Карлеса Переса. «Жирона» відігралася на 59-й хвилині – Крістіан Стуані був точним з одинадцятиметрової позначки.
Зазначимо, що пенальті у ворота «Сельти» було призначено за фол проти Віктора Циганкова. Український вінгер вийшов у старті «Жирони» та провів на полі весь матч.
«Жирона» із 49 очками залишилася на восьмому місці в чемпіонаті Іспанії. «Сельта» набрала 40 очок і піднялася на 14-у позицію.

Як повідомляв Укрінформ, у наступному турі 28 травня «Жирона» вдома прийматиме «Бетіс», а «Сельта» на виїзді зіграє проти «Кадіса».

Фото: Getty Images