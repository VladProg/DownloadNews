«Шахтар» переміг «Антверпен» (1:0).

Український захисник «Шахтаря» Микола Матвієнко та голкіпер Дмитро Різник опинилися в команді тижня Ліги чемпіонів за версією SofaScore, передає Укрінформ.
Українці отримали оцінку у 8,1 та 9,0 балів відповідно за матч проти «Антверпена», в якому єдиний гол забив Матвієнко.

«Шахтар» виявився єдиним клубом, якому вдалося просунути у команду тижнів двох своїх представників. Інші 9 позицій займають представники 9 різних клубів.

Як повідомляв Укрінформ, футболісти донецького «Шахтаря» забезпечили собі місце у плей-офф єврокубкового сезону-2023/24
Фото: Getty Images, sofascore.com