Команда Йовічевіча пропускає тур УПЛ.

«Шахтар» після поразки 1:2 у матчі 3-го туру Ліги чемпіонів проти «Реала» повернувся до Варшави, де вже з п'ятниці команда розпочне підготовку до гри у відповідь з мадридцями, повідомляє прес-служба клубу, передає Укрінформ.

Попереду в команди відновлення, а вже в п'ятницю розпочнеться підготовка до домашньої зустрічі з королівським клубом.

Раніше клуб домовився з ФК «Львів» про перенесення матчу УПЛ, тому команда Ігора Йовічевіча отримала можливість пропустити тур чемпіонату та одразу готуватися до Ліги чемпіонів.
Як повідомляв Укрінформ, матч 4-го туру Ліги Чемпіонів «Шахтар» - «Реал» пройде 11 жовтня у Варшаві на Стадіоні Війська Польського. Початок о 22:00 за київським часом.

Фото: shakhtar.com