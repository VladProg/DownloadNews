Харків’яни провели більшу половину гри в меншості.

«Металіст 1925» здобув перемогу над «Колосом» у п’ятому турі Української Прем’єр-ліги, передає Укрінформ.

Рахунок у матчі відкрив Мартинюк. З пенальті він пробив у лівий від себе кут. Волинець напрямок вгадав, але м'яч не відбив.

На 23-ій хвилині харків’яни залишились у меншості. Капінус отримав червону картку за фол на Болбаті.

На 30-ій хвилині рахунок став цілком комфортним для «Металіста 1925», відзначився Русин – 2:0.

Таким чином, після п’яти ігор в УПЛ «Металіст 1925» крокує на шостій позиції, маючи в своєму активі 8 пунктів. «Колос», незважаючи на поразку другий.

Як повідомляв Укрінформ, завтра в УПЛ відбудеться три матчі: «Інгулець» зіграє із «Ворсклою», «Львів» прийматиме «Дніпро-1», а «Металіст» протистоятиме «Шахтарю».
Фото: upl.ua/ua