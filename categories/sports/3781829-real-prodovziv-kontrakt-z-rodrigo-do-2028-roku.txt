Раніше мадридці пролонгували договір із Вінісіусом Жуніором.

Мадридський «Реал» оголосив про продовження контракту із нападником Родріго, передає Укрінформ.
22-річний бразилець підписав нову угоду до 30 червня 2028 року. У договорі прописано клаусулу у розмірі одного мільярда євро.
Раніше мадридці продовжили угоду з вінгером Вінісіусом Жуніором. Як і в угоді з Родріго, Бланкос заздалегідь узгодили нову угоду, в якій також прописали відступні у розмірі мільярда євро.
Нинішнього сезону Родріго провів 14 матчів за «Реал» у всіх турнірах. На рахунку бразильця – два голи та один асист.
«Реал» лідирує у Примері, випереджаючи «Жирону» за додатковими показниками. У наступному матчі «Бланкос» приймуть «Райо Вальєкано» 5 листопада.
Фото: Getty Images