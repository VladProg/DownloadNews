Гравець не встиг відновитись після травми.

Півзахисник «Динамо» Микола Шапаренко пропустить матч 7-го туру чемпіонату України з «Ворсклою», повідомляє пресслужба клубу, передає Укрінформ.
Шапаренко, який через травму стегна не допоміг збірній України у двох матчах відбору Євро-2024, за два тижні не встиг відновитись.
Шапаренко через важку травму пропустив майже весь минулий сезон. У нинішньому сезоні Шапаренко провів 7 матчів, забив один гол і зробив одну результативну передачу.
Окрім Шапаренка не тренуються Костянтин Вівчаренко та Володимир Шепелєв, а Олександр Тимчик працює за індивідуальною програмою.


Як повідомляв Укрінформ, матч «Динамо» - «Ворскла» відбудеться 18 вересня.

Фото: fcdynamo.com