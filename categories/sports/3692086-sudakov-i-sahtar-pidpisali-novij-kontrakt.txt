Донецький «Шахтар» проінформував про новий контракт півзахисника Георгія Судакова.

Як повідомляє пресслужба «гірників», договір гравця тепер закінчується у середині 2028 року, передає Укрінформ.
Судаков є вихованцем академії клубу, виступає у системі «Шахтаря» з 2017 року. Дебютував за першу команду у 2020 році, встиг провести 56 матчів, забив 8 м'ячів та зробив 10 результативних передач. Став володарем Суперкубка України-2021.

Додамо, що 20-річний гравець цього сезону провів 28 матчів, забив 3 м'ячі і зробив 9 асистів. У складі збірної України відіграв 4 матчі.
Фото: Getty Images/Global Images Ukraine.