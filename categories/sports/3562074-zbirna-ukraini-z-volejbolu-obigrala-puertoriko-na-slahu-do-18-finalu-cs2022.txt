Чоловіча збірна України з волейболу завдала поразки команді Пуерто-Ріко і вийшла до плей-офф чемпіонату світу-2022.

У третьому турі групового турніру світової першості «синьо-жовті» у польському місті Катовіце обіграли пуерториканців з рахунком 3:1 (26:28, 25:19, 25:16, 25:19), передає Укринформ.
В іншому матчі квартету А Сербія взяла гору над Тунісом - 3:0 (29:27, 25:15, 25:17).
Турнірне становище: Сербія - 9 очок, Україна - 6, Туніс - 3, Пуерто-Ріко - 0.
За путівку до чвертьфіналу змагань збірна України зустрінеться з командою Нідерландів, яка стала першою у групі F.
ЧС-2022 з волейболу завершиться 11 вересня.
Фото: volleyballworld.com.