Форвард «Дніпра-1» зробив хет-трик у матчі з «Колосом»

Нападника «Дніпро-1» Артема Довбика визнано найкращим гравцем 12-го туру Української Прем’єр-ліги, повідомляє прес-служба УПЛ, передає Укрінформ.

Форвард оформив хет-трик у матчі з «Колосом» (3:1). Артем спершу реалізував пенальті, а потім замкнув передачі Піхальонка та Громова.
Загалом на рахунку Довбика 19 матчів за «Дніпро-1» у всіх турнірах сезону. Нападник забив у них 14 голів і віддав 3 асисти.
Як повідомляв Укрінформ, «Дніпро-1» лідирує в УПЛ, набравши 31 очко. У наступному турі команда Олександра Кучера 13 листопада зіграє з «Ворсклою».
Фото: upl.ua