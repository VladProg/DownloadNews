Готуючись до фінального турніру Євро-2023 молодіжна збірна України (U21) у турецькому Белеку провела контрольний поєдинок з командою Данії.


Українські футболісти перемогли з рахунком 3:2, передає Укрінформ.
Голи: Брагару (22), Очеретько (67), Сікан (90+4) - Квістгорден (47), К’єргор (85, з пенальті).
Далі на нашу «молодіжку» очікує переїзд - 27 березня синьо-жовті в місті Реджо-ді-Калабрія проведуть спаринг проти команди Італії.
Як повідомлялося, нинішнього року молодіжна збірна України візьме участь у фінальному турнірі Євро. Загалом у форумі, що проходитиме в період із 21 червня до 8 липня в Грузії та Румунії, братимуть участь 16 команд. «Синьо-жовті» потрапили до групи В, де зустрінуться з Румунією, Іспанією та Хорватією. Три найкращі команди Євро-2023 (окрім Франції та Англії) отримають путівки на Олімпійські ігри 2024 року.
Фото: uaf.ua.