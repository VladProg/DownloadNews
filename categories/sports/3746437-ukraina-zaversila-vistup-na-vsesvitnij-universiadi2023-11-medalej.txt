У Ченду (Китай) завершилася Всесвітня літня Універсіада-2023.

Як інформує Суспільне Спорт, на змаганнях у 18 видах спорту розіграли 267 комплектів нагород, передає Укрінформ.
Україна делегувала до Китаю 61 спортсмена у 10 видах спорту. Разом вони принесли збірній 11 медалей - 4 золотих, 4 срібних та 3 бронзові.
Усі призери «синьо-жовтих»:
художня гімнастика - Христина Погранична - 2 «золота» (обруч, стрічка) + «срібло» (багатоборство), збірна України - «срібло» (групове багатоборство) + «бронза» (вправи з п'ятьма обручами);
легка атлетика: Владислав Лавський - «золото» (стрибки у висоту), Юлія Лобан - «срібло» (семиборство), Роман Петрук - «бронза» (стрибки у висоту);
спортивна гімнастика: Назар Чепурний - «золото» (опорний стрибок);
фехтування: Ян Сич - «срібло» (шпага);
Тхеквондо: Андрій Гарбар - «бронза» (понад 87 кг).
Загальнокомандний залік виграли представники Китаю - 103 «золото» + 40 «срібло» + 35 «бронза» - загалом 178 медалей. Другими стали японці - (21+29+43 = 93) третіми - спортсмени Республіка Корея (17+18+23 = 58). Україна фінішувала 13-ю.
Наступна Всесвітня літня Універсіада пройде 16-27 липня 2025 року у Німеччині.
На фото: Христина Погранична (Getty Images).