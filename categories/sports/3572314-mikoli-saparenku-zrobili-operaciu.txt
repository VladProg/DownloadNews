Гравець зможе допомогти команді лише у другій половині сезону.

Півзахисник «Динамо» Микола Шапаренко переніс операцію на коліні після травми, отриманої в матчі Ліги Європи проти «Фенербахче», повідомляє прес-служба клубу, передає Укрінформ.
Операція у Барселоні пройшла успішно, найближчі кілька днів 23-річний гравець ще проведе у лікарні, а згодом розпочне відновлення.
За попередніми прогнозами лікарів, Шапаренко проведе поза грою близько шести місяців. Нинішнього сезону Микола провів 9 матчів і зробив 1 асист.
Як повідомляв Укрінформ, сьогодні «Динамо» проведе свій другий матч у груповому етапі Ліги Європи. Кияни зіграють проти «АЕКу». Початок поєдинку о 22:00 за Києвом.
Фото: dynamo.kiev.ua