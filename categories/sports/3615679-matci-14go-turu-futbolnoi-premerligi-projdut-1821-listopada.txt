18-21 листопада відбудуться поєдинки чергового, 14-го туру чемпіонату України з футболу серед команд Прем'єр-ліги (УПЛ).

Першого ігрового дня луганська «Зоря» зіграє з «Олександрією» (початок о 13.00), передає Укрінформ.
Центральний матч туру «Дніпро-1» - «Шахтар» (Донецьк) пройде у Львові 19 листопада (13.00). Цього ж дня також зустрінуться ковалівський «Колос» та полтавська «Ворскла» (14.00).
У неділю, 20 листопада, зійдуться закарпатський «Минай» та харківський «Металіст» (12.00), криворізький «Кривбас» та харківський «Металіст 1925» (14.00).
«Інгульець» із Петрово та «Львів» (12.00), рівненський «Верес» та київське «Динамо» (14.00) зіграють у понеділок, 21 листопада.
Матч «Рух» (Львів) - «Чорноморець» (Одеса) перенесено.
У турнірній таблиці УПЛ лідирує «Дніпро-1» - 32 очки (після 12 ігор). Другим йде «Шахтар» - 27 (11), далі - «Зоря» - 23 (12), «Олександрія» - 23 (11) та «Динамо» - 20 (11).