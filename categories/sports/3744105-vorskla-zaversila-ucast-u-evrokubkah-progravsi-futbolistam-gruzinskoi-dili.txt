У Лізі конференцій УЄФА тривають поєдинки у відповідь другого відбіркового раунду сезону-2023/24.

Футболісти полтавської «Ворскли» на арені «Тенгіз Бурджанадзе» в Горі зазнали поразки від грузинської команди «Діла» 1:3 , передає Укрінформ.
У першому протистоянні «Ворскла» здобула перемогу з рахунком 2:1.
«Діла» за сумою двох матчів (4:3) вийшла до третього відбіркового раунду Ліги конференцій УЄФА, де зустрінеться з кращою командою пари АПОЕЛ (Кіпр) - «Войводіна» (Сербія). Перший поєдинок завершився на користь АПОЕЛ (2:1).
Матчі пройдуть 10 та 17 серпня.
Фото: vorskla.com.ua