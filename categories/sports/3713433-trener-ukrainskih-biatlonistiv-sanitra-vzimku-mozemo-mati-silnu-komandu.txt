Збірна України з біатлону офіційно відкрила новий сезон. Команда зібралася на перший тренувальний збір у Сянках на Львівщині.

Про підготовку до стартів-2003/2004 розповів головнй тренер чоловічої збірної України - 62-річний словацький фахівець Юрай Санітра, передає Укрінформ.
«Мета збору - зустрітися, ознайомитися з планом підготовки на сезон. З командою «Б» працюють Олександр Кравченко та Роман Прима. А з юніорською - Олександр Артюх та Дмитро Івасенко. Приїхали провідні біатлоністи. Тут Антон Дудченко, Дмитро Підручний, Богдан Цимбал, Денис Насико, Артем Тищенко, Тарас Лесюк і Віталій Мандзин. Артем Прима після завершення сезону лікує проблему, яка з’явилася у нього взимку. Саме через це Артем приєднається до команди на п’ять днів пізніше, але він також буде готовий розпочати тренування. Серйозно також спостерігатиму й за Русланом Ткаленком. Хочу надати йому можливість потрапити на літній чемпіонат світу. Він поїде з нами на збір до Італії.
Якщо все йтиме за планом і всі будуть здорові, взимку можемо мати дуже сильну команду. На новий сезон я ставлю перед збірною найвищі цілі. Адже маємо потенціал для виконання», - сказав Санітра.
Він також повідомив, що після збору в Україні команда 15 червня, вирушить до Німеччини, в Обергоф. Далі - збір в Італії та перший пік у літній підготовці - старт на літньому чемпіонаті світу у словацькому Осрблі.
Фото: suspilne.media.