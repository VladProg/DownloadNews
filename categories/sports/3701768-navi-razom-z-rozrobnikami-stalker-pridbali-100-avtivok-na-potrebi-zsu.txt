Перша партія машин уже на фронті.

Українська кіберспортивна організація Natus Vincere разом з розробниками відомої гри S.T.A.L.K.E.R. та MK Foundation передали 100 автомобілів Volkswagen на потреби Збройних сил України, про це повідомила команда на своїй сторінці у Твіттері, передає Укрінформ.

Першу партію машин вже передано для виконання бойових завдань. Чотири з них – у користуванні «Вовків Да Вінчі», ще 13 – під управлінням 41-ї окремої механізованої бригади.
З лютого 2022 року NAVI разом із партнерами передали понад 320 машин різного призначення українським військовим. Також «Народжені перемагати» провели благодійний турнір на підтримку України BORN TO BE BRAVE, під час якого було зібрано 500 тисяч доларів на покупку медичного обладнання для українських лікарів.

Як повідомляв Укрінформ, у січні Natus Vincere отримали спеціальний трофей від UNITED24 за допомогу та підтримку України.

Фото: twitter.com/natusvincere