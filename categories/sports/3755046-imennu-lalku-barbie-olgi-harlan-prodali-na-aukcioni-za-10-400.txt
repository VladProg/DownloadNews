Іменну ляльку Барбі, що належала українській олімпійській чемпіонці з фехтування Ользі Харлан продали на аукціоні за $10 400.

Як передає Укрінформ, про це повідомляється на сайті eBay.
Раніше олімпійська чемпіонка з фехтування на шаблях Ольга Харлан заявила, що продає ляльку Барбі, створену за її прототипом, аби зібрати кошти на реабілітацію військових в Bodro Clinic у Нововолинську.

За інформацією Tribuna.com, ляльку Барбі, прототипом якої стала Ольга Харлан, створила у 2020 році американська компанія Mattel. Лялька увійшла до серії Barbie Role Models. Розробникам Барбі вдалося створити точну копію української чемпіонки. Зокрема, вони в деталях повторили фехтувальний костюм спортсменки, маску, шаблю параметри, зовнішність та навіть змагальну зачіску.
Ольга Харлан – українська шаблістка, олімпійська чемпіонка, багаторазова чемпіонка світу.
Фото: Olga Kharlan/FB