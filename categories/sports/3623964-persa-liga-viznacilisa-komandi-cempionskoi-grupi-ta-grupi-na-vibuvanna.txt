Фінішувала осіння частина змагань чемпіонату України з футболу серед команд Першої ліги сезону-2022/2023.

Як повідомляє пресслужба Професіональної футбольної ліги, після 14-ти турів визначилися учасники обох груп, що навесні продовжать змагання в новому форматі.
Чемпіонська група: «Полісся» (Житомир), «Карпати» (Львів), «Епіцентр» (Кам’янець-Подільський), «Нива» (Тернопіль), «Оболонь» (Київ), ЛНЗ (Черкаси), «Металург» (Запоріжжя), «Кремінь» (Кременчук).
Група на вибування: «Прикарпаття» (Івано-Франківськ), «Діназ» (Вишгород), «Буковина» (Чернівці), ФСК «Маріуполь» (Маріуполь), «Чернігів», «Полтава», «Скорук» (Нікопольський район), «Гірник-Спорт» (Горішні Плавні).
Як повідомляв Укрінформ, згідно з регламентом за підсумком змагань два переможці чемпіонської групи напряму виходять до Прем'єр-ліги (УПЛ), а клуби, що посядуть третє й четверте місця, зіграють у плей-офф із командами, які посядуть 14-е й 13-е місця в УПЛ відповідно.
Щодо групи на вибування, то восьма команда напряму переходить до Другої ліги, а сьома гратиме у плей-офв із другою командою Другої ліги.
Фото: pfl.ua.