Українець розгромив Тімофєя Степанова зі Швейцарії.

Український тенісист Віталій Сачко пробився у фінал кваліфікації турніру ATP Challenger Tour 75 у швейцарському Лугано, передає Укрінформ.

Українець розгромив Тімофєя Степанова зі Швейцарії, який отримав вайлд-кард – 6:1, 6:0.
Весь поєдинок тривав менше однієї години. Віталій віддав супернику лише один гейм.
У кваліфікаційній сітці Сачко посіяний під 11-м номером. Суперник українця у матчі за вихід до основного турніру визначиться у матчі Бу Юньчаокете (Китай, 3) – Едас Бутвілас (Литва).
Сачко провів перший поєдинок з середини лютого. В останньому рейтингу ATP Віталій посідав 337-ме місце, втративши за тиждень три позиції.
Як повідомляв Укрінформ, друга «ракетка» України Марта Костюк виступить у вирішальному матчі турніру Жіночої тенісної асоціації (WTA) - ATX Open - в Остіні (США)
Фото: euro.com.ua