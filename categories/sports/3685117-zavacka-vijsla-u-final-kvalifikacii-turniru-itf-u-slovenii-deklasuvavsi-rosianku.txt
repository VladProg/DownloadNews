Українка Катаріна Завацька (№267 світового рейтингу) успішно стартувала в кваліфікації турніру Міжнародної тенісної федерації (ITF) у Маріборі (Словенія) із призовим фондом $40 тис.

Як повідомляє Xsport, на старті відбору змагань Завацька за 1 годину упевнено обіграла росіянку Катерину Яшину (№402) - 6:0, 6:2, передає Укрінформ.
За вихід до основної сітки турніру українка зіграє зі словачкою Ребеккою Шрамковою (№276).
Як повідомляв Укрінформ, Завацька виступить у складі збірної України, яка 14-15 квітня в Кубку Біллі Джин Кінг зіграє проти команди Чехії.
Фото: Getty Images.