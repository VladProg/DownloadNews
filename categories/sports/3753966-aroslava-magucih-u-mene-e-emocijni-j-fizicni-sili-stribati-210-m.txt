Новоспечена чемпіонка світу зі стрибкив у висоту українка Ярослава Магучіх розповіла про наміри побити світовий рекорд, який належить болгарці Стефці Костадіновій (2,09).

Українська легкоатлетка заявила, що у неї є емоційні й фізичні сили для рекордного стрибка, передає Укрінформ.
«На чемпіонаті світу тренерка спершу була проти, щоб я продовжувала змагатися (стрибати після переможної висоти 2,01 м. - Ред.), але я була налаштована серйозно. На 2,07 м і навіть вище. Чому я стрибала 2,07 м? Бо підіймати планку одразу на 9 сантиметрів – з 2,01 м на 2,10 м - це дуже багато. Ми підняли на 2,07 м, щоб спробувати. Думаю, перші дві спроби були хороші. Психологічно видно, що я готова, тому будемо далі тренуватися. Як то кажуть, я ще молода, але вже не юна.
Сили емоційні й фізичні стрибати 2,10 м у мене є. Минулоріч пробувала 2,10 м у Брюсселі. Звичайно, дуже хочеться встановити новий рекорд України і новий рекорд світу», - сказала Магучіх.
Світовий рекорд на відкритому повітрі (2,09) Стефка Костадінова встреновила 30 серпня 1987 року на чемпіонаті світу у Римі. Особистий рекорд Магучіх - 2,06.
Фото: Getty Images.