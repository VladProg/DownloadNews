Екс-чемпіон світу з біатлону готується до прощального сезону.

Зірковий німецький біатлоніст Бенедикт Долль в інтерв’ю Nordic Magazine заявив про те, що сезон 2023/2024 стане прощальним у його кар'єрі, передає Укрінформ.
«На жаль, я не зможу виступити на Олімпіаді 2026 року. Прийшов час присвятити себе сім'ї та своїй дитині. Цей зимовий сезон стане останнім у моїй кар'єрі», – заявив Долль.
33-річний Долль дебютував на Кубку світу в сезоні 2011/2012. Головним досягненням у його кар'єрі є золото чемпіонату світу 2017 року в спринті.
Сумарно Долль здобув три перемоги і 15 разів піднімався на подіум на етапах Кубка світу. Брав участь в Олімпіадах 2018 і 2022 років, 2018 року в Пхенчхані завоював дві бронзи – у переслідуванні та в естафеті.
Фото: Getty Images