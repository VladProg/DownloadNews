Перший повноцінний робочий день національної команди України в Бремені вмістив у себе одразу два тренування.

Як повідомив прессекретар збірної Олександр Гливинський, заняття під керівницьвом нового головного тренера команди Сергія Реброва були доволі інтенсивними та різноплановими, передає Укрінформ.
Під час ранкового тренування гравці відпрацьовували техніку роботи з м’ячем - прийом та передачу. Водночас основний вектор роботи мав тактичну направленість.
А ввечері команда відпрацьовувала пасінг із завершенням, після чого «збірники» виконували тактичні завдання у форматі ігрових серій.
До початку вечірнього тренування в гості до збірної України завітав мер Бремена Андреас Бовеншульте, який поспілкувався з Сергієм Ребровим, висловив українцям свою підтримку та сказав, що для бременців велика честь приймати в себе національну команду України.
На згадку про зустріч керівник міста отримав м’яч з автографами «синьо-жовтих» та фото з командою.
У суботу на збірну України очікує продовження роботи.
Як повідомлялося, 12 червня українці зіграють у Бремені товариський матч зі збірної Німеччиною. 16-го та 19-го червня на підопічних Реброва очікують поєдинки кваліфікації Євро-2024 зіграє проти Північної Македонії (Скоп'є) та Мальти (Трнава).
Фото: uaf.ua.