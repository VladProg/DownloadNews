Тенісистки збірної України достроково оформили перемогу над збірною Нідерландів у плей-офф Кубка Біллі Джин Кінг.

У другий ігровий день Даяна Ястремська за 2,5 години у трьох сетах обіграла Сюзан Ламенс - 4:6, 6:1, 7:5 та принесла Україні загальну перемогу у матчевій зустрічі з Нідерландами у Вільнюсі (Литва), передає Укрінформ.
Рахунок протистояння до трьох перемог у матчі Україна - Нідерланди став 3:1.
Як повідомлялося, два матчі виграла Ангеліна Калініна.
Наступного року українки зіграють у раунді Qualifiers за право виступити у фінальному турнірі Кубка Біллі Джин Кінг. Нідерланди виступатимуть у зональному турнірі Першої групи.
Фото: Getty Images.