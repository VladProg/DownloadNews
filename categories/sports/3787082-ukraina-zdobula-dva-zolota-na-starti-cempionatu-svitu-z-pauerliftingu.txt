З двох золотих медалей розпочала збірна України з пауерліфтингу виступ на чемпіонаті світу у литовському місті Друскінінкай.

Тетяна Біла стала чемпіонкою світу у ваговій категорії до 47 кг, передає Укрінформ.
З результатом 460 кг у сумі триборства харків'янка встановила рекорд Європи. Дві малі золоті медалі спортсменка виборола у присіданні - 190 кг, рекорд Європи, та у жимі - 112,5 кг, рекорд України, а також здобула мале «срібло» у тязі - 157,5 кг.
Анастасія Дерев’янко святкувала перемогу у ваговій категорії до 52 кг. Спортсменка з Дружківки у сумі трьох вправ набрала 487,5 кг. У жимі вона здобула малу срібну медаль - 120 кг і ще дві малі «бронзи» - у присіданні (185 кг) та тязі (182,5 кг).
Обидні спортсменки уперше в кар'єрі стали чемпіонками світу.
Фото: facebook.com/ukrpowerlifting.