Причина - смерть Єлизавети II.

Через смерть королеви Великої Британії Єлизавети II УЄФА може дозволити шотландським командам перенести матчі єврокубків, які мають відбутися наступного тижня, повідомляє GlazgowTimes, передає Укрінформ.
У середу, 14 вересня, у «Селтіка» запланована виїзна гра з «Шахтарем» у рамках Ліги чемпіонів. «Рейнджерс» натомість повинен приймати «Наполі» у вівторок, 13 вересня. Наразі невідомо, чи впливатиме на рішення той факт, чи є ці матчі для британських клубів домашніми.
Раніше у Великій Британії були скасовані всі заплановані на вихідні спортивні заходи.

Як повідомляв Укрінформ, у першому турі Ліги Чемпіонів «Шахтар» переміг РБ «Лейпциг», 4:1.
Фото: Getty Images