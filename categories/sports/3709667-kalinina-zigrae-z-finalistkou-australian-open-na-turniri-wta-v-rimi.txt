Посіяна під 12-м номером Беатріс Аддад Мая з Бразилії стане суперницею другої «ракетки» України Ангеліни Калініної у чвертьфіналі престижного грунтового турніру Жіночої тенісної асоціації (WTA) - Internazionali BNL d’Italia - у Римі (Італія) з призовим фондом $3,5 млн.

У четвертому раунді змагань Мая здобула перемогу над колумбійкою Камілою Осоріо - 6:3, 6:3, передає Укрінформ.
Зазначимо, що торік Беатріс Аддад Мая у Мельбурні (Австралія) дійшла до фіналу Australian Open у парному розряді.
Турнір у Римі триватиме до 21 травня.
Фото: Getty Images.