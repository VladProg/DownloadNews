В Болгарії, Італії, Північній Македонії та Ізраїлі продовжується чемпіонат Європи з волейболу серед чоловіків.

Збірна України у заключному, п'ятому турі здобула другу перемогу на Євро-2023, взявши гору над командою Іспанії - 3:0 (25:21, 25:21, 25:19), передає Укрінформ.
«Синьо-жовті» пробилися до 1/8 фіналу змагань, увійшовши до першої четвірки групи В, турнір в якій о 20.30 завершить зустріч лідерів зі Словенії зі збірною Болгарії.
Матчі 1/8 фіналу пройдуть 8-10 вересня, чвертьфінали - 11-12 вересня, півфінали - 14 вересня.
Поєдинок за 3-тє місце та фінал відбудуться у Римі 16 вересня.
Фото: cev.eu.