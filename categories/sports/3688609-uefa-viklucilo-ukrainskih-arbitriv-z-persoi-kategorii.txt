Арбітрів з України більше немає у першій категорії УЄФА.

Про це повідомили UA-Футбол, передає Укрінформ.
Арбітри ФІФА та УЄФА представлені в трьох категоріях: еліт, перша і друга. Україна в категорії еліт не представлена. До першої категорії входили Сергій Бойко та Євген Арановський.
У січні 2023 року УЄФА оновив категорії суддів. У першій категорії Бойка та Арановського більше немає. Українські судді представлені лише в другій категорії. Це Микола Балакін, Олексій Деревінський, Віктор Копієвський, Катерина Монзуль, Віталій Романов та Денис Шурман. Бойка і Арановського немає і в другій категорії, однак вони досі зазначені як арбітри ФІФА на сайті організації. Ще восени 2022 року кожен з них судив по 3 матчі групового раунду Ліги Європи/Ліги конференцій.
При цьому, жодного призначення на міжнародні європейські матчі дорослих чоловічих команд у другій частині сезону 2022/23 жоден з них не отримав.
Фото: fcrukh.com