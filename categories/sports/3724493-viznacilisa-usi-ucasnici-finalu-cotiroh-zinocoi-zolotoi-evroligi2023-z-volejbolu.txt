Українки достроково вийшли до вирішальної стадії.

До Фіналу чотирьох Золотої Євроліги вийшли три пережниці груп та найкраща команда серед збірних, що посіли друге місце, передає Укрінформ.
Збірна України достроково оформила вихід до вирішальної стадії. Бельгія та Чехія вийшли до Ф4 за результатами заключного раунду, а Швеція пройшла до наступного етапу за добором.
Формування пар у Фіналі чотирьох залежить від рейтингу переможців груп: найкраща збірна зіграє проти Швеції, а друга та третя команда пулу зустрінуться між собою.
Підсумковий рейтинг сформується після останнього матчу, сьогодні підопічні Івана Пєткова зіграють у заключному турі проти збірної Франції – чинних переможниць Золотої Євроліги. Початок зустрічі о 16:00 за Києвом.
Фото: CEV