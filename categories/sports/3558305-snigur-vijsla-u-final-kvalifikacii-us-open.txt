Українка Дар'я Снігур пробилася до вирішального раунду відбіркових змагань заключного, четвертого у сезоні тенісного турніру серії Grand Slam Відкритого чемпіонату США (US Open) у Нью-Йорку.

У поєдинку за місце у фіналі кваліфікації Снігур (№125 світового рейтингу) за 1 годину 50 хвилин здобула вольову перемогу на бельгійкою Яніною Вікмайєр (№526) - 2:6, 6:3, 6:3, передає Укрінформ.
Путівку у фінал відбору US Open Снігур розіграє з японкою Нао Хібіно (№200), яка у свою чергу обіграла 11-у «сіяну» Ван Цян із Китаю (№103) - 3:6, 6:3, 6:1.
Відкритий чемпіонат США пройде до 12 вересня.
Фото: itftennis.com.