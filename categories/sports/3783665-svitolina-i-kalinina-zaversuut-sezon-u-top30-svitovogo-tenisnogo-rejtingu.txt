Лідерки українського тенісу Еліна Світоліна та Ангеліна Калініна цього тижня зберегли за собою 25-те і 27-ме місця відповідно у рейтингу WTA.


Таким чином, уперше з 2020 року двоє українок завершують сезон у ТОП-30 найкращих тенісисток світу. Тоді це були Еліна Світоліна (5-й рядок) і Даяна Ястремська (29-й), передає Укрінформ.
Українки Леся Цуренко і Марта Костюк зберегли прописку у ТОП-40 (31-а і 39-та позиції відповідно). Катерина Байндль опустилася на 99-те місце (-13 сходинок).
Особисті рейтингові рекорди оновили:
Юлія Стародубцева - 160-те місце (+12)
Олександра Олійникова - 397-е (+28)
Вероніка Подрез - 541-е (+373)
Надя Колб - 626-те (+96)
Аліса Барановська - 1009-те (+28).
У парному рейтингу Марта Костюк залишається першою «ракеткою» України, посідаючи 28-ме місце. Людмила Кіченок залишилася на 35-й позиції, а Надія Кіченок піднялася на 53-тє місце (+2).
На фото: Еліна Світоліна/btu.org.ua.