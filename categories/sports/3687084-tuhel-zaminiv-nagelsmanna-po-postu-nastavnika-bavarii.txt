Мюнхенська «Баварія» оголосила про звільнення футбольного наставника Юліана Нагельсманна, який працював з баварцями з літа 2021 року.

Як повідомляє пресслужба ФК «Баварія», новим тренером «червоних» став Томас Тухель, який на старті цього сезону залишив нинішню команду українця Михайла Мудрика лондонський «Челсі», передає Укрінформ.
Тухель отримав контракт до літа 2025 року.
Зазначимо, що Нагельсманн встиг виграти чемпіонат Німеччини сезону-2021/22 та два Суперкубки країни. Цього сезону команда продовжує боротьбу за титул переможця Бундесліги, а також вийшла до чвертьфіналу Ліги чемпіонів.
У ЗМІ повідомляється, що причиною відставки стали не результати, а конфлікти усередині команди.
Фото: ФК «Баварія».