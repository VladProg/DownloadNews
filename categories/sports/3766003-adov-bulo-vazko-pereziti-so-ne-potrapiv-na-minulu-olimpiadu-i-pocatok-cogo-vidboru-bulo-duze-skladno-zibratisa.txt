Лідер збірної України з дзюдо Богдан Ядов поділився очікуваннями від Олімпіади-2024.

Про це він розповів в інтерв’ю «Колу Спорту» на телеканалі «Дім», передає Укрінформ.
«Так, я гарантував собі місце на Олімпійських Іграх практично, але для мене мало лише це місце, я хочу залишитися в топ-8 рейтингу, щоб в мене було на Олімпійських іграх легше жеребкування, коли ти сіяний на таких змаганнях, ти почуваєш себе більш комфортно.

Олімпіада – це подія всієї моєї спортивної кар’єри, всього мого життя, що я присвятив спорту. Для мене було дуже важко пережити, що я не потрапив на минулі Олімпійські ігри і початок цього відбору було дуже складно зібратися, перші півроку я не міг досі повірити, що я не поїхав на ті, тому було важко, але я зараз в гарному почутті і все йде більш менш добре і я сподіваюсь, що я попаду в Париж і наберу свої оптимальні кондиції і покажу максимальний результат», - сказав Ядов.

Як повідомляв Укрінформ, у листопаді збірна України візьме участь в ЧЄ з дзюдо, який пройде в Франції.
Фото: Getty Images