Українець записав собі в актив 4 очки.

В ніч з 15 на 16 листопада «Сакраменто» переміг на власному майданчику «Бруклін» (153:121), повідомляє Укрінформ.
Український центровий господарів Олексій Лень відіграв 5 хвилин і 4 секунди, протягом яких набрав 4 очки та 1 підбирання.
Це найкращий результат 29-річного баскетболіста в цьому сезоні.
Наприкінці жовтня Лень вперше зіграв за «Сакраменто» в сезоні-2022/23 проти «Мемфіса» (110:125), провівши на майданчику 3 хвилини 12 секунд і записавши на свій рахунок 1 підбирання.
Як повідомляв Укрінформ, Для Леня це 10-й сезон в НБА. Він посідає друге місце серед українців за цим показником – у Віталія Потапенка 11 сезонів.
Фото: NBA