Три медалі везуть українські спортсмени з турніру Mityng Gwiazd na Rynku Kościuszki, що проходив у рамках Світового легкоатлетичного туру категорії «челленджер» у польському місті Білосток.

Роман Кокошко з результатом 20,41 м став срібним призером у штовханні ядра, поступившись лише господарю змагань чемпіону Європи-2018 Міхалу Гаратику (20,92), передає Укрінформ.
Одразу двоє представників України зійшли на п’єдестал за підсумками змагань у секторі для стрибків у висоту. Дмитро Нікітін став віцечемпіоном турніру, стрибнувши на 2,20. Вадим Кравчук посів третє місце, показавши результат 2,17.
Переможцем тут став чинний чемпіон Європи у приміщенні Дауве Амелс з Нідерландів, який підняв планку до 2,23.
Фото: Getty Image.