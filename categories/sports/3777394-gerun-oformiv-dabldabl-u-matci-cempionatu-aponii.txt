Український центровий Володимир Герун провів результативний матч за «Сендай» у чемпіонаті Японії.

Його команда здобула першу перемогу в сезоні, обігравши на виїзді «Чібу» (83:73), повідомляє Укрінформ.


Герун оформив дабл-дабл у цьому матчі – 11 очок (5/11 двоочкові, 1/5 триочкові) та 16 підбирань за 25 хвилин на майданчику.


У другому матчі, який «Сендай» програв (90:99), українець записав на свій рахунок 5 очок (1/4 двоочкові, 3/8 штрафні), 9 підбирань та 2 передачі за 22 хвилини на майданчику.


Як повідомлялося, Герун приєднався до японського клубу у липні 2023 року.


Фото: Martti Vaidla (photography)