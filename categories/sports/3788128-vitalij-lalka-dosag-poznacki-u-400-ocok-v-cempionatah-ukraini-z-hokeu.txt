Відзначившись двома асистами у матчі десятого туру чемпіонату України з хокею проти київського «Сокола», капітан «Кременчука» Віталій Лялька став третім хокеїстом в історії чемпіонатів України, якому вдалося досягти позначки 400 очок.

Щоб досягти цієї вершини, Віталію довелося зіграти 290 матчів, передає Укрінформ.
27-річний уродженець Броварів став третім у списку найкращих бомбардирів вітчизняних першостей.
ТОП-5 найрезультативніших хокеїстів чемпіонатів України:
Сергій Бабинець - 540 очок (223 шайби + 317 гольових передач)
Микита Буценко - 511 (218 + 293)
Віталій Лялька - 401 (202 + 199)
Володимир Чердак - 396 (195 + 201)
Віктор Захаров - 350 (161 + 189).
Фото: facebook.com/fhu.com.ua.