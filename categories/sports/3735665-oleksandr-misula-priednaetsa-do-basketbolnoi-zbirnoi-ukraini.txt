Атакувальний захисник Олександр Мішула приєднається до національної збірної України з баскетболу.

Він стане 15-м гравцем у розширеному ростері команди, яка 15 липня розпочне підготовку до пре-кваліфікації Олімпійських Ігор, передає Укрінформ.
Востаннє за збірну України 31-річний баскетболіст грав у відборі на Євробаскет-2022, де в 4-х матчах у середньому набирав 11,3 очка, робив 2,3 підбирання та 1,5 передачі.
Минулого сезону Мішула виступав за команду «Керавнос». У 20-ти матчах чемпіонату Кіпру Олександр у середньому за гру мав 12,0 очка, 2,2 підбирання та 1,6 передачі.
Як повідомлялося, на груповому раунді пре-кваліфікації Олімпіади (матчі у проходитимуть у Стамбулі), суперниками збірної України будуть команди Туреччини, Болгарії та Ісландії.
Фото: fbu.ua.