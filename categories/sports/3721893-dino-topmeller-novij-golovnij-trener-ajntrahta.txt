Фахівець підписав контракт до 2026 року.

Німецький фахівець Діно Топмеллер став головним тренером «Айнтрахта», контракт підписаний до 2026 року, повідомляє пресслужба клубу, передає Укрінформ.

Фахівець раніше працював асистентом Юліана Нагельсманна у «Баварії», а до цього – у «Лейпцигу». Після звільнення Нагельсманна мюнхенців також залишив і тренерський штаб разом із Топмеллером.
42-річний Діно – син колишнього тренера «Айнтрахта» Клауса Топмеллера. В якості гравця він також виступав за франкфуртців та провів за клуб 16 матчів.

Як повідомляв Укрінформ, у сезоні, що завершився, франкфуртці посіли сьоме місце в Бундеслізі і поступилися «Лейпцигу» у фіналі Кубка Німеччини.
Фото: Getty Images