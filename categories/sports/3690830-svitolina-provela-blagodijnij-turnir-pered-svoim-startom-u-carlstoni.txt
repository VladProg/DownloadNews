Українська тенісистка організувала благодійний захід перед своїм стартом на змаганнях в американському місті Чарльстон.


У турнірі Tennis Plays for Peace pro-am, що проводився в партнерстві з Charleston Open і WTA Charities, взяли участь 14 тенісисток WTA і 24 аматори, передає Укрінформ.
Мета заходу - збір коштів для допомоги постраждалим від війни в Україні, а також для Фонду Еліни Світоліної. Серед учасниць турніру - нинішня перша «ракетка» України Ангеліна Калініна, американки Аліша Паркс, Лорен Девіс, Кеті Макнеллі та Шелбі Роджерс.
«Я дуже вдячна всім гравцям і турніру за те, що ми зробили це. - Дуже важливо продовжувати допомагати українському народу», - сказала Світоліна.
Як повідомила Еліна, під час турніру вдалося зібрати $100 000.
Фото: Charleston Open.