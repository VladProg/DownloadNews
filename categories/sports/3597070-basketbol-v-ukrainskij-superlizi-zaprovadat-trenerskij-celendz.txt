У новому баскетбольному сезоні української Суперліги буде запроваджено нове правило.

В усіх іграх, де застосовують перегляд IRS (систему негайного повтору), головний тренер може попросити про перегляд епізоду, передає Укрінформ.
Використавши челендж, тренер може звернутися до найближчого судді з проханням перевірити рішення за допомогою IRS.
Головному тренерові надають лише один перегляд на вимогу. Можуть бути переглянуті тільки окремо визначені ігрові ситуації.
Часових обмежень для використання челенджу немає. Перегляд на вимогу головного тренера можна просити у будь-який момент гри. Якщо матч триває без зупинки, судді мають право зупинити гру негайно, як тільки помітили запит на перегляд головного тренера, якщо тільки жодна з команд не буде поставлена у невигідне становище.
Фото: fbu.ua.