Українка перемогла Юань Юе з Китаю.

Українська тенісистка Катерина Байндль пробилася до другого кола турніру WTA 250 у китайському Нінбо, передає Укрінформ.

Байндль у трьох сетах обіграла китаянку Юань Юе – 3:6, 6:4, 6:3. Поєдинок тривав дві години та 15 хвилин.
Перший сет виграла китаянка, скориставшись єдиним брейком. Українка знову втратила подачу на початку другої партії, проте відразу її повернула і змогла вирвати перемогу в сеті. У вирішальній партії Катерина зробила два брейки, поступившись однією своєю подачею, і перемогла в матчі.
Українка перервала серію із чотирьох поразок.


У другому колі суперницею українки стане восьма сіяна Лучія Бронцетті.

Фото: Getty Images