14-15 квітня в Анталії (Туреччина), на базі готелю Mega Saray Club Belek, пройде поєдинок кваліфікації Кубка Біллі Джин Кінг, в якому тенісистки збірної України зустрінуться з командою Чехії.

Капітан нашрї збірної Михайло Філіма зазначив, що його підопічні спробують здолати одну з найсильнійших збірних світу, передає Укрінформ.
«Жеребкування турніру було для нас невдалим, адже збірна Чехії одна з найсильніших у світі. Це команда, яка досить часто вигравала турнір, доходила до фіналів. У них дуже сильна школа, багато тренерів та хороших тенісистів. Середній рівень гравців дуже високий. В ТОП-100 рейтингу WTA - дев'ять чешок. На жаль, ми не можемо грати в Україні. Наша федерація має довгу історію відносин із цим готелем, тут багато кортів і досить легко організувати. Все розташоване на одній території, не треба нікуди їздити. Це зручно для обох команд», - сказав Філіма.
Команда, яка здобуде перемогу в цій зустрічі, зіграє на початку листопада у фінальному турнірі Кубка Біллі Джин Кінг.
Фото: Getty Images.