Після матчів заключного, 30-го туру футбольного чемпіонату української Прем'єр-ліги визначилися усі представники України в європейських клубних турнірах сезону-2023/2024.

Нашу асоціацію на міжнародній арені представлятимуть п'ять клубів - донецький «Шахтар», «Дніпро-1», луганська «Зоря», київське «Динамо» та полтавська «Ворскла», передає Укрінформ.

Квота України на євросезон-2023/2024:
Ліга чемпіонів
«Шахтар» стартує у груповому раунді
Жеребкування - 31 серпня, 1-й тур - 19/20 вересня
«Дніпро-1» стартує у другому кваліфікаційному раунді
Жеребкування - 21 червня, матчі - 25/26 липня та 1/2 серпня
Ліга Європи
«Зоря» стартує у плей-офф раунді кваліфікації.
Жеребкування - 7 серпня, матчі - 24-го та 31 серпня.
Ліга конференцій
«Динамо» стартує у третьому кваліфікаційному раунді
Жеребкування - 24 липня, матчі - 10-го та 17 серпня.
«Ворскла» стартує у другому кваліфікаційному раунді.
Жеребкування - 21 червня, матчі - 27 липня та 3 серпня.
Фото: uefa.com.