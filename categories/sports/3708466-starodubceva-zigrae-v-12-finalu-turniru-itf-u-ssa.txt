Українка Юлія Стародубцева виграла п'ятий матч поспіль на турнірі Міжнародної федерації тенісу (ITF) в американському місті Нейплз.

Уродженка Нової Каховки у чвертьфіналі упевнено обіграла посіяну під 3-м номером мексиканку Марселу Сакаріас - 6:1, 6:2, передає Укрінформ.
Зустріч на корті тривала 1 годину 19 хвилин.
Наступною суперницею Стародубцевої стане переможниця протистояння Астра Шарма (Австралія, 7) - Кайла Дей (США, 2).
Турнір у Нейплз завершиться 14 травня.
Фото: btu.org.