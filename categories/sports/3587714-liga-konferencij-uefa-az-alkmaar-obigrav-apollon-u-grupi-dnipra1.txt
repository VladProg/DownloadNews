У Лізі конференцій УЄФА завершилися поєдинки третього туру групового етапу.

Нідерландський АЗ «Алкмаар», лідер квартету Е, де виступають футболісти «Дніпра-1», здобув третю перемогу поспіль, обігравши на своєму полі кіпрський «Аполлон» - 3:2, передає Укрінформ.
М'ячі забили Енс Одгорд (16-та хвилина), Дані Де Віт (62, з пенальті), Єспер Карлссон (85) - у господарів; Патрік Йостен (19), Еуклідес Кабрал (71) - у складі гостей.
Як повідомляв Укрінформ, «Дніпро-1» сьогодні на нейтральному полі у словацькому місті Кошице зіграв унічию з «Вадуцем» із Ліхтенштейну - 2:2.
Турнірне становище: АЗ «Алкмаар» - 6 очок, «Дніпро-1» - 4, «Вадуц» - 2, «Аполлон» - 1.
У четвертому турі 13 жовтня АЗ «Алкмаар» зіграє з «Аполлоном» в гостях, а «Дніпро-1» на виїзді зійдеться з «Вадуцем».