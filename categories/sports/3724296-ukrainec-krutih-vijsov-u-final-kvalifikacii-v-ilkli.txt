Він вперше грав на трав'яному покритті.

Український тенісист Олексій Крутих вийшов у фінал кваліфікації трав’яного челленджера в Ілклі, повідомляє Укрінформ.
Олексій у трьох сетах обіграв представника Японії Ріо Ногучі. Перший сет закінчився перемогою українця – 6:4, у другій партії японський спортсмен відігрався, рахунок партії – 6:3. У третьому сеті Крутих здолав Ногучі – 6:4.
Спортсмени провели на корті одну годину та 50 хвилин. Для тенісистів це була перша особиста зустріч.
У фіналі кваліфікації Олексій зустрінеться з китайцем Шаном Цзюньченом, який обіграв Стюарта Паркера.
Фото: ФТУ