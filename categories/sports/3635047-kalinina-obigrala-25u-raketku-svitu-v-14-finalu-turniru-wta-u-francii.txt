Перша «ракетка» України Ангеліна Калініна впевнено пробилася до 1/2 фіналу турніру Жіночої тенісної асоціації (WTA) Open BLS de Limoges у Ліможі (Франція) із призовим фондом $115 тис.

У чвертьфіналі змагань посіяна під 5-м номером Калініна (№47 рейтингу WTA) за 1 годину 05 хвилин завдала поразки лідеру посіву, 25-й «ракетці» світу Чжан Шуай з Китаю - 6:3, 6:1, передає Укрінформ.
За вихід у фінал Калініна зустрінеться з росіянкою Анною Блінковою (№80), яка в 1/4 фіналу обіграла румунку Ану Богдан (№54) - 6:1, 6:2.
Хардовий турнір у Ліможі завершиться 17 грудня.
Фото: Open BLS de Limoges.