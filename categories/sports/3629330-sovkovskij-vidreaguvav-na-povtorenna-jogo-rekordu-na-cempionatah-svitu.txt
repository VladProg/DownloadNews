Ексголкіпер київського «Динамо» і національної збірної України Олександр Шовковський відреагував на повторення його рекорду в серіях пенальті і виліт збірної Іспанії з ЧС-2022 (0:3 - за одинадцятиметровими).

На своїй сторінці у Facebook воротар відзначив, що чемпіонат у Катарі вже став сенсаційним за деякими результатами, передає Укрінформ.
«Цей чемпіонат світу вже став сенсаційним за деякими несподіваними для багатьох шанувальників футболу результатами! Сподіваюся - далі буде...
Але сьогодні вітаю збірну Марокко з фантастичним виходом до чвертьфіналу! А голкіпера з чудовою грою!» - написав Шовковський.
Як повідомлялося, іспанці жодного разу не забили голкіперу африканської збірної Ясіну Буну. Таким чином, він повторив досягнення Шовковского, встановлене на ЧС-2006, коли українському воротарю також у грі 1/8 фіналу жодного разу не забили в серії 11-метрових футболісти Швейцврії.
Фото: dynamo.kiev.ua.