Чемпіони Молдови футболісти тираспольського «Шерифа» вийшли до другого відбіркового раунду Ліги чемпіонів УЄФА.

«Шериф», за який грає ексголкіпер київського «Динамо» Максим Коваль, за сумою двох матчів залишив за бортом турніру чемпіона Румунії «Фарул» (Констанца), передає Укрінформ.
Після виїзної поразки (0:1) «Шериф» вдома переграв суперника у додатковій 30-хвилинці - 3:0 (основний ігровий час - 1:0).
Український воротар Коваль, як і тиждень тому, провів увесь поєдинок на полі.
Нагадаємо, із другого відбіркового раунду Ліги чемпіонів розпочне виступ віцечемпіон України «Дніпро-1», де зустрінеться з грецьким «Панатінаїкосом» (25/26 липня та 1/2 серпня).
Донецький «Шахтар» стартує у груповому турнірі Ліги чемпіонів УЄФА.
Фото: Instagram.