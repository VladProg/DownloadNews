У Нью-Йорку на Відкритому чемпіонаті США з тенісу (US Open) стартували матчі першого кола юніорського турніру в одиночному розряді.

Перша «ракетка» України в юніорському рейтингу Анастасія Лопата (№33 рейтингу ITF Juniors) у першому колі юніорського US Open за 1 годину 5 хвилин завдала поразки 16-й «сіяній» американці Кавії Лопес (№20 ITF Juniors) - 6:3, 6:3, передає Укрінформ.
Наступною суперницею киянки буде росіянка Анастасія Гур'єва, яка взяла гору над Деніславою Глушковою з Болгарії -1:6, 4:6.
17-річна Лопата цього року дебютувала на юніорських турнірах серії Grand Slam. Українка дійшла до другого кола на Ролан Гаррос у Парижі (Франція) та Вімблдоні у Лондоні (Велика Британія).
Фото: ФТУ.