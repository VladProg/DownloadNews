Онлайн-трансляція першого поєдинку 1/8 фіналу Ліги Європи УЄФА між футболістами донецького «Шахтаря» та нідерландського «Феєноорда».

«Шахтар» - «Феєнорд»
1:1
Основні статистичні показники матчу («Шахтар» - «Феєнорд»): володіння м'ячем (42х58), удари (5х21), удари в площину воріт (1х6), кутові (2х6), жовті картки (0х1).
Матч завершено!!!
90+2. Нідерландці готують останній штурм воріт «Шахтаря»! Гертрайда забив гол, але боковий арбітр «засвітив» прапорець - офсайд!
90+1. Подвійна заміна у «гірників»: Петряк змінив на полі Судакова, а Назарина - Бондаренка!
90. Арбітр додав 3 хвилини до основного часу матчу!
88. Гоооол! Щойно вийшов і зробив результат! Бульяурде опинився один в штрафному майданчику «гірників» і зміг на протиході переграти Трубіна! 1:1!
86. Заміна у «Феєнорда»: Бульяурде змінив на полі Пайшана!
85. Гертрайда опинився один на правому фланзі, але не зміг прошити Трубіна. Нас так на довго не вистачить!
84. Джаханбахш отримав хороший шанс зрівняти рахунок ударом головою, але не влучив з вигідної позиції. Нам вкторе щастить!
83. Келсі не зміг відірватися від суперників і втратив м'яч.
82. Ракицький відчайдушно перериває простріл «Феєнорду», Ярослав завівся!
81. Судаков першим опинився на дальній стійці і зміг вибити м'яч з власного штрафного майданчику!
80. А тепер залишилося дотерпіти до свистка! Або ні... Швед і Келсі на низькому старті!
78. ГОООООООООООЛ!!! Досвід в магазині не купиш!!! Після подачі з кутового Ярослав Ракицький першим зорієнтувався на ближній стійці й спиною переправив м'яч в дальній кут! 1:0!!!
77. Швед одразу почав пре
76. Чергова заміна у складі «Шахтаря»: Швед змінює Зубкова.
75. Кокджу завдав потужного удару, але влучив безпосередньо у стінку! Видихаємо!
74. Келсі не поцурався відверто завалити суперника біля свого штрафного майданчика. Небезпечно біля воріт Трубіна!
73. «Шахтар» намагався організувати позиційну атаку: Ракицький розрізним пасом знайшов Келсі, але той намагався вигадати щось з приставкою -екстра...
71. Подвійна заміна у складі «Феєнорда»: Пайшан змінив на полі Ідріссі, а Ділросун - Шиманського.
70. Тейлор у простому епізоді зазнав пошкодження, але зміг самостійно підвестися і продовжити гру!
69. Перша жовта картка для Віффера! Він жорстко зіграв в ногу Степаненка і отримав «гірчичник».
68. Келсі вдало зачепився за м'яч в центрі поля, але втратив м'яч під тиском!
67. Ідріссі завдав потужного удару, аде Степаненко знову підстрахував своїх партнерів.
66. Трубін знову показує, хто вдома господар! Анатолій впевнено вийшов на простріл і перевів м'яч.
64. «Шахтар» нарешті зміг затримати м'яч у себе, поки без гостроти, але хоч змогли передихнути.
62. О, маестро! Трубін врятував ворота після підступного удару головою від Данілу за комірець українського голкіпера! Стіна!
61. Подвійна заміна у «Шахтаря»: Келсі змінив на полі Траоре, а Джурасек - Криськіва.
60. Дякуємо за подарунок! Гертрейда опинився зовсім один в штрафному «Шахтаря», але не зміг обробити м'яч. Пробачає нас захисник Роттердаму.
59. Ідріссі майстерно прорвався по флангу і небезпечно прострілив! На щастя, пас не знайшов адресата!
58. Зубков задвав своєрідного удару відчаю. Все спокійно...
57. Йовичевич намагатиметься змінити гру! Келсі переодягається і готується вийти на поле!
56. Перша заміна у «Феєнорда»: Педерсона міняє Траунер.
55. «Шахтар» намагається перехопити м'яч, щоб організувати атаку, але нідерландці діють на рівень потужніше.
54. Шиманський навісив на Данілу, але Ракицький встиг заблокувати удар головою форвада «Феєнорда».
53. Шиманський довго готував удар, але пробив повз ворота! Бийте так завжди, друзі з Роттердаму.
52. Криськів обережно поклав на газон Джаханбахша. Небезпечний штрафний біля воріт Трубіна!
51.Джаханбахш з підступів до штрафної завдав потужного удару по воротах, але м'яч пройшов зовсім трошки неточно! Ще один момент для «Феєнорда»!
50. Трубін діє на рівні!!! Анатолій ногами рятує свої ворота після удару Данілу з декількох метрів.
49. Бондаренко намагався відірватися від опонентів в центрі поля, але Шиманський в межах правил підштовхнув українця в спину.
48. Складається враження, що «гірників» рахунок влаштовує. Якщо вдасться забити - добре, але головне - не пропустити.
47. Тейлор спокійно перехопив пас і нейтралізував непогану атаку суперника.
46. Нідерландці очікувано взяли м'яч під контроль, але поки без небезпеки.
45. Сподіваємося, що «Шахтар» зробив висновки після першого тайму, адже команда нічого не продемонструвала в атаці в першій половині гри!
Другий тайм розпочався!!!
Основні статистичні показники першого тайму(«Шахтар» - «Феєнорд»): володіння м'ячем(47:53), удари(2:7), удари в площину воріт(0:2), кутові(1:2).
Перший тайм завершено!!!
45. Арбітр додав 2 хвилини до першого тайму!
44. Шиманський отримав можливість пробити по воротах і скористався нею: Степаненко спокійно заблокував удар по воротах.
43. Педерсон обіграв Топалова, різко увійшов до штрафного майданчику Трубіна і зробив зрячий пас на Ідріссі, але Зубков підстрахував партнерів по команді.
42. Педерсон налетів на Топалова, але Дмитро вправно поставив спину і заробив фол.
40. Судаков спокійно протягнув м'яч, віддав на Зубкова, але той не зміг запустити в забіг Тейлора. Примітивна дія від вінгера «гірників».
38. Бондаренко спокійно обіграв двох опонентів, але відпасував прямо на чужого гравця. На щастя, поряд опинився Степаненко! Капітан сьогодні оказує приклад того, як варто грати на підступах до своїх воріт.
37.Степаненко якісно перекушує комбінації роттердамців! В одному з епізодів Траоре отримав м'яч в центрі поля, але втікти від суперників не зміг.
36. Шиманський опинився в штрафному майданчику Трубіна і проштовхнув м'яч в напрямку воріт, але, на щастя, той покотився повз рамку.
35. Після кутового той таки Джаханбахш завдав підступного удару в площину воріт, але Трубін зіграв надійно.
34. Джаханбахш увірвався до штрафного «гірників», але Ракицький заблокував простріл.
33. Здається, що «Шахтарю» наврочили. Зубков зіштовхнувся головою з опонентом і впав на газон. На полі триває «рубка», а не футбол.
32. Лукас Тейлор перехопив м'яч і знайшов навісом Траоре в центрі поля. Лассіна відпасував на Зубкова, але Олександр вкотре не зміг переграти супротивника на фланзі.
31. Судаков обігрався зі Степаненком і вийшов на ударну позицію. Георгій завдав удару, але м'яч пішов повз ворота.
29. Бондаренко якісним пасом знайшов Зубкова! Олександр добіг до кута поля, намагався обіграти опонента, отримав по ногах і атака «Шахтаря» захлиснулася.
28. Хлопці, прокидаймося!
27. Лукас Тейлор отримав по животу у зіткненні. На щастя, нічого серйозного не сталося.
26. Топалов опинився один в один із захисником суперника під час контратаки, але не зміг зорієнтуватися і втратив м'яч.
25. Джаханбахш відвозив правий фланг «гірників»: спочатку він надурив Криськіва,а потім Топалова.
24. Найбільш активним у «Шахтаря» є Траоре, але він грає без м'яча.
23. «Гірники» вже 3 хвилини не можуть вийти на чужу половину поля. Добром це навряд закінчиться.
22. Низка індивідуальних помилок від «гірників» не дозволяють підопічним Йовичевича організувати перехід від оборони до атаки.
21. Ракицький отримав незручний пас і змушений був вибити м'яч подалі. Відчувається, що Ярослав довнго не виступав у єврокубках.
20. Трубін спокійно вийшов з воріт і зафіксував м'яч до рук. Анатолій поки випромінює впевненість у собі.
19. Криськів обережно поклав на газон Шиманського. Небезпечний штрафний для «Феєнорда».
18. У Топалова відчутно тремтять руки: він опинився один на фланзі, міг протягувати м'яч далі, але вирішив навісити на Траоре! Пас заблокували, і йому довелося йти в підкат. Небезпечно від лівого захисника «Шахтаря».
17. «Гірники» не можуть нічого запропонувати в атаці. Зубков поки не вмикався, а Криськіву складно знайти свої ритми.
16. Проглядається план Йовичевича на гру: Ракицький грає своєрідним ліберо на полі.
15. Бондаренко в центрі поля зібрав на собі 4 суперників, «накрутив» їх, а потім впав. Суддя невблаганний - фолу немає.
14. Гра в'язне в дрібних фолах обох команд. З боку «Шахтаря» рекордсменом очікувано є Степаненко.
12. Топалов увірвався в штрафну суперника і намагався знайти пасом Траоре, але футболісти, на жаль, не змогли порозумітися.
11. Судакову досі надають допомогу! Запасні «гірників» уже розминаються, але диригент «гірників» вирішив залишитися на полі.
10. Небезпечно! Степаненко обрізвався в центрі поля і дозволив «Феєнорду» розігнати атаку, але капітан встиг повернутися назад і не дав розігратися Ідріссі! У підсумку м'яч потрапив до рук Трубіна.
9. Гартман прорався по лівому флангу і небезпечно покотив поперек поля, але Матвієнко встиг зреагувати і нівелював загрозу.
8. Валідол в студію - Судаков зіштовхнувся із суперником і впав на газон! На щастя, Георгій швидко прийшов до тями.
7. Чергова атака від «Феєнорда» блокується за рахунок дій Ярослава Ракицького. Захист «Шахтаря» поки діє надійно.
6. Градус гри знизився. Обидві команди не форсують подій на полі, але нідерландці контролюють м'яч.
5. Перший кутовий для «Шахтаря» в матчі після сольного проходу Криськіва! Судаков подавав на ближню стійку, але створити момент не вдалося.
4. Судаков обіграв опонента і заробив на собі фол.
3. «Гірники» намагаються притримати м'яч! «Шахтар» контролює «круглого» через захисників!
2. Роттердамці намагаються організувати першу атаку, але «гірники» грають щільно в захисті. М'яч виходить поза межі поля. Трубін розпочинатиме від воріт!
1. «Гірники» розпочали поєдинок з високого пресингу! «Шахтар» намагається накривати суперників групами по 2-3 гравці.
Матч розпочався!!!
21:58. Команди вийшли на поле! Лунає гімн Ліги Європи!
21:45. Максимальна концентрація! «Гірники» провели передматчеву розминку! До початку матчу залишилося 15 хвилин!


Готові до битви! 👊 Завершили розминку перед матчем.#ШахтарФеєнорд | #Shakhtar #UEL pic.twitter.com/8OJwu6EyYU
— ⚒FC SHAKHTAR DONETSK (@FCShakhtar) March 9, 2023

21:25. Увага, вас знімає прихована камера! Ми знаємо, хто сьогодні бігатиме за трьох - це Артем Бондаренко! Український півзахисник вирішив поласувати бананом перед матчем! «Шахтар» вийшов на арену!


👋 @EuropaLeague 🔜 #ShakhtarFeyenoord
⠀
📍 Warszawa ⚒ #Shakhtar #UEL pic.twitter.com/f2yjuSQVhR
— FC SHAKHTAR ENGLISH (@FCShakhtar_eng) March 9, 2023

21:15. Хлопці вже на базі! «Гірники» прибули на стадіон Війська Польського!


🧡 Прибули на стадіон. Матч #ШахтарФеєнорд – дедалі ближче!

Які маєте очікування від сьогоднішньої гри? 👀#Shakhtar #UEL pic.twitter.com/qvuSfoY3es
— ⚒FC SHAKHTAR DONETSK (@FCShakhtar) March 9, 2023

21:10. Загляньмо в роздягальню «гірників»! Сьогодні українці гратимуть в основних помаранчево-чорних кольорах!


⚒ Наша роздягальня – в очікуванні команди 🧡🖤

Усе на своїх місцях!#ШахтарФеєнорд | #Shakhtar #UEL pic.twitter.com/wsI3ddUBbk
— ⚒FC SHAKHTAR DONETSK (@FCShakhtar) March 9, 2023

21:05. Відомо стартову одинадцятку нідерландців: Велленройтен - Гартман, Ганцко, Геертрейда, Педерсен - Шиманський, Кокджу, Віффер - Ідріссі, Хіменес, Джаханбахш.
21:01. До вашої уваги стартовий склад «Шахтаря» на матч проти «Феєнорду»: Трубін - Лукас Тейлор, Матвієнко, Ракицький, Топалов - Степаненко, Бондаренко, Судаков - Зубков, Криськів, Траоре.


🧡 Склад «Шахтаря» на перший матч із «Феєнордом» у @EuropaLeague 🧡

⚒ #Shakhtar ⏰ 22:00 📺 MEGOGO#ШахтарФеєнорд | #UEL pic.twitter.com/vetVD0mucR
— ⚒FC SHAKHTAR DONETSK (@FCShakhtar) March 9, 2023

21:00. Добрий вечір, шановні читачі! Сьогодні ми разом з вами спостерігатимемо за першим матчем 1/8 фіналу Ліги Європи між «Шахтарем» і «Феєнордом» на стадіоні Війська Польського у Варшаві! Наша редакція підготувала для вас прев'ю до матчу!
9 березня 2023 року. Варшава (Польща), стадіон «Війска Польського». Початок о 22.00. Температура 0С.
Стартові склади:
«Шахтар» - Трубін, Лукас Тейлор, Матвієнко, Ракицький, Топалов, Степаненко, Бондаренко, Судаков, Зубков, Криськів, Траоре.
Ігор Йовичевич (Хорватія).
«Феєноорд» - Велленройтен, Гартман, Ганцко, Геертрейда, Педерсен, Шиманський, Кокджу, Віффер, Ідріссі, Хіменес, Джаханбахш
Головний тренер - Арне Слот (Нідерланди).
Арбітр - Іван Кружляк (Словаччина).
Поєдинок у відповідь відбудеться 16 березня на арені «Де Кейп» у Роттердамі (19.45).
Переможець протистояння за сумою двох матчів вийде до чвертьфіналу турніру.
Нагадаємо, фінал Ліги Європи УЄФА пройде 31 травня на стадіоні імені Ференца Пушкаша у Будапешті (Угорщина).
Фото: ФК «Шахтар».