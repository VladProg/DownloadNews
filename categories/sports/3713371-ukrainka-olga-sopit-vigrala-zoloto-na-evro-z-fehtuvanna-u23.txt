Рапіристка Ольга Сопіт золотом відкрила лік українським медалям на чемпіонаті Європи з фехтування U23, що стартував у Будапешті.

На шляху до п’єдесталу українка вона з однаковим рахунком 15:11 здолала перших трьох суперниць - новоспечену чемпіонку світу серед кадеток британку Амелі Цанг, Ліор Друк з Ізраїлю та авторку історичної для України бронзи Гран-прі у Турині, подругу по команді Аліну Полозюк, передає Укрінформ.
Гарантувавши собі нагороду, вихованка Алли та Дмитра Миронюків, не зупинилася й у наднапружених поєдинках. Поступаючись на старті двобоїв, вона перемогла двох італійок: спочатку в 1/2 - Анну Крістіно (15:12), а у фіналі - Вітторію Чіампаліні (15:10).
Це перша медаль для України у рапірі на чемпіонатах Європи U23.
https://www.facebook.com/olympicua.