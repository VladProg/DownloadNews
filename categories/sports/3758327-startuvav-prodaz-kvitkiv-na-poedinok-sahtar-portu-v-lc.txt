Матч відбудеться 19 вересня у Гамбурзі.

Стартував продаж квитків на матч 1-го туру Ліги чемпіонів 2023/24 між донецьким «Шахтарем» та «Порту», повідомляє пресслужба «гірників», передає Укрінформ.
Вартість квитків від 38 євро. Один уболівальник може придбати до 4 квитків. VIP-квитки реалізуються за ціною від 357 євро. Окремо попереджається про те, що із зменшенням кількості доступних місць окремих категорій ціна може зрости.
Перший поєдинок Гірників у рамках групового етапу ЛЧ-2023/24 відбудеться у Гамбурзі на «Фолькспаркштадіоні» о 22:00 за Києвом.


Як повідомляв Укрінформ, у груповому етапі Лізі чемпіонів «Шахтар» зіграє з «Барселоною», «Порту» та «Антверпеном».

Фото: shakhtar.com