Клуб «Інтер Маямі», який виступає у Вищій футбольній лізі США і Канади (MLS) провів перший матч групового раунду Кубка ліг.

Команда зі штату Флорида приймала мексиканський «Крус Асуль», передає Укрінформ.
Поєдинок був історичним для господарів поля, адже саме в ньому за «ІМ» дебютував зірковий новачок - Ліонель Мессі. Аргентинець вийшов на заміну у другому таймі і на останніх секундах зустрічі забив зі штрафного переможний м’яч - 2:1.
Захисник національної збірної України Сергій Кривцов традиційно відіграв за «інтер Маямі» повний матч, а команда захопила лідерство у своїй групі 10.
Фото: marca.com.