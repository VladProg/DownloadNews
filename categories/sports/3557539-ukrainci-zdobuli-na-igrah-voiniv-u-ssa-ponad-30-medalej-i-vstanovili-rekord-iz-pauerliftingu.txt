Українська збірна здобула на змаганнях «Ігри Воїнів» у США 31 медаль.

Про це повідомляє Укрінформ.
Як поінформував організаційний менеджер української команди Павло Кононенко, у четвертий день Ігор наші спортсмени вибороли 18 медалей. 12 із них – у змаганнях з веслування на тренажерах «та зайняли майже весь нагородний п’єдестал».

Сергій Наумов виборов «золото» на дистанції 1 хвилина. Дві золоті медалі на дистанції 1 та 4 хвилини отримав Віктор Легкодух. Золотим медалістом на дистанціях 1 та 4 хвилини став Ігор Галушка. Павло Воловик здобув «срібло» на дистанції 4 хвилини. Дмитро Браницький – бронзовий призер перегонів на 4 хвилини та золотий призер на дистанції 1 хвилина.
Владислав Шатіло отримав «золото» і «бронзу» на дистанціях у 4 та 1 хвилини.
Олександр Дударєв отримав дві бронзові нагороди на дистанціях 4 та 1 хвилини.
Також українські спортсмени отримали 6 нагород з пауерліфтингу: Ярослава Мазур – «бронзу» у ваговій категорії до 55 кг. Юлія Паєвська – «бронзу» у ваговій категорії до 67 кг. Владислав Шатіло – «золото» у ваговій категорії до 72 кг. Олександр Гавриленко виборов перше місце у ваговій категорії до 88 кг, подолавши вагу 173 кг. Отримав перемогу в категорії до 107 кг Сергій Наумов, який підняв 180 кг.
У категорії 107+ кг упевнену перемогу здобув Євген Олексенко з результатом 210 кг, побивши 200-кілограмовий рекорд попередніх Ігор Воїнів.

За медальним підсумком чотирьох днів змагань збірна України має 31 медаль різного ґатунку.
Як повідомляв Укрінформ, 19 серпня в американському Орландо (Флорида) відкрилися міжнародні спортивні змагання «Ігри воїнів», у яких уперше бере участь збірна України.
На змагання прибули 32 спортсмени з України - як ветерани, так і чинні військові, котрі мали порання.
Ігри воїнів, організовані Командуванням підготовки та доктрини Сухопутних військ США, проходитимуть до 28 серпня. Для участі в них прибули близько 300 спортсменів, які представляють армії Сполучених Штатів та країн-союзниць.
Змагання були започатковані у 2010 році як спосіб відновлення та реабілітації поранених військовослужбовців.
Фото: Міністерство у справах ветеранів