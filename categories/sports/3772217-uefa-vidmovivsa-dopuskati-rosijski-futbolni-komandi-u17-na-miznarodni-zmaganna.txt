Європейський футбольний керівний орган УЄФА повідомив у вівторок, що Росія цього місяця не буде допущена до участі у відбіркових матчах чемпіонату Європи серед юнаків до 17 років.


Про це повідомляє Associated Press, передає Укрінформ.
Спілка європейських футбольних асоціацій (УЄФА) відмовилась від можливості допуску Росії до чоловічих і жіночих юнацьких змагань серед гравців до 17 років на міжнародні турніри.
УЄФА заявив після чергового засідання виконавчого комітету у вівторок, що "пункт порядку денного був знятий, оскільки не було знайдено жодного технічного рішення, яке б дозволило російським командам грати".
Це трапилось через два тижні після того, як УЄФА несподівано пом'якшив своє рішення щодо національних та клубних команд РФ, які були виключені з міжнародних змагань через вторгнення в Україну. Ця політика спровокувала розкол у виконавчому комітеті УЄФА, а 12 з 55 європейських федерацій-членів заявили, що їхні команди і надалі відмовлятимуться грати проти Росії.
Як повідомляв Укрінформ, УЄФА назвала господарів двох наступних чемпіонатів Європи, які відбудуться після турніру у Німеччині у 2024 році.
Фото: uefa.com