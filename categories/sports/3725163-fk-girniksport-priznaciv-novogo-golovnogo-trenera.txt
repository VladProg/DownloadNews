Футбольний клуб «Гірник-Спорт» оголосив про призначення нового наставника.

Обов'язки головного тренера команди з міста Горішні Плавні Полтавської області відтепер виконуватиме 36-річний Валерій Куценко, передає Укрінформ.
Термін договору не розголошується.
Куценко був представлений команді на першому тренуванні після відпустки. Помічником Куценка став колишній хавбек полтавської «Ворскли» та київської «Оболоні» Віталій Кобзар.
Куценко відомий по роботі у ПФК «Суми». Минулого сезону він провів у тренерському штабі кременчуцького «Кременя».
На посаді головного тренера Куценко замінив Сергія Дірявку, під керівництвом якого команда вилетіла до Другої ліги.
Фото: facebook.com/sumy.footballclub.