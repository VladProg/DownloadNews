З'явився список заявок тенісисток, які планують зіграти на Відкритому чемпіонаті Австралії-2023 у парному розряді.

Дев'ята «ракетка» світу в парі українка Людмила Кіченок продовжить у новому сезоні виступи з Оленою Остапенко з Латвії, передає Укрінформ.
2022 року дівчата зіграли у парних півфіналах «Ролан Гаррос», Вімблдона та WTA Finals, а також виграли два титули.
Надія Кіченок заявилася на Australian Open з бельгійкою Кімберлі Ціммерман, Марта Костюк виступить разом із румункою Єленою-Габріелою Русе, а Ангеліна Калініна - з Елісон ван Ейтванк з Бельгії.
В основній сітці турніру в одиночному розряді гарантовано зіграють Ангеліна Калініна та Марта Костюк. Ще шість українських учасників пробиватимуться до «основи» через кваліфікацію.
Основна сітка Australian Open 2023 пройде 16-29 січня.
Фото: btu.org.