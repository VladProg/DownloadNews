15 липня чоловіча збірна України з баскетболу розпочинає підготовку до пре-кваліфікації Олімпійських ігор.

Команда збереться в Ризі, де під керівництвом нового головного тренера Віталія Степановського проводитиме тренувальний збір, передає Укрінформ.
Готуючись до пре-кваліфікації, наша збірна зіграє серію контрольних матчів. Напередодні визначився ще один суперник українців - команда Швеції. Гра відбудеться 31 липня у Ризі.
Розклад контрольних матчів збірної України:
29 липня. Паневежис, Литва
Литва - Україна
31 липня. Рига, Латвія
Україна - Швеція
5 серпня. Рига, Латвія
Україна - Ізраїль
7 серпня. Рига, Латвія
Україна - Нідерланди.
Як повідомляв Укрінформ, у груповому раунді пре-олімпійської кваліфікації суперниками збірної України стали команди Туреччини, Болгарії та Ісландії. Матчі проходитимуть у Стамбулі.
Для виходу до кваліфікаційного турніру Україні потрібно стати однією з двох найкращих на груповому етапі, а далі виграти плей-офф, який стартує з півфіналу. Лише переможці пре-кваліфікаційних турнірів отримають місця на олімпійському кваліфікаційному турнірі.
Фото: fbu.ua.