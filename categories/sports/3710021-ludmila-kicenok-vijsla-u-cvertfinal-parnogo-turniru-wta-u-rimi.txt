Українка грає в дуеті з Оленою Остапенко з Латвії.

Людмила Кіченок та Олена Остапенко вийшли до 1/4 фіналу на турнірі в Римі, передає Укрінформ.
У другому колі тенісистки обіграли Магду Лінетт і Маркету Вондроушову - 6:3, 6:2. Зустріч тривала одну годину та шість хвилин.

За місце у півфіналі Кіченок та Остапенко посперечаються з Марі Боузковою (Чехія) і Бетані Маттек-Сендс (США). У другому раунді чесько-американська пара обіграла дует Надії Кіченок та Кімберлі Ціммерманн.

Як повідомляв Укрінформ, турнір у Римі триватиме до 21 травня.

Фото: Getty Images