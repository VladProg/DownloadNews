Олександр Красюк, промоутер чемпіона WBA, WBO, IBO та IBF у надважкій вазі Олександра Усика (20-0, 13 КО), розповів, що саме команда українця вийшла з перговорів щодо бою проти Тайсона Ф’юрі (33-0-1, 24 КО).

Він розповів про це для Boxing Social, передає Укрінформ.
«Є питання, яке найчастіше задають, і я хочу, скориставшись цією можливістю, відразу сказати, що це ми вийшли з переговорів. Команда Усика це зробила, ми з Егісом Клімасом прийняли це рішення, коли зрозуміли та отримали докази того, що бою не буде. Тому питання зняте, команда Усика вийшла з переговорів, ми це ініціювали. Це дуже важливо, тому що деякі люди постійно запитують у соціальних мережах: «Хто це зробив, що сталося?» Тож тепер абсолютно зрозуміло, команда Усика вийшла з переговорів», - сказав Красюк.
Як повідомляв Укрінформ, бій Усика проти Ф’юрі не відбудеться 29 квітня, українець закрив тренувальний табір.
Фото: Getty Images