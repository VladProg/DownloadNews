На молодіжному чемпіонаті Європи з футболу (гравці до 21-го року) у неділю, 2 липня, визначаться усі учасники півфінальної стадії турніру.

Українська «молодіжка» у румунському місті Клуж-Напока о 22.00 за київським часом зустрінеться з командою Франції, передає Укрінформ.
Переможець протистояння 5 липня у Бухаресті (Румунія) розіграє путівку у фінал з Іспанією, яка напередодні обіграла Швейцарію (2:1).
Іншу півфінальну пару складуть Ізраїль - після перемоги над Грузією (1:0) та краща команда у поєдинку Англія - Португалія.
Вирішальний поєдинок молодіжного чемпіонату Європи відбудеться 8 липня в Батумі (Грузія).
Фото: uaf.ua.