У Тирані (Албанія) триває молодіжний чемпіонат світу зі спортивної боротьби (U23).

Першу золоту медаль збірній України з жіночої боротьби принесла Соломія Винник, передає Укрінформ.
У фіналі вагової категорії до 59 кг буковинка перемогла Сену Нагамото з Японії.
Бронзовими призерками стали львів'янка Манола Скобельська (68 кг) та волинянка Анастасія Алпєєва (76 кг).
Сьогодні за нагороди світової першості боротимуться Лілія Маланчук (53 кг), Аліна Філіпович (57 кг), Ірина Бондар (62 кг), Юлія Лесковець (65 кг) та Ірина Заблоцька (72 кг).
Молодіжний чемпіонат світу завершиться 29 жовтня.
Фото: UWW.