Національна жіноча збірна України з футболу у польському містечку Сувалки розпочала перший нинішнього року навчально-тренувальний збір.

9 квітня команда вирушить до Естонії, де проведе контрольний поєдинок проти збірної цієї країни, передає Укрінформ.
Матч Естонія - Україна відбудеться за підтримки Естонської футбольної асоціації 11 квітня в Таллінні на арені «Спортленд-Арена» (початок - о 19.00) іа стане першим поєдинком «синьо-жовтих» на етапі підготовки до офіційних ігор Ліги націй.
2023 року для учасників жіночої Ліги націй передбачено шість ігрових вікон: 20-22-го та 23-26 вересня, 25-27-го та 28-31 жовтня, 29 листопада - 1 грудня та 2-5 грудня.
Фото: uaf.ua.