Юлія Стародубцева стала переможницею турніру Міжнародної тенісної федерації (ITF) в американському місті Спрінг із призовим фондом $25 тис.

У фінальному поєдинку змагань Стародубцева обіграла посіяну під 5-м номером американку Марію Матеас - 6:3, 2:6, 6:2, передає Укрінформ.
23-річна уродженка Нової Каховки вперше у кар'єрі виграла титул на професіональному турнірі.
Раніше Стародубцевій лише одного разу вдалося дійти до чвертьфіналу на змаганнях ITF (2016 рік, Кишинів).
Фото: btu.org.