Українська тенісистка Надія Кіченок не змогла подолати чвертьфінальний раунд змагань WTA 125 в Анже (Франція) з призовим фондом $115,000.

Надія у тандемі з бельгійкою Кімберлі Ціммерманн поступилася дуету Вівіан Гайзен/Моніка Нікулеску (Німеччина/Румунія) - 4:6, 3:6, передає Укрінформ.
Суперниці провели на корті 1 годину 16 хвилин.
Як повідомляв Укрінформ, раніше перше коло одиночної сітки в Анже пройшла перша «ракетка» України Ангеліна Калініна (№53 WTA), яка перемогла американку Катріну Скотт (162).
Фото: btu.org.