Розігруючий збірної України з баскетболу Олександр Ковляр у складі клубу «Калев-Крамо» став чемпіоном Естонії.

Як повідомляє офіційний сайт Федерації баскетболу України (ФБУ) «Калев-Крамо» переміг у фінальній серії «Тарту» Андрія Войналовича з рахунком 3:0, передає Укрінформ.
У вирішальному третьому матчі серії «Калев-Крамо» обіграв «Тарту» з рахунком 89:82.
Ковляр став найрезультативнішим гравцем поєдинку. Олександр відіграв 33 хвилини, набрав 25 очок (3/6 двоочкові, 4/8 триочкові, 7/8 штрафні), зібрав 5 підбирань, віддав 6 передач при 4 втратах та 4 фолах. РЕ +28.
Андрій Войналович відіграв 21 хвилину, набрав 13 очок (2/3 двоочкові, 2/4 триочкові, 3/4 штрафні), зібрав 2 підбирання, віддав 2 передачі при 2 втратах та 4 фолах. РЕ +10.
Фото: ФБУ.