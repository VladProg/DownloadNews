Тренер з фізичної підготовки київського футбольного клубу «Динамо» (Київ) Віталій Кулиба повернувся до штабу національної збірної України після 11-річної паузи.

Кулиба увійшов до тренерського штабу Сергія Реброва та приєднався до тренувального табору збірної в Польщі разом із 9-ма гравцями «Динамо», викликаними на вересневі матчі, передає Укрінформ.
У перші дні підготовки до матчів з Англією та Італією новий-старий тренер збірної з фізпідготовки проводив для гравців відновлювальні вправи, вправи на гнучкість, розтягнення та активацію м’язів.
Фото: fcdynamo.com.