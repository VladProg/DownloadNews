Українці Сергій Попов та Едуард Резнік взяли переможний старт на чемпіонаті світу з пляжного волейболу у мексиканському місті Тласкала.

Бронзові призери чемпіонату Європи обіграли у першому матчі групи D представників США Тревора Крабба та Теодора Бруннера - 2:1 (22:20, 18:21, 15:7), передає Укрінформ.
Попереду у пари Попов - Резнік ігри проти команди Бразилії (8 жовтня) та ще одного американського дуету (9 жовтня).
Для того, аби мати шанс продовжити боротьбу у плей-офф, потрібно увійти до трійки найкращих команд у групі.
Переможці чемпіонату світу окрім «золота» отримують ще й прямий квиток до Парижа-2024. Решта команд залежно від виступу на світовій першості матимуть шанс покращити позиції в олімпійському рейтингу.
Фото: facebook.com/olympicua.