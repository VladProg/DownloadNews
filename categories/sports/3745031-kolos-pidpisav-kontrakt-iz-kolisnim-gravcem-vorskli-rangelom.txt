Деталі трансферу не повідомляються.

Колишній нападник «Ворскли» Лукас Ранжел став гравцем «Колоса», повідомляє офіційний сайт клубу, передає Укрінформ.

Минулого сезону 28-річний бразилець грав за «Ригу», забив 5 голів у 27 матчах.
З 1 серпня Ранжел перебував у статусі вільного агента. У 12 зустрічах УПЛ форвард забив 4 голи та зробив 1 асист.
Як повідомляв Укрінформ, «Колос» у першому турі УПЛ зіграв унічию з «Оболонню» (0:0), сьогодні, 6 серпня, команда Ярослава Вишняка зіграє із «Чорноморцем», початок зустрічі – о 17:00.
Фото: koloskovalivka.com