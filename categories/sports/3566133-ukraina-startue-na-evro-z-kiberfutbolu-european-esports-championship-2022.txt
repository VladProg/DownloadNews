7-9 вересня в Подгориці (Чорногорія) проходитиме чемпіонат Європи з кіберфутболу у дисципліні eFootball.

Від України участь у змаганнях візьме Віталій bydbprosche Литвинов, передає Укрінформ.
Загалом боротьбу за чемпіонський титул вестимуть представники 26-ти європейських країн у футбольному симуляторі eFootball 2023 на платформі PS5.
Під час жеребкування всіх учасників розбили на шість груп. Україна потрапила до квартету F, де на неї чекають кіберфутбольні протистояння з Францією, Бельгією та Австрією.
На груповому раунді учасники виявлятимуть сильнішого в одному матчі.
До плей-офф потраплять по двоє найсильніших гравців з кожної групи, а також четверо володарів третіх місць з найкращими підсумковими показниками.
Матчі плей-офф проходитимуть до двох, а фінальна серія - до трьох перемог.
Фото: uaf.ua.