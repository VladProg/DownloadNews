Всього до Словаччини вирушають 20 українських біатлоністів.

24-27 серпня у словацькому Брезно-Осрбліє розіграють 12 комплектів нагород у юніорських та дорослих вікових категоріях, передає Укрінформ.

За підсумками зимового сезону 2022/23 у збірній відбулися тренерські зміни: жіночу команду замість Олександра Кравченка очолив Микола Зоц, якому в штабі асистуватиме Олег Меркушин, серед інших. На чолі чоловічої команди залишився словацький тренер Юрай Санітра.
Оновлений тренерський штаб збірної обрав для участі у літньому чемпіонаті 20 спортсменів, повідомляє Суспільне Спорт. П'ять з них готуватимуться до юніорських стартів, решта — до дорослих.
Склад України на літній чемпіонат світу-2023 з біатлону
Чоловіки: Дмитро Підручний, Тарас Лесюк, Антон Дудченко, Богдан Цимбал, Артем Прима, Артем Тищенко, Денис Насико, Руслан Ткаленко
Жінки: Юлія Джима, Дар‘я Блашко, Анна Кривонос, Христина Дмитренко, Анастасія Меркушина, Любов Кип‘яченкова
Юніори: Віталій Мандзин
Юніорки: Олександра Меркушина, Олена Городна, Ксенія Приходько, Єва Мартиненко.
Як повідомляв Укрінформ, перші змагання серед дорослих на літньому ЧС пройдуть у п'ятницю, 25-го серпня. Тоді чоловіки й жінки бігтимуть «подвійні» суперспринти.
Фото: Biathlon.com.ua