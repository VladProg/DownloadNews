Мадридський «Реал» виграв 20-й у своїй історії Кубок Іспанії з футболу.

У фіналі сезону 2022/23 на «Естадіо де Ла Картуха» у Севільї «вершкові» взяли гору над «Осасуною» - 2:1, передає Укрінформ.
Успіх «Реалу» приніс дубль Родріго, який відзначився на 2-й та 70-й хвилинах зустрічі. У складі «Осасуни» м'яч забив Лукас Торро (58).
Торік Кубок Іспанії виграв «Бетіс», який у нинішньому розіграші поступився в 1/8 фіналу «Осасуні» (2:3).
Фото: Getty Images/Global Images Ukraine.