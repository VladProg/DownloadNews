У Лізі Європи УЄФА у четвер, 16 березня, відбудуться поєдинки у відповідь 1/8 фіналу сезону-2022/23.

Футболісти донецького «Шахтаря» на арені «Де Кейп» у Роттердамі зустрінуться із нідерландським «Феєноордом», початок матчу о 19.45 за київським часом, передає Укрінформ.
Гру «Феєноорд» - «Шахтар» обслуговуватиме суддівська бригада з Іспанії, яку очолює Хесус Хіль Мансано.
Перший поєдинок на стадіоні Війська Польського у Варшаві завершився з рахунком - 1:1.
Переможець протистояння за сумою двох матчів вийде до чвертьфіналу турніру.
Жеребкування 1/4 та 1/2 фіналу відбудеться 17 березня у швейцарському Ньйоні.
Нагадаємо, фінал Ліги Європи УЄФА пройде 31 травня на стадіоні імені Ференца Пушкаша у Будапешті (Угорщина).
Фото: ФК «Шахтар».