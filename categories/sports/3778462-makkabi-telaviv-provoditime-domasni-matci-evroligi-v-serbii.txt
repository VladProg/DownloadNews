Перший домашній матч ізраїльська команда проведе проти «Баварії».

Баскетбольний клуб «Маккабі Тель-Авів» проводитиме домашні матчі Євроліги у сербському Белграді, повідомляє пресслужба турніру, передає Укрінформ.
«Це рішення було прийнято з огляду на неможливість проведення ігор у Тель-Авіві через проблеми безпеки, пов’язані з триваючим збройним конфліктом у цьому районі», – повідомила Євроліга.
Перший домашній матч «Маккабі» проведе проти мюнхенської «Баварії» 9 листопада.
Зустріч із «Реалом», спочатку запланована на 2 листопада, перенесена. Дата проведення матчу стане відома пізніше.
Фото: Getty Images