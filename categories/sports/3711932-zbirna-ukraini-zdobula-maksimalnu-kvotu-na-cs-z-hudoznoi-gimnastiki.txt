Збірна України здобула максимальну квоту на чемпіонаті світу з художньої гімнастики, який в серпні прийматиме іспанська Валенсія.

Про це повідомили Суспільне, передає Укрінформ.
Відбір відбувався за результатами чемпіонату Європи, що 17-21 травня проходить в Баку. Перші два змагальні дні визначали фіналісток, а також команди — майбутніх учасниць ЧС-2023.
Українські гімнастки пройшли до всіх п'яти фіналів. Вікторія Онопрієнко посіла перші місця у кваліфікаційних змаганнях з обручем і стрічкою, а також пройшла у фінали з багатоборства, вправ з булавами та м'ячем.
За медалі Євро з особистого багатоборства також змагатиметься Поліна Каріка. Поліна Городнича здобула статус третьої запасної гімнастки у фіналі вправ зі стрічкою.
У відборі Україна йде на проміжному другому місці й поступається лідерством у заліку лише Болгарії — 247.700 бала.
Тому на чемпіонаті Україна буде представлена у групових змаганнях і максимальною квотою в індивідуальних дисциплінах - 2-3 гімнастки.
Максимальне представництво на чемпіонат світу отримують 12 найкращих команд за підсумками європейської кваліфікації. Ще 26 команд зможуть делегувати на турнір лише одну гімнастку
Фото: Indrek Kask Photography