Першу нагороду до скарбнички української команди на Європейському юнацькому олімпійському фестивалі в словенському Маріборі приніс 16-річний метальник списа Ілля Саєвський.

Під час змагань українець встановив особистий рекорд - 76,11 метра. Після виступу легкоатлет зазначив, що, попри емоції, в нього не було страху перед виступом, передає Укрінформ.
«Хочу подякувати всім, хто мене підтримував, а особлива подяка моєму тренеру Гурневичу Миколі Васильовичу. Саме він поставив мені правильну техніку, і я себе впевнено почував, попрр те, що емоції переповнювали». Чесно кажучи, страху перед виступом в мене не було. Я підходив до змагань знаючи, що в мене дуже сильні суперники. На минулому чемпіонаті Європи я також був другим, поступившись поляку, який виграв і тепер. Сподіваюся, що на наступних змаганнях зможу показати ще кращий результат. Вірю в це», - наголосив срібний призер ЄЮОФ-2023.
Фото: noc-ukr.org.