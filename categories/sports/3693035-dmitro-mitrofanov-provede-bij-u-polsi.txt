Для українця – це буде перший бій з грудня 2021 року.

15 квітня в Польщі відбудеться спільний вечір боксу MB Promotions, K2 Promotions Ukraine та Tymex Boxing Promotions під гаслом «Солідарні з Україною», повідомляє пресслужба K2 Promotions, передає Укрінформ.
Вечір боксу пройде на PGE Turow Arena у Згожелеці.
У рамках цього шоу Дмитро Митрофанов (12-0-1, 6 КО) проведе поєдинок проти 32-річного венесуельця Хуана Карлоса Родрігеза (18-4, 17 КО). Для Дмитра це буде перший бій з грудня 2021 року.

Крім Митрофанова у ринг вийдуть українські боксери Ярослав Харциз та Даніель Лапін.
Ярослав Харциз (1-0, 1 КО) протистоятиме чеху Пьотру Рандишеку (2-1, 2 КО). Даніель Лапін (6-0, 0 КО) буде боксувати проти 42-річного іспанеця Емануеля Фезо (10-13-2, 4 КО).

Як повідомляв Укрінформ, у січні Харциз дебютував у професійному боксі, здолавши поляка Мар’яна Весоловського (2-3-1, 2 КО).

Фото: instagram.com/k2promotionsukraine