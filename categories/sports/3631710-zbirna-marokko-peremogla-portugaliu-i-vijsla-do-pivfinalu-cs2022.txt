Вперше в історії змагань африканська збірна дісталася 1/2 фіналу.

Марокко мінімально здолало Португалію 1:0 у чвертьфіналі чемпіонату світу-2022 в Катарі, передає Укрінформ.
Єдиний гол на рахунку форварда марокканців Ен-Несірі.
Збірна Марокко стала першою в історії Мундіалю африканською збірною, яка дійшла до стадії півфіналу.
В 1/2 фіналу марокканці зіграють з переможцем пари Англія - Франція. Початок матчу - о 21:00 за Києвом.
Як повідомляв Укрінформ, в іншому півфінальному матчі зійдуться збірні Аргентини і Хорватії. Чемпіонат світу в Катарі триватиме до 18-го грудня.
Фото: FIFA