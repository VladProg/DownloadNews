Футбольний клуб «Кривбас» (Кривий Ріг) продовжує активну трансферну кампанію.

Відтепер повноцінним гравцем команди є опорний півзахисник Клим Приходько, передає Укрінформ.
22-річний футболіст підписав із «Кривбасом» 3-річний контракт. У клубі свого рідного міста він гратиме під номером 6.
Клим Приходько вже захищав червоно-білі кольори у першій половині сезону Першої ліги-2021/2022, перебуваючи в оренді.
Хавбек за свою професійну кар'єру встиг пограти за молодіжні команди київського ««Динамо», донецького «Шахтаря», а також за «Маріуполь» та полтавську «Ворсклу».
Після першої частини футбольного сезону клуб з Кривого Рога посідає 8-е місце у турнірній таблиці Прем'єр-ліги.
Фото: facebook.com/fckryvbas.