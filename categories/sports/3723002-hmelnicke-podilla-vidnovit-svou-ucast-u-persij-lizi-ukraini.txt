До команди приєднається новий тренер з фізпідготовки.

Після тривалої перерви, викликаною повномасштабною російською агресією, хмельницьке «Поділля» вирішило відновити свою участь у Першій лізі України, повідомляє Sport ua, передає Укрінформ.

Подоляни розпочнуть підготовку до нових випробувань 19 червня у Хмельницькому. Наступні збори також пройдуть вдома.
Є поповнення у тренерському штабі. Наставнику Віталію Костишину, як і раніше, допомагатимуть Руслан Соболевський та Олександр Mандзюк, а тренером з фізпідготовки буде Олександр Дзюбчик, який минулого сезону працював із найсильнішою аматорською командою області – «Колос» (Полонне).

З першими літніми новачками контракти буде підписано наступного тижня.
Щодо першого спарингу, то він запланований на 27 червня з однією з команд із сусідніх областей.
Фото: fcpodillya.com.ua