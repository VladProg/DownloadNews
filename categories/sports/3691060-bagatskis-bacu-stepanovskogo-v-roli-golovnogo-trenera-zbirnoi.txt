Колишній головний тренер збірної України з баскетболу Айнарс Багатскіс поділився думками про те, хто має очолити національну команду.

Про це він повідомив в інтерв’ю Basket.com.ua, передає Укрінформ.
«Мені цікаво було подумати на цю тему. І я з повною відповідальністю можу сказати, що я бачу в цій ролі Віталія Степановського. Це тренер, який працював із багатьма гравцями, з багатьма із них працював у клубі. Він патріот України, тренер, який добре знає баскетбол і вже має великий досвід. Якщо тренер може працювати за кордоном та стабільно давати результат — це показує, що він фахівець і знає свою справу, такого тренера вже важко здивувати. Збірна — це не клуб, де ти можеш готувати команду до сезону понад місяць. І Степановський знає, як готувати команду в експрес-режимі. Віталій вміє це робити, він це вже показав.Тож для мене — це кандидат номер один на посаду головного тренера збірної України», — сказав Багатскіс.
Як повідомляв Укрінформ, Багатскіс залишив посаду головного тренера збірної України з баскетболу на початку березня.
Фото: fbu.ua