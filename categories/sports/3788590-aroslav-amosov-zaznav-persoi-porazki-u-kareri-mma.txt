Українець втратив титул чемпіона Bellator.

Ярослав Амосов технічним нокаутом програв ямайцю Джейсону Джексону у головному поєдинку турніру зі змішаних єдиноборств Bellator 301, передає Укрінформ.
Джексон був активнішим і переважав Амосова за кількістю ударів протягом перших двох раундів. У третьому раунді Ярослав пропустив потужний удар у голову від ямайця та опустився на коліно. Джексон моментально кинувся добивати українського бійця, внаслідок чого рефері зупинив поєдинок.
Ця поразка стала для Амосова першою у професійній кар'єрі. 30-річний українець втратив титул чемпіона Bellator, який він завоював у червні 2021 року, коли здолав бразильця Дугласа Ліму.
У своєму інстаграмі Амосов подякував фанатам за підтримку.

«Всім дякую за підтримку. Моє здоров'я в порядку. Незабаром буду вдома», - написав Амосов.

Для українця – це був другий захист чемпіонського титулу.
Фото: Getty Images