Заключний день свого перебування у Бремені національна команда України з футболу, яка готується до матчів відбору Євро-2024, провела тренування.


У ньому взяли участь 25 виконавців. Відсутні були двоє гравців - Валерій Бондар та Олександр Піхальонок. У першого - ушкодження привідного м’язу, у другого - проблеми зі ступнею. Обидва виконавці не зможуть допомогти збірній у червневих поєдинках, передає Укрінформ.
Після обіду «синьо-жовті» виїхали на летовище Бремена, звідки взяли курс на столицю Північної Македонії - Скоп’є.
У четвер команда проведе передматчеве тренування на полі стадіону «Тоше Проеський».
Відбірковий поєдинок Північна Македонія - Україна відбудеться 16 червня і розпочнеться о 21.45 за київським часом.
Фото uaf.ua.