Український футбольний форвард іспанської «Жирони» Артем Довбик потрапив до символічної збірної найкращих гравців 12-го туру іспанської Ла Ліги за версією авторитетного статистичного порталу WhoScored.

У матчі проти «Осасуни» (4:2) 26-річний нападник відзначився забитим м'ячем та двома гольовими передачами, передає Укрінформ.
З передачі Артема м'яч забив інший українець - хавбек Віктор Циганков.
Статистичний портал WhoScored оцінив виступ Артема Довбика в 8,6 бала з 10-ти можливих.
Раніше уболівальники «Жирони» визнали Довбика найкращим футболістом матчу.
Фото: facebook.com.