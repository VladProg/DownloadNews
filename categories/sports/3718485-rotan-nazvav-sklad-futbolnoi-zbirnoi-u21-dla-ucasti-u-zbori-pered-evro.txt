Головний тренер молодіжної збірної України U21 з футболу Руслан Ротань визначився зі списком футболістів, які візьмуть участь у навчально-тренувальному зборі в Австрії перед виступом команди у фінальному турнірі чемпіонату Європи.

Австрійський збір розпочнеться 7 червня. 16-го числа відбудеться товариський матч між молодіжними зкомандами України та Ірландії (початок - о 19.00 за київським часом), передає Укрінформ.
До офіційної заявки молодіжної збірної України на Євро-2023 увійдуть 23 гравці.
Склад молодіжної збірної України для участі в австрійському зборі:
воротарі - Руслан Нещерет («Динамо», Київ), Кирило Фесюн («Колос», Ковалівка), Олександр Сапутін («Зоря», Луганськ);
захисники - Олексій Сич («Кортрейк», Бельгія), Володимир Салюк («Чорноморець» Одеса), Максим Таловєров (ЛАСК Лінц, Австрія), Олександр Сирота, Костянтин Вівчаренко (обидва - «Динамо», Київ), Арсеній Батагов («Зоря», Луганськ), Олександр Драмбаєв («Зюльте-Варегем», Бельгія), Ростислав Лях («Рух», Львів);
півзахисники - Максим Брагару, Даниїл Алефіренко (обидва - «Чорноморець», Одеса), Артем Бондаренко, Олег Очеретько, Дмитро Криськів (усі - «Шахтар», Донецьк), Іван Желізко («Валмієра», Латвія), Володимир Бражко («Зоря», Луганськ), Микола Михайленко, Кирило Сігеєв (обидва - «Олександрія»), Валентин Рубчинський, Олександр Назаренко (обидва - «Дніпро-1»), Олексій Кащук («Сабах», Баку, Азербайджан);
нападники - Богдан В’юнник («Грацер», Грац, Австрія), Данило Сікан («Шахтар», Донецьк).
Резервний список - Владислав Рибак («Дніпро-1»), Данили Скорко («Олександрія»), Антон Боль, Максим Дячук (обидва - «Динамо», Київ), Марко Сапуга («Рух», Львів), Максим Хлань («Зоря», Луганськ), Ельдар Кулієв («Зіра», Азербайджан).
Фінальний турнір Євро-2023 (U21) пройде з 21 червня до 8 липня в Грузії та Румунії. В ньому братимуть участь 16 команд.
За підсумками жеребкування, яке відбулося 18 жовтня минулого року у Бухаресті, «синьо-жовті» потрапили до групи В, де зустрінуться з Румунією, Іспанією та Хорватією.
Три найкращі команди Євро-2023 (окрім Франції та Англії) отримають путівки на Олімпійські ігри 2024 року.
Фото: uaf.ua.