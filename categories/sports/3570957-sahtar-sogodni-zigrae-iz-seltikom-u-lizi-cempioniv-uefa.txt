Футболісти донецького «Шахтаря» у середу, 14 вересня, зустрінуться з шотландським «Селтіком» у другому турі групового етапу Ліги чемпіонів УЄФА.

Поєдинок «Шахтар» - «Селтік» відбудеться на стадіоні Війська Польського у Варшаві, початок о 19.45 за київським часом, передає Укрінформ.
Гру обслуговуватиме суддівська бригада зі Швеції на чолі із Гленном Нюбергом.
В іншому матчі квартету F іспанський «Реал» на «Сантьяго Бернабеу» у Мадриді зіграє з німецьким «Лейпцигом».
Нагадаємо, у першому турі основної сітки Ліги чемпіонів «Шахтар» у гостях розгромив «Лейпциг» (4:1), а «Селтік» вдома програв «Реалу» (0:3).