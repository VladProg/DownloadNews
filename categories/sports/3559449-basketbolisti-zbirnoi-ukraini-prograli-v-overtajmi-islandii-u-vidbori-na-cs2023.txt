Чоловіча збірна України з баскетболу поступилася команді Ісландії у другому матчі другого раунду кваліфікації чемпіонату світу-2023.

Зустріч пройшла у місті Гапнарфйордур і завершилася в овертаймі на поразкою «синьо-жовтих» з рахунком 88:91 (19:14, 22:22, 14:27, 25:17, 8:11), передає Укрінформ.
Найрезультативнішим у складі команди Айнарса Багатскіса став Святослав Михайлюк - 19 очок, 6 підбирань та 6 результативних передач.
В інших матчах ігрового дня Нідерланди програли Іспанії - 64:86 (24:17, 8:23, 18:28, 14:18), а Італія взяла гору над Грузією - 91:84 (25:19, 18:19, 23:28, 25:18).
Наступний матч збірна України проведе 11 листопада проти команди Нідерландів.
Турнірне становище у групі L: Іспанія - 11 очок, Італія - 11, Ісландія - 10, Грузія - 9, Україна - 7, Нідерланди - 6.
Фото: ФБУ.