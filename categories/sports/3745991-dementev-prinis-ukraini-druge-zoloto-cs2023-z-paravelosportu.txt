Український паравелогонщик Єгор Дементьєв здобув другу золоту медаль на об'єднаному чемпіонаті світу з велоспорту в Шотландії.

Як повідомляє Sport.ua, 36-річний українець переміг в омніумі в паралімпійській категорії С5, передає Укрінформ.
За сумою всіх видів Дементьєв набрав 120 очок, випередивши австрійця Франца Йозефа Лассера і бразильця Лауро Сезара Моуро Шамана.
Це третя медаль і друге «золото» на ЧС-2023. Усі три медалі приніс Україні саме Дементьєв, який напередодні переміг в індивідуальній гонці переслідування.
Фото: Getty Images/Global Images Ukraine.