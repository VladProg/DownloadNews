4 вересня наймолодша футбольна збірна України U16/17 розпочне тренування у Києві.

Під час збору «синьо-жовті» зіграють чотири спаринги. Серед потенційних суперників - українські клуби «Колос», «Дніпро-1», «Шахтар» та «Металіст 1925», передає Укрінформ.
На цей етап підготовки головний тренер команди Володимир Єзерський викликав 26-х виконавців.
Склад юнацької збірної України U16/17:
воротарі - Назар Макаренко («Дніпро-1»), Данило Мойсеєв («Динамо», Київ), Ростислав Баглай («Шахтар», Донецьк);
захисники - Кирило Дігтярь («Металіст», Харків), Олексій Рибак, Даніель Дехтяр, Дем'ян Третяк (усі - «Динамо», Киів), Іван Сльозка (УФК «Кривбас», Дніпро), Євген Дорохін (ДЮСШ-15, Київ), Дмитро Стрільчук («Баварія», Німеччина), Євгеній Рябоконь («Словацько», Чехія);
півзахисники - Олександр Ільченко, Павло Люсін (обидва - «Динамо», Київ), Владислав Резнік («Карпати», Львів), Назар Бондар, Артем Угринчук (обидва - «Рух», Львів), Олександр Каменський («Кривбас», Кривий Ріг), Андрій Павлученко («Епіцентр», Кам'янець-Подільський), Рамір Губенко (УФК «Кривбас», Дніпро), Артем Корж, Алі Халілов (обидва - Дніпро-1»), Богдан Оличенко («Баварія», Німеччина), Амір Акбарі («Дебрецен», Угорщина), Карен Геворкян («Лас-Розас», Іспанія);
нападники - Максим Калінкін («Динамо», Київ), Іван Денисов («Рух», Львів).
Збірна України готується до кваліфікаційного раунду Євро-2024 (U17). У період із 15-го до 21 жовтня «синьо-жовті» зустрінуться з командами Німеччини, Фінляндії та Ліхтенштейну (господар змагань).
Фото: uaf.ua.