Футболісти донецького «Шахтаря» U19 (вік гравців до 19-ти років) з рахунком 2:1 обіграли однолітків з бельгійського «Антверпена» у другому турі групового раунду Юнацької ліги УЄФА.

Зустріч пройшла на «Герман Вандерпуртенстадіоні» бельгійського міста Лір, передає Укрінформ.
М'ячі забили: Kyano Делапорт (14-та хвилина) - у складі господарів; Антон Глущенко (18, з пенальті) та Антон Демченко (73) - в українській команді.
Пізніше сьогодні у матчі другого туру групового раунду Юнацької ліги УЄФА у квартеті H також зустрінуться португальський «Порту» та іспанська «Барселона».
Турнірне становище клубів: «Поту» - 3 очки (після 1-ї гри), «Барселона» - 3 (1), «Шахтар - 3 (2).«Антверпен» - 0 (2).
Фото: shakhtar.com.