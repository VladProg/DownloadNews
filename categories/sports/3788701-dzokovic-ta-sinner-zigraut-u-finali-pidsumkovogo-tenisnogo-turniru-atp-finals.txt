Визначилися учасники вирішального матчу чоловічого Підсумкового тенісного турніру 2023 ATP Finals, який проходить у Турині (Італія).

У фіналі змагань 19 листопада титул розіграють перша «ракетка» світу серб Новак Джокович та італієць Яннік Сіннер (4), передає Укрінформ.
У півфіналі Сіннер переміг «нейтрального» росіянина Данила Медведєва (3) - 6:3, 6:7 (4:7), 6:1, а Джокович завдав поразки іспанцю Карлосу Алькарасу (2) - 6:3, 6:2.
Загальний призовий фонд ATP Finals 2023 складає $15 млн.
Чинним чемпіоном Підсумкового турніру є Джокович, на рахунку якого 6 виграних АТР Finals.
Фото: АТР