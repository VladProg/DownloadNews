Поєдинком між полтавською «Ворсклою» та «Львовом» у п'ятницю, 4 листопада, розпочнеться 11-й тур чемпіонату України з футболу серед команд Прем'єр-ліги.

Стартовий свисток арбітра з Київщини Дениса Шурмана пролунає о 13.00, передає Укрінформ.
У другий ігровий день туру, 5 листопада, зустрінуться луганська «Зоря» та харківський «Металіст» (13.00), «Олександрія» та ковалівський «Колос» (13.00), донецький «Шахтар» та «Інгулець» з Петрового (15.00), харківський «Металіст 1925» та рівненський «Верес» (15.00).
У неділю, 6 листопада, зіграють: «Дніпро-1» - «Минай» - 13.00, «Чорноморець» (Одеса) - «Динамо» (Київ) - 15.00, «Рух» (Львів) - «Кривбас» (Кривий Ріг) - 15.00.
У турнірній таблиці УПЛ лідирує «Дніпро-1» - 25 очок (після 9-ти ігор). Другим йде «Шахтар» - 20 (8), третьою - «Зоря» - 19 (9).