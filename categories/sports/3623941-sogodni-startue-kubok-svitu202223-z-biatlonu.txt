Перший етап Кубка світу з біатлону в Контіолахті (Фінляндія) розпочинається у вівторок, 29 листопада, чоловічою індивідуальною гонкою.

Україну на 20-кілометровій дистанції з чотирма вогневими рубежами представлятимуть Богдан Цимбал (13-й стартовий номер), Антон Дудченко (17), Тарас Лесюк (58), Денис Насико (80) та Артем Прима (100), передає Укрінформ.
Початок гонки о 14.15 за київським часом.
Жіноча індивідуальна гонка на 15 км відбудеться 30 листопада.
У програмі стартового етапу Кубка світу також класичні естафети (1 грудня), спринти (3 грудня) та гонки переслідування (4 грудня).
Фото: biathlonworld.com.