Чоловік першої «ракетки» України Еліни Світоліної - французький тенісист Гаель Монфіс уперше з минулорічного Australian Open дійшов до чвертьфіналу на рівні ATP.

А взагалі на змаганнях ATP Masters Гаель востаннє грав 2021 року у Торонто (Канада), передає Укрінформ.
На нинішньому ж турнірі ATP Masters 1000 у Торонто із призовим фондом $7,622,925 Монфіс у третьому колі обіграв представника Австралії Александара Вукича - 6:4, 6:4.
Наступний матч французький тенісист проведе проти восьмої «ракетки» світу Янніка Сіннера з Італії.
Тенісисти чотири рази грали один з одним і тричі сильнішим був італієць. Останній поєдинок прийшовся на фінал змагань у Софії (Болгарія) 2021 року.
Фото: btu.org.ua.