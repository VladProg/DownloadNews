Визначилися півфінальні пари чоловічого чемпіонату світу з баскетболу, який приймають Індонезія, Японія та Філіппіни.

Володарями заключної путівки до 1/2 фіналу ЧС-2023 стали баскетболісти Канади, які у чвертьфіналі взяли гору над суперниками зі Словенії - 100:89 (26:24, 24:26, 30:21, 20:18), передає Укрінформ.
Путівку у фінал світової першості збірна Канади розіграє з командою Сербії, яка у свою чергу обіграла Литву - 87:68 (24:25, 25:13, 24:17, 14:13).
В іншому півфіналі також 8 вересня зійдуться США та Німеччина.
Матч за 3-тє місце та фінал XIX чемпіонату світу відбудуться 10 вересня.
Фото: TSN.