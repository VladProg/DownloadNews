Суперниця українки не вийшла на татамі.

Анжеліка Терлюга здобула «бронзу» Чемпіонату світу з карате у ваговій категорії до 55 кг, передає Укрінформ.

Суперницею українки у бронзому фіналі стала представниця Ірану Фатема Cаадаті. Іранка не вийшла на татамі через травму, відповідно Терлюга автоматично здобула перемогу у протистоянні. Це перша медаль українки на рівні чемпіонату світу.
У півфіналі Терлюга зійшлася з Івет Горановою з Болгарії. Поєдинок завершився перемогою Анжеліки – 14:11. Однак болгарка подала протест і поєдинок повернули на час 1:17 з рахунком 5:4 на користь Горанової. Причина – на табло не йшов відлік часу.
У повторному з'ясуванні стосунків Терлюга програла з рахунком 4:6.
У своєму Інстаграмі Терлюга звинуватила Міжнародну федерацію карате, що у неї відібрали заслужену перемогу в 1/2 фіналу чемпіонату світу.


Як повідомляв Укрінформ раніше, Заплітний та Чоботар стали бронзовими призерами ЧС.
Фото: Getty Images