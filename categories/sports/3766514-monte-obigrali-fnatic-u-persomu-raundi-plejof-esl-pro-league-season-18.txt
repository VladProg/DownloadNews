У наступній стадії українці зіграють з Complexity.

Українська кіберспортивна організація Monte вийшла у другий раунд плей-оф турніру ESL Pro League Season 18 з CS:GO, передає Укрінформ.

У першому матчі плей-оф Monte обіграли Fnatic з рахунком 2:1 (Anubis – 16:9, Overpass – 12:16, Vertigo – 16:6).

У наступному раунді плей-оф Monte зіграють з Complexity Gaming 27 вересня. Переможець цього протистояння зустрінеться з Team Vitality в 1/4 фіналу.


Ще одна українська організація – Natus Vincere – розпочне виступ у плей-оф зі стадії 1/4 фіналу. Суперник «Народжених перемагати» визначиться за підсумками матчу BIG – Eternal Fire.

Фото: hltv.org