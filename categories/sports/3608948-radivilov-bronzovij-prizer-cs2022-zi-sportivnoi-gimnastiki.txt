Українець завоював медаль в опорному стрибку.

Український гімнаст Ігор Радівілов виборов бронзову медаль на чемпіонаті світу-2022, який проходить у Ліверпулі, передає Укрінформ.

Українець показав третій результат в опорному стрибку, набравши 14,733 бала. Золото у вправі завоював Артур Давтян із Вірменії, срібло – у Карлоса Юло із Філіппін.
Медаль Радівілова – перша для України на чемпіонаті світу-2022 у Ліверпулі. Турнір завершується у неділю, 6 листопада.

Як повідомляв Укрінформ, Ілля Ковтун фінішував сьомим в особистому багатоборстві на ЧС зі спортивної гімнастики
Фото: Getty Image