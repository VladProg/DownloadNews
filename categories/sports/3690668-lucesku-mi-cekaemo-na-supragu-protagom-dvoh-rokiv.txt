Головний тренер «Динамо» Мірча Луческу після матчу 19-го туру УПЛ проти «Львова» (2:0) розповів, чому у цій грі не брав участь форвард Владислав Супряга.

Як передає Укрінформ, з посиланням на офіційний сайт «Динамо».
«Владислав мав операцію у Німеччині, після чого він досі відновлюється. Ми чекаємо на нього вже протягом двох років, і це нелегко для нас. Зараз він не у достатньо хорошій формі, щоб допомогти нам, але ми продовжуємо на нього розраховувати», - сказав Луческу.
У поточному сезоні 23-річний Супряга жодного разу не зіграв за «Динамо».
Як повідомлялося, «Динамо» посідає 4 сходинку в УПЛ, маючи в активі 36 очок після 19 матчів.
Фото: Getty Images