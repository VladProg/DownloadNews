Українка поступилась іспанці Большовій у першому колі змагань.

Українська тенісистка Катерина Байндль зазнала поразки у першому колі турніру WTA 125 в шведському Бостаді, передає Укрінформ.

В 1/16 фіналу Байндль, яка отримала шостий номер посіву, поступилася іспанці Альоні Большовій - 6:3, 5:7, 6:7(4). Поєдинок тривав понад три години.
За весь матч Катерина реалізувала 9 із 20 брейкпоінтів, віддавши суперниці вісім геймів на своїй подачі. Також українка припустилася п’яти подвійних помилок.
Як повідомляв Укрінформ, на початку липня Байндль програла Лейлі Фернандес із Канади у першому колі Вімблдону-2023.

Фото: btu.org.ua