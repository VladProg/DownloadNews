У суботу, 5 серпня, у Лондоні відбудеться благодійний футбольний матч Game4Ukraine на підтримку України.


Гра розпочнеться о 20.00. Її у прямому ефірі покажуть у національному телемарафоні, на MEGOGO, каналах «Спорт 1» і «Спорт 2» та на Setanta, передає Укрінформ.
Виступлять команди зірок світового футболу, які виведуть на поле капітани - українці Андрій Шевченка та Олександр Зінченко.
Поєдинок відбудеться на арені «Стемфорд Брідж». Головна мета - збір коштів на відбудову Михайло-Коцюбинського ліцею в Чернігівській області, який 4 березня 2022 року обстріляли росіяни.
Фото: facebook.com/u24.gov.ua.