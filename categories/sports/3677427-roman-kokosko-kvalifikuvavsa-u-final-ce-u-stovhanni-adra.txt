Це перший фінал для України у цій дисципліні за 23 роки.

Український легкоатлет Роман Кокошко відібрався до фіналу чемпіонату Європи з легкої атлетики у приміщення у штовханні ядра, передає Укрінформ.

На турнірі в Стамбулі Кокошко показав 20,43 м у першій спробі, дві наступні були невдалими.

Результат українця дозволив йому з 7-м результатом вийти до фіналу ЧЄ, який відбудеться 3 березня.

Для 26-річного Кокошко це дебютний чемпіонат Європи. Також це перший фінал для України у цій дисципліні з 2000 року.

Як повідомляв Укрінформ, Україна на Євро-2023 з легкої атлетики представлена 10 атлетами, які представлені в семи дисциплінах.
Фото: Getty Image