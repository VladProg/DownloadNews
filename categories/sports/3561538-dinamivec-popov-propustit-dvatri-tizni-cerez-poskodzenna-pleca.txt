Захисник київського «Динамо» Денис Попов, який отримав травму у матчі чемпіоонату України з «Дніпром-1», вимушений залишитися без футболу орієнтовно на два-три тижні.

Про це повідомляє пресслужба динамівців, передає Укрінформ.
«Два-три тижні за прогнозами лікарів гравцю знадобиться на відновлення після пошкодження зв’язки плеча, якого він зазнав на початку гри чемпіонату України з «Дніпром-1». Протягом певного часу Денис ходитиме з лангетою», - йдеться у повідомленні.
23-річний футболіст ризикує пропустити матч збірної України проти Шотландії у Лізі націй, який запланований на 21 вересня.
Фото: fcdynamo.com.