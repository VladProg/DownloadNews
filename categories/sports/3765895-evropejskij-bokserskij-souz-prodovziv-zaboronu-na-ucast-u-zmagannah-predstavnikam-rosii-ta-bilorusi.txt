Всі члени Ради директорів EBU одноголосно підтримали збереження повного пакету санкцій.

На засіданні Ради директорів у Парижі керівництво EBU продовжило санкції проти російських та білоруських боксерів та офіційних осіб, про це написала віцепрезидентка Ліги професійного боксу України Аліна Шатернікова, передає Укрінформ.
«Моє звернення до членів [Ради директорів] EBU було, як завжди, чітким та зрозумілим кожному, хто поважає мир та безпеку світу: жодних компромісів щодо боксерів, тренерів, суддів з Росії та Білорусі, збереження статусу-кво, тобто боксери виключені з європейського рейтингу, жоден EBU титул не розігрується на території країн-агресорів, російські та білоруські судді, ліцензовані EBU, не запрошуються на змагання.
Президент EBU Пітер Штукі додав, що у питанні ізоляції російських і білоруських спортсменів, функціонерів не може бути жодних компромісів, доки в Україні триває війна. Всі члени Ради директорів EBU одноголосно підтримали збереження повного пакету санкцій», – написала Шатернікова на своїй сторінці у Фейсбуці.

Як повідомляв Укрінформ, керівництво EBU неодноразово заявляло, що не поновлюватиме статус представників Росії та Білорусі, допоки в Україні триває війна.

Фото: facebook.com/AlinaShaternikova