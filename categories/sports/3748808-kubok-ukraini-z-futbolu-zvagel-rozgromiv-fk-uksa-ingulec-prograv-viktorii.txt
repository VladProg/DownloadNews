Триває Кубок України з футболу сезону-2023/24.

Завершилися сім із восьми поєдинків третього попереднього етапу кубкового розіграшу, передає Укрінформ.
До 1/16 фіналу пробилися «Маріуполь», «Звягель», «Епіцентр» (Кам'янець-Подільський), «Гірник-Спорт» (Горішні Плавні), «Вікторія» (Суми), «Лівий берег» (Київ) та «Агробізнес» (Волочиськ).
Результати матчів вівторка:
«Кудрівка» - ФСК «Маріуполь» - 2:2, по пенальті - 6:7
«Прикарпаття» (Івано-Франківськ) - «Епіцентр» (Кам'янець-Подільський) - 1:2
«Звягель» - «ЮКСА» (Київ) - 4:0
«Тростянець» - «Гірник-Спорт» (Горішні Плавні) - 1:2
«Локомотив» (Київ) - «Лівий берег» (Київ) - 0:2
«Інгулець» (Петрове) - «Вікторія» (Суми) - 0:1
«Миколаїв» (Миколаїв, Львівська обл.) - «Агробізнес» (Волочиськ) - 1:3, після додаткового часу.
Останню вакансію до наступної стадії 16 серпня розіграють «Скала 1911» (Стрий) та «Нива» (Тернопіль).
В 1/16 фіналу Кубка України виступлять вісім переможців третього попереднього етапу та вісім клубів Української Прем'єр-ліги (9-16 місця за рейтингом).
Базовий день матчів - 23 серпня.
Фото: uaf.ua.