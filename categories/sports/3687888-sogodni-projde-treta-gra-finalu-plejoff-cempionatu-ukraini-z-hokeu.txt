У понеділок, 27 березня, у Києві відбудеться третій поєдинок фінальної серії плей-офф чемпіонату України між хокеїстами столичного «Сокола» та «Кременчука».


Матч розпочнеться о 18.00, передає Укрінформ.
Як повідомлялося, перші фінальні ігри пройшли у Кременчуку. Спочатку господарі здолали киян в овертаймі (5:4), а в другому матчі з рахунком 1:0 перемогу святкував «Сокіл».
Фінальне протистояння плей-офф XXXI чемпіонату України триватиме до трьох перемог однієї з команд.
Фото: fhu.com.ua.