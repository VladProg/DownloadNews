Футболісти збірної Аргентини стали першими фіналістами XXII чемпіонату світу у Катарі.

Аргентинці на «Національному стадіоні» у Лусаїлі завдали поразки команді Хорватії - 3:0, передає Укрінформ.
Авторами голів стали Ліонель Мессі, який реалізував пенальті на 34-й хвилині, та Рівера Хуліан Альварес Рікардо (39, 69).
Другий фіналіст визначиться 14 грудня у протистоянні чинного володаря титулу Франції та команди Марокко (21.00, «Ель-Байт», Ель-Хаур).
Матч за третє місце за участю Хорватії пройде 17 грудня на арені «Халіфа» у Досі (17.00).
Фінал ЧС-2022 з Аргентиною відбудеться 18 грудня на «Національному стадіоні» у Лусаїлі (17.00).
Аргентина ушосте виступить у вирішальному матчі чемпіонату світу, здобувши «золото» у 1978 та 1986 роках.

Фото: Getty Images.