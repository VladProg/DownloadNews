Закарпатський «Минай» здобув перемогу над харківським «Металістом» у поєдинку 14-го туру чемпіонату України з футболу серед команд Прем'єр-ліги (УПЛ).

Зустріч на стадіоні «Минай» завершилася на користь господарів з рахунком 1:0, передає Укрінформ.
Успіх закарпатцям приніс гол Олега Вишневського, якому на 87-й хвилині асистував Тарас Дмитрук.
В іншому матчі ігрового дня «Кривбас» у Кривому Розі сьогодні приймає харківський «Металіст 1925».
У понеділок, 21 листопада зіграють «Інгулець» із Петрового та «Львів» (12.00), рівненський «Верес» та київське «Динамо» (14.00).
Матч «Рух» (Львів) - «Чорноморець» (Одеса) перенесено.
Результати попередніх поєдинків туру:
«Зоря» (Луганськ) - «Олександрія» - 4:1
«Дніпро-1» - «Шахтар» (Донецьк) - 2:1
«Колос» (Ковалівка) - «Ворскла» (Полтава) - 1:2.
У турнірній таблиці УПЛ лідирує «Дніпро-1» - 35 очок (після 13 ігор). Другим йде «Шахтар» - 27 (12), далі - «Зоря» - 26 (13), «Динамо» - 23 (12) та «Олександрія» - 23 (12).