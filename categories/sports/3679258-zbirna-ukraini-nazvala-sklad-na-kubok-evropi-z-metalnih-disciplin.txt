11-12 березня у португальській Лейрії відбудеться розіграш Кубка Європи з метальних легкоатлетичних дисциплін.

За нагороди змагатимуться 18 українських атлетів, передає Укрінформ.
У рамках Кубка Європи в Португалії визначатимуть переможців дорослих та молодіжних (вікова категорія - до 23 років) дисциплін.
Українська збірна вирушатиме на Кубок Європи з лідерами команди у складі. Зокрема, до заявки потрапив бронзовий призер Євро зі штовхання ядра у приміщенні Роман Кокошко, володарі найкращих результатів чемпіонату України Артур Фельфнер (метання списа) та Михайло Кохан (метання молота) та бронзова призерка Кубка Європи 2019 року Ірина Климець (метання молота).
Склад України на Кубок Європи з метальних дисциплін
Чоловіки:
Штовхання ядра. Роман Кокошко, Ігор Мусієнко
Штовхання ядра U23. Станіслав Чирва
Метання диска. Олексій Кирилін
Метання молота. Михайло Гаврилюк
Метання молота U23. Михайло Кохан
Метання списа. Микола Калюш
Метання списа U23. Артур Фельфнер
Метання диска U23. Михайло Брудін
Жінки:
Штовхання ядра. Софія Ромасюк
Штовхання ядра U23. Марія Ларіна
Метання диска. Карина Авраменко
Метання диска U23: Марія Стрілець
Метання молота. Ірина Климець, Олена Хамаза
Метання молота U23. Валерія Іваненко-Кириліна
Метання списа. Ганна Гацько
Метання списа U23. Еріка Лукач.
На фото: Роман Кокошко/uaf.org.ua.