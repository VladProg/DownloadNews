Українська тенісистка Леся Цуренко виступить у кваліфікації змагань WTA 250 у місті Монтеррей (Мексика) із призовим фондом $259,303.

Цуренко (№100 WTA) отримала другий номер посіву і в першому раунді зустрінеться з Каміллою Розателло (239) з Італії, передає Укрінформ.
Основна сітка турніру Abierto GNP Seguros триватиме з 27 лютого по 5 березня.
Нинішнього тижня Леся виступала на змаганнях WTA 250 у Мериді (Мексика), де пробилася до основної сітки, але не змогла дограти матч першого кола через травму.
Фото: Getty Images.