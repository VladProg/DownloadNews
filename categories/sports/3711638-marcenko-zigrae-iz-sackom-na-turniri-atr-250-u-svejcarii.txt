Українські тенісисти зустрінуться у першому раунді відбору до змагань у Женеві.

Завтра, 20 травня, відбудеться матч першого раунду кваліфікації ґрунтового турніру серії АТР 250 у Женеві (Швейцарія) між українськими тенісистами Іллею Марченком (АТР 321) та Віталієм Сачком (АТР 282), передає Укрінформ.

Раніше вони грали між собою в 2019 році в першому раунді на челенджері в Ісманінгу (Німеччина). Тоді перемогу святкував Сачко. Гра завершилася з рахунком 7:6 (10:8), 6:3.
Поєдинок між Іллею та Віталієм заплановано на 15:00 за Києвом. Переможець зустрічі у фіналі відбору зіграє з Алессандро Джаннессі (АТР 230) з Італії або Денисом Євсєєвим (АТР 296) із Казахстану.

Як повідомляв Укрінформ, Ангеліна Калініна вперше у кар'єрі зіграє фінал турніру Жіночої тенісної асоціації (WTA) - Internazionali BNL d’Italia - у Римі (Італія)
Фото: btu.org.ua