Федерація баскетболу України оголосила про проведення чемпіонату України з баскетболу 3х3 влітку 2023 року серед чоловічих та жіночих команд, а також у категорії U16.

Загалом заплановано п’ять турів. Перший з них має відбутися 1-2 липня в Івано-Франківську, передає Укрінформ.
Змагання відбуватимуться на відкритому баскетбольному майданчику у Парку Шевченка та на встановленому баскетбольному корті, на площі, біля міського озера (вул. Гетьмана Мазепи). У разі несприятливих для проведення змагань погодних умов, матчі проходитимуть у спортивному комплексі Відокремленого структурного підрозділу «Івано-Франківський фаховий коледж фізичного виховання Національного університету фізичного виховання і спорту України».
1 липня в Івано-Франківську відбудеться фінал Кубку України серед жінок.
Проведення другого туру чемпіонату України серед дорослих, а також в категорії U-16 заплановано на 8-9 липня у Києві.
Участь у змаганнях можуть взяти, як професійні клуби так і аматори.
Фото: fbu.ua.