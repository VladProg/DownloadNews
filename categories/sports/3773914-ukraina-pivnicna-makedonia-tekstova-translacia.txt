Онлайн-трансляція відбіркового матчу чемпіонату Європи з футболу між національними збірними України та Північної Македонії.

Україна - Північна Македонія
2:0
Основні статистичні показники матчу(Україна - Північна Македонія): володіння м'ячем(51:49), удари(18:13), удари в площину воріт(7:5), кутові(11:3), фоли(12:4), жовті картки(2:2).
Матч завершено!!!
90+5. Гоооооооооооооол!!!!!!!! Караваєв отримав м'яч на фланзі і побачив вихід з воріт Дімітрієвскі! Не довго думаючи Сашко відправив м'яч у пусті ворота македонців! 2:0!!!
90+4. Ще один "гірчичник" для Адемі.
90+2. Серафімов отримав жовту картку за жорстку гру!
90. Арбітр додав 6 хвилин до основного часу матчу!
89. Матвієнко-Степаненко взяли Барді у "бутерброд"! Не дуже естетично, але надійно!
88. Македонці намагаються атакувати уже протягом 5 хвилин! До воріт так і не дійшли. Аби не наврочити! Подвійна заміна у Реброва: Сваток і Караваєв замінили Судакова і Мудрика!
87. Малиновський поки грає здебільшого у захисті! Не те, що ми очікували, але відбирати теж комусь потрібно!
86. Македонці намагаються йти вперед, але чи вистачить їм здоров'я на це?!
85. Розпочинаються чемпіонські хвилини матчу!
82. Мудриу лежить на газоні після зіткнення з опонентом!
81. Судаков завдав потужного удару в кут, але кіпер македонців діяв надійно!
80. Українці взяли гру під контроль. Судаков як професор намагався п'яткою віддати у штрафному майданчику Дімітрієвскі, але пас перехопили!
79. Елмас намагався створити гостроту, але наші хлопці контролюють зіркового супротивника!
78. З двома опорними півзахисниками Україна виглядає більш цілісною у захисті!
77. Мудрик вирвався на ударну позицію і зовсім не влучив у лівий кут воріт!
76. Здається, що українці вирішили зберегти результат!
75. Подвійна заміна у збірної України: Зінченко пішов з поля, Сидорчук - зайшов, замість Довбика - Яремчук!
73. Трубін впевнено нейтралізував подачу в кут. Молодчина!!!
71. Македонці знову намагаються атакувати на ворота Анатолія Трібіна!
70. Барді відчайдушно завдав удару по воротах, але м'яч пройшов вище воріт!
69. Судаков намагався обіграти двох опонентів у центрі поля, але Георгія доволі легко обкрадають. Не варто полишати спроби накручувати суперників, чоловіче! Ти точно здатен на це!
68. Вітаємо на полі, Руслане! Малиновський жорстко сфолив проти опонента і заробив першу жовту картку!
67. Довбик намагається підловити захисників македонців на помилці, але ті поки діють надійно!
66. Заміна у "синьо-жовтих": Зубкова змінив Малиновський!
65. Македонці намагаються організувати атаку, але українці контролюють гру!
64. Мудрик намагався подати у штрафний майданчик, але м'яч вийшов на кутовий.
63. Малиновський готується вийти на поле! Час довести свою профпридатність!
62. Гра переходить у нервову фазу. Перевага українців доволі маленька!
61. Судаков замахнувся на дубль, але підвів вогкий газон! Георгій банально підслизнувся і не зміг завдати акацентованого удару!
60. Матвієнко довгим кросом у стилі пірло знайшов Зубкова. Сашко м'яч обробив, але того вибили з-під ніг.
59. Після подачі Зінченка Матвієнко пробив головою у поперечку! Небезпечно! Такі моменти необхідно реалізовувати!
58. Черговий змарнований епізод від укранців!!! Довбик у контратаці відірвався від переслідувачів і відпасував на Мудрика! Михайло натомість переграти голікіпера не зміг!
57. Овва! Мусліо намагався забити гол-красень ударом ножничками через себе, але м'яч зрадливо звалився з ноги!
55. Елмас обіграв декілька українців і сам загнав себе до кута поля, звідки креативити щонайменше важко!
54. Степаненко спробував завдати удар правою, але його задум зрозуміли всі, зокрема і македонці!
53. Чурлінов намагався заробити пенальті, але Степаненко спокійно виштовхнув його за поле!
52. Несіть валідол!!! Чурлінов самотужки прорвався до воріт Трубіна, але Анатолій здійснив прекрасний сейв і врятував свою команду!
51. Таке необхідно забивати, Артеме! Довбик вийшов на побачення з Дімітрієвскі, але не зміг влучити у площину воріт!
50. Степаненко у притаманному для себе стилі вирізає м'яч з-під ніг суперників!
49. Поки саме зусиллями Елмаза македонці намагаються розвивати свої атаки! Очевидно, що українці знають про можливості цього молодого чоловіка!
48. Елмаз креативно віддав розрізний пас на фланг, але Миколенко в останній момент перехопив передачу!
47. Судаков і Конопля змогли зупинити Елмаза! Українці намагаються щільно зустрічати опонентів!
46. Македонці відновили гру з центру поля! Підопічні Мілевскі намагаються одразу організувати атаку, але не сталося, як гадалося!
45. Подвійна заміна після перерви у македонців: Дімоскі і Чурлінов змінили на полі Асковскі і Манева!
Другий тайм розпочався!!!
Основні статистичні паказники першого тайму(Україна - Північна Македонія): володіння м'ячем(60:40), удари(8:7), удари в площину воріт(3:3), кутові(5:1), фоли(6:3).
Перерва!!!
45. Надмірна активність Михайла подобається, а ось егоїзм - ні! Здається, що він не бачить партнерів по команді! Або не хоче бачити! Арбітр додав дві хвилини до основного часу першого тайму!
44. Мудрик зробив різку подачу у штрафний! М'яч після рикошету ледь не залетів у лівий нижній кут Дімітрієвскі!
43. Елмас намагався влучити у дальній кут Трубіна, але м'яч пройшов суттєво вище дев'ятки!
42. Фінальні хвилини тайму запам'ятають швидкими атаками без центру поля!
41. Довбик намагався знайти м'яч біля стійки чужих воріт, але той зрадливо пішов за поле!
40. Мудрик знову намагається обкрутити всю планету! Поки не вистачає йому везіння у фінальній частині, але дорогу опанує той, хто йде!
39. Степаненко не встиг наздогнати м'яч, який йому викотили під удар, і у підкаті філігранно відпасував на Зубкова! Продовження в атаки не було!
38. Суворого погляду Реброва вистачило, щоб стабілізувати гру!
37. Забарний заблокував черговий удар македонців по воротах Трубіна! Зараз тримають такі собі валідольні хвилини!
36. Ситуація змушує задуматися над концентрацією! Не варто недооцінювати опонентів!
35. Небезпечно!!! Міовскі отримав м'яч після довгого кросу, зміг обробити пас, обіграти Матвієнка і пробити прямо у Трубіна!!! Толя - це професор!!! Після цього Трубін парирував удар Ашковскі! Браво!
34. Українці діють максимально компактно у захисті! Півзахисник македонців зіштовхнувся із монолітною синьо-жовтою стіною!
33. Мудрик сьогодні, як то кажуть, on fair!!! Михайло без жалю вовтузить кожного, хто насмілиться відібрати у нього м'яч!
32. Степаненко на правах капітана намагається заспокоїти дещо збуджених після голу українців! Саме так виглядає досвід!
31. Перер македонцям необхідно розкриватися і йти вперед, якщо вони хочуть зачепитися за переможний або хоча б нічійний результат!
29. Це не збіг, а досвід! Гоооооооооооол!!!!!! Георгій Судаков завдав удару з меж штрафного майданчика суперника! Через рекошет Дімітрієвскі і м'яч полетіли у різні кути воріт!!! 1:0, пані та панове!!!
28. Україїнці довго готують наступну атаку, намагаючись намацати слабке місце в обороні македонців! Наскільки ж Судаков у порядку!
27. Сергій Ребров повністю сконцентрований на перебігу подій на полі! Особливого невдоволення на його обличчі немає!
26. До вашої уваги домашня заготовка гравців "Шахтаря"! Конопля відпасував на Зубкова, а той в один дотик пробив! Влучив у Довбика! В Артема складно не влучити!
25. Македонці отримали можливість потримати м'яч! Схоже, що українці зовсім не проти такого розвитку подій!
24. Трубін ледь не вперше отримав можливість відчути м'яч! Ми переконані, що подібна тенденція повинна зберегтися!
23. Конопля завдав удару по воротах! Для статистики згодиться!
22. Мудрик вчергове намагався обіграти усіх, ледь не арбітра зокрема, але загострити гру не вдалося!
21. Забарний, як справжній форвард, підставився під поштовх і заробив грамотний фол! Досвід АПЛ дається в знаки!
20. Мудрик завдав удару убік воріт Дімітрієвскі, але поки невдало!
19. Аліоскі дали зрозуміти, що розбігатися флангом не вийде! Македонця "солодко" зустрів Зубков!
18. Мудрик намагався самотужки прорватися на перспективну для удару позицію, але його гуртом заблокували!
17. Зінченко перспективно подав у штрафний майданчик суперника, але на довгий пас півзахисника ніхто не відгукнувся!
16. Мудрику перевірили гомілкостоп за надмірну впевненість у власних силах. На жаль, але МИхайла по нагах б'ють часто!
15. Мудрик обігнав суперника на фланзі і вийшов сам-самісінький до лівої стійки Дімітрієвскі! Удар пройшовся прямо у голкіпера! Очевидно, Михайло діяв точно так само, як і Довбик.
14. Окремо варто відзначити Зінченка! Сашко повністю контролює швидкість гри українців!
13. Українці заспокоїли гру і продовжують диктувати свій темп!
12. Миколенко не зміг вибити м'яч біля своїх воріт і подарував супернику можливість організувати атаку! Елезі у підсумку пробив, але м'яч пішов високо над воротами!
11. Перший момент для українців організував Артем Довбик! Вн отримав м'яч на фланзі, обіграв опонента і намагався прошити кіпера потужним ударом у ближній кут! Дімітрієвскі уважно нейтралізував загрозу! Стає дедалі цікавіше!
10. З голкіпером македонців все добре! Футбол - це важливо, але здоров'я важливіше!
9. Голкіпер македонців Дімітрієвскі отримав ушкодження після, на першгий погляд, чистого виходу з воріт! Медична бригада вийшла на поле!
8. Мудрик намагався дещо самовпевнено закрутити м'яч у ворота, але Дімітрієвскі діяв надійно! Варто окремо згадати про трибуни! Ареною лунає улюблена пісня харківських фанатів про російського диктатора! Слава бійцям спецпідрозділу "Кракен"!
7. Миколенко технічно обіграв візаві по лінії захисту і намагався подати у штрафний майданчик суперника, але подачу заблокували! Перший кутовий!
6. Північна Македонія поки лише імітує активний пресинг! Українські півзахисники спокійно виходять з-під пресингу! Більшість атак "синьо-жовті" будують правим флангом!
5. Степаненко опускається на лінію центральних захисників, щоб допомогти захисникам розпочинати атаки! Мудрик тим часом вперше пішов в обіграш, але поки невдало!
4. Зубков отримав непоганий пас на фланзі, але його передачу на Довбика заблокували! Поки команди лише приглядаються один до одного! Відчувається, що Україна - фаворит зустрічі! Можливо, ми просто заангажовані!
3. Конопля увійшов у гру з фолу проти Аліовскі! Юхим одразу ж дає зрозуміти, що легко суперникам не буде!
2. Попри номінальність статусу господарів, Україна відчуває підтримку фанатів! Уболівальники зовсім не замовкають!
1. Українці розпочали матч з довгого кросу на Довбика, але македонці спокійно вибили м'яч. "Синьо-жовті" взяли м'яч під контроль!
Матч розпочався!!!
15:58. Команди вийшли на поле! Лунає гімн України! Просимо згадати наших захисників і захисниць, які на фронті відстоюють нашу незалежність! Українці вийшли на гру з дітьми, які втратили батьків на російсько-українській війні!
15:55. Перед матчем гімн України виконає соліст гурту "Без Обмежень" Сергій Танчинець!













Переглянути цей допис в Instagram






















Допис, поширений Сергій Танчинець (@sergii_tanchynets)



15:51. Матч між Україною і Північною Македонією висвітлюватимуть 70 акредитованих журналістів та 40 фотокореспондентів.
P.S. І Укрінформ:)

15:50. Сьогодні Україна гратиме номінально домашню гру у чеській Празі на стадіоні "spet ARENA".

15:45. Ситуація у групі С до вашої уваги! Перемога сьгодні потрібна обом командам! Віримо, що здобуде вікторію саме Україна!

15:42. Ми з вами змогли пройти у роздягальню команд! Українці зіграють у синьому комплекті форми.


Фото Олександра Гливинського


15:40. Стартова одинадцятка збірної Північної Македонії: Дімітрієвскі - Манев, Серафімов, Мусліу - Аліоскі, Барді, Атанасов, Елезі, Ашковскі - Ельмас, Міоскві.
15:35. До вашої уваги стартовий склад збірної України на гру: Трубін - Конопля, Забарний, Матвієнко, Миколенко - Степаненко, Зінченко, Судаков - Зубков, Довбик, Мудрик.













Переглянути цей допис в Instagram






















Допис, поширений УКРАЇНСЬКА АСОЦІАЦІЯ ФУТБОЛУ (@uafukraine)



15:32. Наша редакція підготувала для вас анонс поєдинку! У ньому ви зрозумієте, чому результат сьогоднішнього матчу може бути не настільки очевидним, як здається спершу!
15:30. Добрий день, дорогі друзі! Соогодні ми разом з вами споглядатимемо матч 7-го туру кваліфікації до чемпіонату Європи-2024 між Україною і Північною Македонією!













Переглянути цей допис в Instagram






















Допис, поширений УКРАЇНСЬКА АСОЦІАЦІЯ ФУТБОЛУ (@uafukraine)



14 жовтня 2023 року. Прага (Чехія), стадіон epet ARENA. Початок матчу - о 16.00. Температура повітря +18С.
Ласкаво просимо до Праги на поєдинок чергового туру відбіркової стадії чемпіонату Європи-2024 з футболу, в якому зустрічаються національні збірні України та Північної Македонії.
Стартові склади:
Україна - Трубін, Конопля, Забарний, Матвієнко, Миколенко, Степаненко, Зінченко, Судаков, Зубков, Довбик, Мудрик.
Головний тренер - Сергій Ребров.
Північна Македонія - Дімітрієвскі, Манев, Серафімов, Мусліу, Аліоскі, Барді, Атанасов, Елезі, Ашковскі, Ельмас, Міоскві.
Головний тренер - Благоя Милевський.
Арбітр - Славко Вінчич (Словенія).
Суперники зустрічалися шість разів. Статистика України з Північною Македонією - 4 перемоги, 1 нічия, 1 поразка.
В іншому матчі відбіркової групи С на «Стадіо Сан-Нікола» в Барі Італія о 21.45 прийматиме Мальту.
Турнірне становище: Англія - 13 очок (після 5-ти ігор), Італія - 7 (4), Україна - 7 (5), Північна Македонія - 7 (5), Мальта - 0 (5).
Фото: uaf.ua.