Іван Струк на перегляді в лондонський клуб обігнав навіть сина Андрія Шевченка.

15-річний українець Іван Струк підписав контракт із лондонським футбольним клубом «Челсі», повідомляє прес-служба Чортківської міської ради, передає Укрінформ.

Угода розрахована на 2 роки.
Наразі Іван проживає у Великій Британії. Він грає на позиції півзахисника.
Повідомляється, що на останньому перегляді молодих футболістів, який організовував лондонський клуб, із дев'яти хлопців, які демонстрували свої навички та вміння, контракт запропонували лише Івану Струку. Зазначимо, що на перегляді також був один із синів Андрія Шевченка.
До речі, батько 15-річного Івана Ігор Струк та дідусь хлопця виступали за чортківський «Кристал» та тернопільську «Ниву», а дідусь ще й за івано-франківський «Спартак».

Фото: chortkivmr.gov.ua