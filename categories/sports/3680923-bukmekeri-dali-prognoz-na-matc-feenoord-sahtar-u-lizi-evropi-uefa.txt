У Лізі Європи УЄФА в четвер, 16 березня, відбудуться поєдинки у відповідь 1/8 фіналу сезону-2022/23.

Як повідомляв Укрінформ, футболісти донецького «Шахтаря» зустрінуться в гостях із нідерландським «Феєноордом».
У майбутній грі букмекери, зокрема, Parimatch, віддають перевагу господарям зустрічі.
Успіх «Шахтаря» оцінюється коефіцієнтом 7,00, нічия - 4,40, перемога «Феєноорда» - 1,50.
Матч «Феєноорд» - «Шахтар» пройде на арені «Де Кейп» у Роттердамі, початок о 19.45 за київським часом.
Нагадаємо, у першому поєдинку у Варшаві команди зіграли внічию 1:1.
Переможець протистояння за сумою двох матчів вийде до чвертьфіналу турніру.
Фінал Ліги Європи УЄФА пройде 31 травня на стадіоні імені Ференца Пушкаша у Будапешті (Угорщина).
Фото: ФК «Шахтар».