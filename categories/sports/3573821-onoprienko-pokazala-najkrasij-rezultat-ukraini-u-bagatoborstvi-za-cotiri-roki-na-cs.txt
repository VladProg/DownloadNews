Українка посіла 4 місце на змаганнях.

Українська гімнастка Вікторія Онопрієнко показала найкращий результат України у багатоборстві за чотири роки, повідомляє Укрінформ.
Результат українки - 125.05 балів загалом за виступи з обручем, м'ячем, булавами та стрічкою
Востаннє українка підіймалася так високо в багатоборстві в 2018-му, коли Влада Нікольченко фінішувала четвертою.
Загалом Україна вчетверте поспіль увійшла до топ-5 чемпіонату світу в цій дисципліні. Востаннє Україна здобувала медаль багатоборства в 2014 році. Тоді Ганна Різатдінова виборола «бронзу».
Україна вперше в історії була представлена у фіналі багатоборства лише однією гімнасткою. Другий результат серед українок показала Поліна Каріка – 29-те місце у кваліфікації.
Фото: Getty Images