Для дніпрян ця перемога стала восьмою у сезоні.

«Дніпро» здобув восьму перемогу в регулярному чемпіонаті Суперліги, перегравши вдома «Рівне-ОШВСМ» з рахунком 83:73, передає Укрінформ.

Гості впевнено розпочали гру, вигравши першу чверть 21:14. В другій чверті «Дніпро» скорочував своє відставання, але «Рівне» кожного разу повертав собі перевагу в 5-8 очок. На початку третьої чверті дніпряни зробили ривок 10:0, взявши під свій контроль гру. За 4 хвилини до кінця десятихвилинки після дальнього влучання Джойнера рахунок востаннє зрівнявся – 56:56. Далі «Дніпро» почав нарощувати перевагу і без проблем в останній чверті довів гру до перемоги.






«Рівне» поступилось «Дніпру» в Суперлізі / Фото Микола М'якшиков, Укрінформ



































Найкращим у «Дніпра» став капітан Станіслав Тимофеєнко, який до 20 очок додав 9 підбирань. У «Рівного» 18 очок на рахунку Джойнера, Ромелу Сміт до 14 очок додав 8 підбирань.

«Дніпро» залишається непереможним в чемпіонаті, а «Рівне» зазнає третьої поразки.


Завтра, 11 листопада, «Рівне-ОШВСМ» в Дніпрі зіграє проти «Кривбасу».