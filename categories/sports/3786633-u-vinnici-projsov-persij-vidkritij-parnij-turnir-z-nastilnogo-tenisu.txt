У вінницькому спортивному клубі «Здоров’я» пройшов прем'єрний відкритий парний турнір, присвячений створенню Вінницької міської федерації настільного тенісу.

Участь у змаганнях взяли 25 пар з Вінниці, Хмельницького, Житомира, Бершаді, Козятина, Калинівки, Бердичіва, Ладижина, Могилів-Подільського, Тростянця та Жмеринки, передає Укрінформ.
На відкритті турніру з вітальними словами виступили голова комітету з фізичної культури та спорту Вінницької міської ради Сергій Краєвський, виконавчий директор відділення НОК у Вінницькій області Сергій Піхта та заступник голови Вінницької районної ради Григорій Дерун.
Майтри малої ракетки змагалися у підгрупах, а переможці - у фіналі.
У головному фіналі перемогу здобула пара Юрій Гара та Олександр Грицюк з Хмельницького. Другим був дует Максим Рубанов та Іван Гайсин (Вінниця-Ладижин), третім - Влад Мурзін та Ілля Парнивода (Вінниця).
Призери турніру були нагороджені грамотами, медалями та грошовими преміями від Вінницької міської федерації тенісу настільного.
Фото: noc-ukr.org.