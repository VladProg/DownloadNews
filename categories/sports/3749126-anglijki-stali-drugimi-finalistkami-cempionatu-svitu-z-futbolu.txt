У середу на жіночому чемпіонаті світу з футболу в Австралії та Новій Зеландії пройшов другий півфінальний поєдинок.

Збірна Англії перемогла у Сіднеї команду Австралії - 3:1 і виступить у фінальному матчі дев'ятого за ліком жіночого Мундіалю, передає Укрінформ.
Голи: Елла Енн Тун (36-та хвилина), Лорен Гемп (71), Алессія Руссо (85) - Саманта Керр (63).
Раніше визначився перший фіналіст. Іспанія в Окленді обіграла Швецію - 2:1.
Фінал Іспанія - Англія відбудеться у Сіднеї 20 серпня.
19 серпня команди Швеції та Австралії розіграють у Брисбені бронзові нагороди.
Фото: supersport.com.