Прапори будуть присутні на арені лише у віртуальній формі.

Міжнародна федерація важкої атлетики (IWF) заборонить фізичну присутність державних прапорів на урочистих спортивних церемоніях, повідомляє Inside the Games, передає Укрінформ.
Рішення ухвалили після інциденту у вірменському Єревані, де у квітні відбувся важкоатлетичний чемпіонат Європи. Під час церемонії відкриття змагань чоловік підпалив прапор Азербайджану та забрав його зі сцени. Внаслідок інциденту азербайджанську команду відкликали з турніру.
Відтепер державні прапори на церемоніях не зможуть перебувати в руках осіб, а будуть зображатися на екранах спортивних арен. Відповідну норму офіційно запровадять на наступному засіданні конгресу Федерації.

Як повідомляв Укрінформ, збірна України закінчила Євро-2023 у Єревані з вісьмома нагородами та посіла четверте місце медального заліку.
Фото: Getty Image