У чвертьфіналі українки зіграють із Польщею.

Жіноча збірна України з баскетболу (3х3) пробилася у плей-оф етапу Світової ліги в азербайджанській Астарі, передає Укрінформ.

В складі «синьо-жовтих» виступають Христина Філевич, Оксана Моллова, Вероніка Космач та Міріам Уро-Ніле.
Україна на старті групового етапу обіграла Німеччину. У матчі за перше місце у групі А Україна перемогла Єгипет – 20:12. «Синьо-жовті» після успішного старту (5:0) поступалися рахунком (9:11), проте зуміли зібрано провести кінцівку матчу.
Україна вийшла у плей-оф з першого місця у групі. У чвертьфіналі українки зіграють із Польщею. Матч розпочнеться завтра, 21 травня, о 13:05 за Києвом.


Фото: fbu.ua