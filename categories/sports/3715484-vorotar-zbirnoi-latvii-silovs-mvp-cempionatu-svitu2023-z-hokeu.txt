Найбільш цінним гравцем (MVP) чемпіонату світу-2023 з хокею став воротар збірної Латвії Артурс Шиловс.

22-річний воротар провів на ЧС-2023 10 матчів. У середньому він пропускав 2,2 шайби, а показник відбитих кидків у Шиловса становив 92,1%, передає Укрінформ.
До символічної збірної світової першості, окрім Шиловса, увійшли захисники МакКензі Вігар (Канада) та Моріц Зайдер (Німеччина), форварди Джон Петерка з Німеччини, американець Рокко Грімальді і Доміник Кубалік з Чехії.
Як повідомляв Укрінформ, чемпіоном світу-2023 з хокею стали канадці, які у Тампере обіграли у фіналі команду Німеччини - 5:2.
Латвія у грі за третє місце в овертаймі перемогла США - 4:3.
Фото: www.vancouverisawesome.com.