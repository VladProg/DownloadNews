У Лізі чемпіонів УЄФА у вівторок, 14 березня, визначаться чергові чвертьфіналісти сезонк-2022/23.

В матчах у відповідь 1/8 фіналу англійський «Манчестер Сіті» зустрінеться з німецьким РБ «Лейпциг» (перша гра - 1:1), а португальский «Порту» зійдеться з італійським «Інтером» (0:1), передає Укрінформ.
Заключні путівки до чвертьфіналу 15 березня розіграють іспанський «Реал» та англійський «Ліверпуль» (5:2), італійський «Наполі» та німецький «Айнтрахт» (2:0).
Як повідомлялося, до 1/4 фіналу розіграшу минулого тижня кваліфікувалися португальська «Бенфіка», англійський «Челсі», німецька «Баварія» та італійський «Мілан».
Жеребкування 1/4 та 1/2 фіналу Ліги чемпіонів УЄФА відбудеться 17 березня.