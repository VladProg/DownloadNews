До заявки потрапили 18 гандболісток.

Заявку команди опублікувала пресслужба Федерації гандболу України, передає Укрінформ.
Україна вперше за 14 років кваліфікувалася до фінальної частини світової першості з гандболу, де окрім медалей змагатиметься за путівку на Олімпіаду-2024. Суперниками українок у групі стануть Бразилія, Іспанія та Казахстан.
Склад збірної України на ЧС-2023:
Воротарки: Юдіт Балог («Вашаш», Угорщина), Марія Гладун («Локомотива», Хорватія), Вікторія Салтанюк («Кобежице», Польща).
Центральні: Мар’яна Маркевич («Галичанка»), Тамара Смбатян («Альба Фехервар», Угорщина).
Ліві півсередні: Каріна Соскида та Ірина Компанієць (обидві – «Ювента», Словаччина), Юлія Андрійчук («Міовень», Румунія), Тетяна Поляк («Галичанка»).
Права півсередня: Євгенія Когуч («Ювента», Словаччина).
Ліві крайні: Марина Коновалова, Олеся Дяченко (обидві — «Галичанка»).
Праві крайні: Мілана Шукаль, Катерина Козак (обидві — «Галичанка»).
Лінійні: Ірина Прокоп’як («Галичанка»), Анастасія Мелекесцева («Кобежице», Польща), Андріяна Науменко («Залеу», Румунія), Каріна Колодюк («Карпати»).

Попередній раунд ЧС-2023 Україна розпочне у середу, 29 листопада, матчем проти Бразилії. Для виходу в основний груповий етап чемпіонату світу збірна України має потрапити до топ-3 своєї групи.
Фото: handball.net.ua