У Львові сьогодні, 16 жовтня, відбудеться центральний матч 7-го туру футбольної Прем'єр-ліги України між київським «Динамо» та донецьким «Шахтарем».

Як повідомляє пресслужба ФК «Динамо», кияни на зустріч із «гірниками» вийдуть у домашньому комплекті екіпірування біло-блакитного кольору, воротар киян зіграє у салатовому, передає Укрінформ.
«Шахтар» проведе матч у своїй класичній формі оранжево-чорного кольору. Воротар донецького клубу одягне екіпірування бордового кольору.
Поєдинок на стадіоні «Арена Львів» розпочнеться о 17.00.
Фото: Instagram.