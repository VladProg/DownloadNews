П'ять медалей та дві олімпійські ліцензії - такий підсумок виступу збірної України на чемпіонаті світу з боротьби.

Змагання проходили у столиці Сербії Белграді, передає Укрінформ.
Віцечемпіонкою світу у ваговій категорії до 59 кг, здобувши свою п'яту нагороду світового гатунку, стала Юлія Ткач.
«Бронзу», а разом з нею і путівки до олімпійського Парижа-2024 вибороли Ірина Коляденко (до 62 кг) та Жан Беленюк (до 87 кг).
На третю сходинку п'єдесталу пошани зійшли Ярослав Фільчаков (до 82 кг) та Василь Михайлов (до 79 кг).
Фото6 uww.org.