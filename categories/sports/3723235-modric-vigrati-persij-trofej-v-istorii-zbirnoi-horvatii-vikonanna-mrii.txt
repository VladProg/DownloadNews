Капітан національної футбольної збірної Хорватії Лука Модрич прокоментував вихід команди у фінал Ліги націй. 37-річний півзахисник був визнаний найкращим гравцем матчу проти Нідерландів (4:2).

37-річний хавбек зазначив, що прагнутиме виграти перший трофей в історії хорватської збірної, передає Укрінформ.
«Ми провели блискучий матч. Після того як Крамарич забив, ми включили максимальні обороти і зіграли дуже добре. Шкода, що пропустили м'яч на останній доданій хвилині, але потім знову показали свій характер у додатковий час. Перемога у фіналі стала б приголомшливим досягненням, Виграти перший трофей в історії національної збірної - це буде виконанням мрії», - сказав футболіст.
У другому півфінальному матчі Ліги націй сьогодні зіграють збірні Іспанії та Італії.
Матч за третє місце та фінал пройдуть 18 червня.
Фото: marca.com.