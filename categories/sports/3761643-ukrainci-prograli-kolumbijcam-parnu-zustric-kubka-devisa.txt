1:2 - таким став загальний рахунок тенісного матчу Кубка Девіса Україна - Колумбія у Першій Світової групі.

Номінально домашній поєдинок українці проводять у грузинському місті Каспі, передає Укрінфрм.
Сьогодні у парній зустрічі український дует В'ячеслав Бєлінський/Ілля Білобородько поступився досвідченим Хуану Себастьяну Кабалю та Роберту Фараху - 2:6, 4:6.
Учора Олексій Крутих переміг Ніколаса Мехію - 6:4, 6:3, а Владислав Орлов поступився першій «ракетці» суперників Даніелю Елаї Галану - 7:5, 3:6, 0:6.
На п'ятницю також заплановані зустрічі Олексій Крутих - Даніель Елаї Галан та Владислав Орлов - Ніколас Мехія. Команди грають до трьох перемог.
Переможець тенісного протистояння Україна - Колумбія наступного року боротиметься за місце у фінальному турнірі Кубка Девіса.
Фото: facebook.com/UkrainianTennisFederation.