Українська тенісистка Анастасія Соболєва боротиметься за титул на турнірі ITF в Анталії (Туреччина).

У півфінальному матчі Анастасія обіграла Наталію Сенич із Сербії - 6:2, 6:2, передає Укрінформ.
Під час зустрічі, яка тривала 1 годину 15 хвилин, Соболєва зробила шість брейків і програла два гейми на своїй подачі.
У фіналі українка зіграє проти Амарісси К'яри Тот з Угорщини.
Для 18-річної Анастасії Соболєвої це буде четвертий фінал на рівні ITF і перший нинішнього року.
Фото: ftu.org.ua.