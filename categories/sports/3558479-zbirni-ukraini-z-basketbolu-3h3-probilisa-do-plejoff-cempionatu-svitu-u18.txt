Юніорські чоловіча та жіноча збірні України U18 (вік гравців - до 18-ти років) вийшли до чвертьфіналів чемпіонату світу з баскетболу 3х3.

Турнір проходить в угорському місті Дебрецен, передає Укрінформ.
Обидві наші команди напередодні виграли два матчі з двох, зробивши заявку на вихід з групи. Чоловіки в третьому для себе поєдинку поступились Литві, яка в підсумку виграла групу (16:21), але потім переграли Бахрейн (22:12).
В четвертьфіналі хлопці зіграють проти Латвії.
Дівчатам було важче, адже їм довелось боротися з прямими конкурентками за вихід із групи. Спершу вони здобули непросту перемогу над Монголією (19:18), а в матчі за перше місце далі бій, але поступились США (12:21).
У чвертьфіналі українки зустрінуться зі збірною Франції.
Матчі 1/4 фіналу пройдуть у суботу, 27 серпня.
Фото: fbu.ua.