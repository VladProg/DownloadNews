Поєдинком на столичному стадіоні «Динамо» імені Валерія Лобановського в п'ятницю, 3 листопада, розпочинається 13-й тур чемпіонату України з футболу серед команд Прем'єр-ліги (УПЛ).


О 17.00 у центральному протистоянні туру київське «Динамо» прийматиме донецький «Шахтар», передає Укрінформ.
У другий ігровий день, 4 листопада, зійдуться черкаський «ЛНЗ» та ковалівський «Колос» (13.00).
На неділю, 5 листопада, заплановано матчі закарпатського «Миная» з полтавською «Ворсклою» (13.00), харківського «Маталіста 1925» з одеським «Чорноморцем» (15.00), рівненського «Вереса» з луганською «Зорею» (17.00).
Завершать програму туру у понеділок, 6 листопада, поєдинки житомирського «Полісся» та криворізького «Кривбаса» (15.00), «Дніпра-1» та «Олександрії» (17.00), львівського «Руха» та київської «Оболоні» (19.00).
У турнірній таблиці УПЛ лідирує «Кривбас», який набрав 26 очок (після 12-ти ігор). Далі йдуть «Полісся» - 25 (12), «Дніпро-1» - 24 (12), «Шахтар» - 21 (10), «Рух» - 20 (12), «Чорноморець» - 19 (11), «Динамо» - 16 (9), «Колос» - 16 (12).
Фото: fcdynamo.com.