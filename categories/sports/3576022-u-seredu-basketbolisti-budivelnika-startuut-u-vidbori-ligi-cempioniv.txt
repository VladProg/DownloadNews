21 вересня київський «Будівельник» проведе матч кваліфікації Ліги чемпіонів проти шведського «Норрчепінга».

Федерація баскетболу України, з огляду на ситуацію в країні, просила ФІБА дати українському клубу пряму путівку до групового раунду ЛЧ, але нашу команду допустили лише до кваліфікації, передає Укрінформ.
Згідно регламенту змагань, до основного раунду ЛЧ допускаються представники топ-15 рейтингу країн за виступами в останніх трьох сезонах. Україна завдяки виступу «Прометея» у минулому сезоні піднялась на 16-е місця.
У кваліфікації «Будівельник» потрапив до четвертої корзини, що відправило його до кваліфікаційної групи у Лісабоні. Там також зіграють «Бамберг» (Німеччина), «Керавнос» (Кіпр), «Голден Ігл» (Косово), «Норрчепінг Долфінс» (Швеція) та «Бенфіка» (Португалія)
У випадку поразки на будь-якому етапі кваліфікації «Будівельник» виступатиме у Кубку Європи ФІБА, а якщо команда пройде три раунду відбору, то зіграє в основному раунді ЛЧ у групі F з іспанською «Манресою», «Ригою» та французьким «Ліможем».
Матч «Будівельник» - «Норрчепінг» відбудеться в Лісабоні і розпочнеться о 20.00 за київським часом.
Фото: fbu.ua.