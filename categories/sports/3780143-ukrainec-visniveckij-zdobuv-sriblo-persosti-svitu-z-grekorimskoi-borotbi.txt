У Тирані (Албанія) завершився молодіжний чемпіонат світу зі спортивної боротьби (U23).

Заключний день змагань приніс збірній України з греко-римської боротьби другу нагороду, передає Укрінформ.
Срібним призером у ваговій категорії до 130 кг став Михайло Вишнивецький, передає Укрінформ.
Харківський борець на шляху до фіналу виграв сутички у Парвеша з Індії, грека Апостолоса Панагіотіса Ціоволоса та азербайджанця Сархана Маммадова.
У вирішальному поєдинку Вишнивецький поступився Мугаммету Гамзі Бакіру з Туреччини (3:5).
Як повідомляв Укрінформ, напередодні «срібло» світової першості завоював представник Кременчука Ірфан Мірзоєв (72 кг).
Фото: uww.org.