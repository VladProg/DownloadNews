Український тенісист Ерік Ваншельбоймвиграв матч першого кола грунтових змагань ATP Challenger Tour 100 у місті Баня-Лука (Боснія і Герцеговина).


Ерік (№445 ATP) зміг здолати 169-ту «ракетку» світу Зденека Коларжа з Чехії - 6:4, 6:4, передає Укрінформ.
Суперники провели на корті близько двох годин.
Наступним опонентом нашого тенісиста буде Тобі Алекс Кодат (США, №358).
Український тенісист записав до свого активу першу у кар'єрі перемогу над гравцем із ТОП-200. Крім того, Ваншельбойм за п'ять спроб уперше виграв в основній сітці турнірів ATP Challenger Tour.
Фото: btu.org.ua.