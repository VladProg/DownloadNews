Американка Софія Кенін стане суперницею другої «ракетки» України Ангеліни Калініної у третьому колі престижного грунтового турніру Жіночої тенісної асоціації (WTA) - Internazionali BNL d’Italia - у Римі (Італія) з призовим фондом $3,5 млн.

У другому раунді змагань Кенін (№134 WTA) перемогла посіяну під 2-м номером білоруску Аріну Соболенко - 7:6 (7:4), 6:2, передає Укрінформ.
Як повідомлялося, Калініна у свою чергу упевнено обіграла росіянку Анну Блінкову (6:2, 6:2).
Турнір в італійській столиці триватиме до 21 травня.
Зазначимо, що Кенін 2020 року виграла Australian Open та стала фіналісткою Ролан Гаррос.
На фото: Ангеліна Калініна (Getty Images).