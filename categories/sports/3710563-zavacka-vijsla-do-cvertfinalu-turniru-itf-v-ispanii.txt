Українка Катаріна Завацька зіграє в 1/4 фіналу турніру Міжнародної федерації тенісу (ITF) у Мадриді (Іспанія) із призовим фондом $100 тис.

23-річна уродженка Луцька (№248 світового рейтингу) у другому колі одиночного розряду за 2 години 45 хвилин здобула вольову перемогу над представницею Данії Кларою Таусон (№126) - 0:6, 7:6 (10:8), 6:1, передає Укрінформ.
Путівку до півфіналу змагань Завацька розіграє з переможницею матчу між сербкою Ольгою Данилович (№138) та іспанкою Ірен Бурільйо Ескоріуела (№268).
Турнір у Мадриді триватиме до 21 травня.
Фото: btu.org.ua.