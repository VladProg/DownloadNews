20-річний хавбек донецького «Шахтаря» Георгій Судаков посідає 14-те місце у рейтингу найдорожчих футболістів віком до 23-х років, які виступають поза межами ТОП-5 ліг - англійської АПЛ, італійської Серії А, німецької Бундесліги, французької Ліги 1 та іспанської Ла Ліги.

Рейтинг склав портал CIES Football Observatory, передає Укрінформ.
Найдорожчим футболістом вважається 21-річний форвард португальської «Бенфіки» Гонсалу Рамуш, якого портал оцінив в 70 мільйонів євро.
Георгія Судакова оцінили в 24 млн євро. Ще одного українця - 22-річного хавбека Артема Бондаренко - в 10 млн.
ТОП-15 найдорожчих молодих футболістів за версією CIES Football Observatory:
Гонсалу Рамуш («Бенфіка») - 70 млн євро
Антоніо Сілва («Бенфіка») - 66
Гонсалу Інасіу («Спортінг») - 62
Юррієн Тімбер («Аякс») - 57
Кеннет Тейлор («Аякс») - 49
Хаві Сіммонс (ПСВ) - 47
Мохамед Кудус («Аякс») - 44
Юрі Альберто («Корінтіанс») - 35
Оркун Кьокчу («Феєноорд») - 34
Беньямін Шешко («Зальцбург») - 34
Андре Тріндаде («Флуміненсе») - 31
Маркос Леонардо («Сантос») - 29
Мануель Угарте («Спортинг») - 25
Георгій Судаков («ШАХТАР») - 24
Вітор Роке («Атлетико Паранаенсе») - 23.
Фото: shakhtar.com.