Українська тенісистка Катерина Лазаренко, яка дебютує на професіональних змаганнях, виграла свій дургий матч в основній сітці турніру ITF W15 у місті Монастір (Туніс).

17-річна уродженка Дніпра перемогла Каролін Ромео з Франції - 6:4, 6:4, передає Укрінформ.
Зустріч тривала 1 годину 32 хвилини.
У четвертьфіналі Катерина зіграє проти переможниці матчу Сідзя Вей (Китай) - Чіа Ї Цао (Тайвань).
Як повідомляв Укрінформ, виступи у Тунісі Лазаренко розпочала з кваліфікації, де обіграла К'яру Цветкович зі Швейцарії (6:3, 6:4) та Анджеліну Граовац з Австралії (6:3, 6:2).
Катерина посідає 120-те місце у рейтингу ITF Juniors і є «третьою» ракеткою України серед юніорів.
Фото: btu.org.