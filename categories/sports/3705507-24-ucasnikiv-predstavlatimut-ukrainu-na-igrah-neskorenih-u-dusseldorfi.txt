24 військових та ветеранів, які отримали поранення під час виконання бойових завдань, представлять Україну на Іграх Нескорених-2023.

Національний відбір до збірної України на Іnvictus Games проходив у Львові. У ньому взяли участь 223 учасники з усіх регіонів України, передає Укрінформ.
Спортсмени змагалися у дев’яти дисциплінах - стрільбі з лука, легкій атлетиці, велосипедному спорті, пауерліфтингу, веслуванні у приміщенні, волейболі сидячи, плаванні, настільному тенісі та баскетболі на візках.
Упродовж трьох наступних місяців спортсмени збірної України проходитимуть посилену підготовку до Invictus Games-2023, які пройдуть з 9-го по 16 вересня у німецькому місті Дюссельдорф.
Ігри Нескорених започаткував британський принц Гаррі 2014 року. Україна вперше виступила на цих змаганнях у 2017 році в Торонто (Канада).
2022 року на Invictus Games у Гаазі (Нідерланди) наша команда виборола 16 медалей.
Фото: facebook.com.