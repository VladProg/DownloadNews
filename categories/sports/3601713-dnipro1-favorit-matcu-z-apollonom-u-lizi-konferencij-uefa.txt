Футболісти «Дніпра-1» у четвер, 27 жовтня, проведуть поєдинок 5-го туру Ліги конференцій УЄФА, в якому зустрінуться з представником Кіпру «Аполлоном».

У майбутній грі букмекери Parimatch віддають перевагу українській команді, передає Укрінформ.
Успіх «Дніпра-1» оцінюється коефіцієнтом 2,04, нічия - 3,40, перемога «Аполлона» - 3,70.
Матч «Дніпро-1» - «Аполлон» відбудеться у словацькому місті Кошице, початок о 22.00 за київським часом.
В іншому поєдинку квартету Е Ліги конференцій «Вадуц» у Ліхтенштейні прийматиме нідерландський АЗ «Алкмаар».
Турнірне становище: АЗ «Алкмаар» - 9 очок, «Дніпро-1» - 7, «Аполлон» - 4, «Вадуц» - 2.
У заключному турі групової стадії 3 листопада зіграють АЗ «Алкмаар» - «Дніпро-1», «Аполлон» - «Вадуц».
Фото: СК «Дніпро-1».