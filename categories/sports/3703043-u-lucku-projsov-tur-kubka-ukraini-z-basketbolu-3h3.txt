У Луцьку завершилися матчі четвертого туру Кубку України з баскетболу 3х3.

Змагання були присвячені пам'яті воїну 503-го батальйону морської піхоти Михайла Приступи, який героїчно загинув минулого року у бою за місто Ірпінь. Михайло - рідний брат колишньої гравчині національної збірної України Олександри Хоменчук, передає Укрінформ.
Загальний призовий фонд турніру становив 39 тисячі гривень. Внески - 12 000 гривень. Загальна сума становила 51 100 гривень. Всі гроші передані матері Михайла Приступи.
Участь у Кубку протягом трьох днів взяли 40 команд. У турнірі серед юніорів та юніорок в категорії U18 чемпіонами стали БК «Хмельницький» та і БК «Рівне».
У хлопців в категорії U23 перемогли збірна України U21, а у дівчат - «Франківськ» U18.
В чоловічій сітці змагань виступили дев’ять команд. Переможцем сталв клуб Boris Magic Johnson. У фінальному матчі він здолав ВНУ-КДЮСШ-СЛ (Луцьк) з рахунком 21:16. У складі Boris Magic Johnson зіграли досвідчениі гравці 3х3 Андрій Кобець, Олександр Шашков та Владислав Лисаненко.
У жінок змагання завершились тріумфом «Франківська» Склад переможниць - Дарина Завертайло, Богдана Лапхан, Ольга Алексейчик та Юлія Гутевич).
Нагадаємо, заплановано проведення 5-ти турів першого етапу Кубка України та фінальний тур у травні. Участь у змаганнях можуть взяти як професіональні клуби, так і аматори.
Фото: fbu.ua.