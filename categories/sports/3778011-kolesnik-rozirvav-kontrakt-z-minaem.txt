«Минай» та нападник Данило Колесник ухвалили рішення припинити співпрацю за обопільною згодою сторін.

Про це повідомила пресслужба команди в Інстаграмі, передає Укрінформ.


«ФК «Минай» дякує Данилу за співпрацю та бажає успіхів у подальшій кар’єрі», - йдеться у заяві клубу.


22-річний форвард підписав контракт з закарпатцями влітку 2022 року. А 29 серпня того ж року дебютував в УПЛ у матчі проти «Олександрії».


За цей період він взяв участь у 16 матчах у складі «Миная» – 15 у сезоні-2022/23, 1 у поточному розіграші чемпіонату України та віддав одну результативну передачу у виїзній грі проти «Дніпра-1».


Фото: fcminaj.com