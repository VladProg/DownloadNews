13 нагород (6 золотих, 2 срібні, 5 бронзових) і перше місце у загальнокомандному заліку серед 17 країн-учасниць - такий підсумок виступу збірної України на 27-му Міжнародному турнірі з боксу класу А імені Альгірдаса Шоцикаса, що завершився у литовському Каунасі.

Як інформує Федерація боксу України, віцечемпіон Олімпіади-2020 Олександр Хижняк окрім «золота» здобув ще й титул найкращого боксера турніру, передає Укрінформ.
Переможцями змагань у своїх вагових категоріях стали: Айдер Абдураімов (57 кг), Даниїл Заморило (63,5 кг), Віктор Петров (67 кг), Юрій Захарєєв (71 кг), Олександр Хижняк (80 кг), Аркадій Карцан (92 кг).
На другу сходинку п’єдесталу зійшли: Дмитро Замотаєв (51 кг) та Раїса Піскун (80 кг).
Бронзові нагороди вибороли: Ельмір Набієв (54 кг), Олег Чулячеєв (57 кг), Тарас Бондарчук (57 кг), Богдан Толмачов (86 кг) та Кирилл Стоянчів (понад 92 кг).
На фото: Олександр Хижняк.