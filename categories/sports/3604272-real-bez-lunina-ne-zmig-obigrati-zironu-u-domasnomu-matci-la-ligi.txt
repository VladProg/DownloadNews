У 12-му турі чемпіонату Іспанії у Ла Лізі футболісти мадридського «Реала» вдома розійшлися миром із «Жироною».

Матч пройшов на стадіоні «Сантьяго Бернабеу» та завершився з рахунком 1:1, передає Укрінформ.
На 70-й хвилині відзначився форвард господарів Вінісіус Жуніор. Гості відігралися на 80-й хвилині зусиллями Крістіана Стуані, який реалізував 11-метровий.
«Реал» догравав матч у меншості - за друге попередження червону картку отримав Тоні Кроос (90+1).
Український голкіпер мадридців Андрій Лунін провів матч у запасі.
«Реал» набрав 32 очки. Друга позиція у «Барселони», яка відстає на 1 очко.
Фото: realmadrid.com.