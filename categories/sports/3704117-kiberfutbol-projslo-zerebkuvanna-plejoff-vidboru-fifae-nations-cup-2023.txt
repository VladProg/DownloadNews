У середу, 3 травня, відбулося жеребкування плей-офф кваліфікації чемпіонату світу з електронного футболу FIFAe Nations Cup 2023.

Українська команда отримала місце у групі А. Суперниками українських кіберфутболістів на цій стадії турніру будуть збірні Ізраїлю, Італії, Норвегії та Болгарії.
Протистояння в межах плей-офф кваліфікації FIFAe Nations Cup 2023 відбудуться 18-21 травня. Синьо-жовті проведуть із кожним із суперників по два матчі, що проходитимуть у форматі 2vs2 в симуляторі FIFA 23 на платформі PS5.
Якщо збірна України посяде одне з перших чотирьох місць, то вийде до верхньої сітки плей-офф. Щоб потрапити до фінальної частини FIFAe Nations Cup 2023, нашим хлопцям потрібно буде здобути перемогу в одній серії над однією з команд із топ-4 інших груп. У випадку поразки збірники матимуть можливість продовжити боротьбу в нижній сітці плей-оф.
Нагадаємо, на чемпіонат світу з електронного футболу пройдуть 11 найкращих команд Європи, що успішно подолають плей-офф кваліфікації.
Фото: uaf.ua.