Українка програла угорці Анні Бондар.

Українська тенісистка Анастасія Соболєва (№328 WTA) поступилася угорці Анні Бондар (№116 WTA) у першому колі Transylvania Open – 7:5, 2:6, 3:6, передає Укрінформ.
Для 19-річної українки це був перший матч в основній сітці турнірів рівня WTA. Гра тривала 2 години 7 хвилин.
Обидві тенісистки припустилися трьох подвійних помилок. Бондар тричі подала навиліт, українка не зробила жодного ейсу.

Окрім Соболєвої, з турніру також вилетіли Катерина Байндль та Даяна Ястремська. Дар’ї Снігур вдалося обіграти бельгійку Грет Міннен та вийти в друге коло.
Фото: btu.org.ua