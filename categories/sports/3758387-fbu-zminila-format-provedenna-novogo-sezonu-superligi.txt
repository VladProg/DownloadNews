Чемпіонат України з баскетболу стартує 3 жовтня.

Федерація баскетболу України затвердила зміни до формату проведення нового сезону Суперліги, повідомляє пресслужба ФБУ, передає Укрінформ.
ФБУ зменшила кількість кіл регулярного чемпіонату з 4 до 3, що дозволить розпочати чемпіонат 3 жовтня, а завершити - до 1 травня 2024 року.
Кількість матчів регулярного чемпіонату зменшиться зі 180 до 165, кожна команда проведе 30 матчів, а не 36.
На другому етапі буде проведено плей-оф, формат якого має бути визначений до початку третього кола чемпіонату в залежності від ситуації в Україні.

Кількість команд елітного дивізіону зросла до 11: «Будівельник», «Дніпро», «БІПА-збірна Одеської області», «Київ-Баскет», «Політехніка-Галичина», «Прикарпаття-Говерла», «Черкаські Мавпи», «Старий Луцьк-Універсистет», «Запоріжжя», «Рівне» та «Кривбас», який повертається до елітного дивізіону.

Фото: fbu.ua