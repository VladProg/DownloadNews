Кадетська збірна України U16 з баскетболу (вік гравців - до 16-ти років) виграла стартовий матч групового раунду на чемпіонаті Європ у дивізіоні В, що проходить в румунському місті Пітешть.


Підопічні Дмитра Коломийченка перемогли команду Норвегії з рахунком 61:52, передає Укрінформ.
Наша команда під час гри відіграла 14 очок відставання і, продемонструвавши відмінну гру в захисті після великої перерви, змогла виграти матч.
Збірна України мала перевагу за очками після втрат суперника, була більш результативною у швидкому нападі та мала солідну перевагу у трисекудній зоні.
Найкращим у цьому матчі в складі нашої команди став Григорій Леськів, який набрав 16 очок, зробив 6 передач, 5 підбирань та 3 перехоплення.
Свій другий матч на Євро українська збірна зіграє у суботу, 5 серпня проти Великої Британії.
Фото: fbu.ua.