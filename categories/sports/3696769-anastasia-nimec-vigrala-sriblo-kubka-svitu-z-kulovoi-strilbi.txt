Представниця України показала другий результат у стрільбі зі стандартного малокаліберного пістолета на дистанції 25 метрів.

Кубок світу з кульової стрільби проходить у Лімі (Перу), повідомляє пресслужба Управління молоді та спорту Львівської ОДА, передає Укрінформ.
Львів’янка Анастасія Німець стала другою у стрільбі зі стандартного малокаліберного пістолета на дистанції 25 метрів. На першому місці – Фен Сисюань з Китаю.
Результат у Лімі – найкращий особистий показник для українки в кар’єрі. У червні минулого року Німець стала бронзовою призеркою етапу Кубка світу з кульової стрільби у Баку.

Як повідомляв Укрінформ, на чемпіонаті Європи-2022 у польському Вроцлаві Німець у складі збірної України здобула «срібло» у стрільбі з малокаліберного пістолета на 25 метрів.
Фото: shooting-ukraine.com