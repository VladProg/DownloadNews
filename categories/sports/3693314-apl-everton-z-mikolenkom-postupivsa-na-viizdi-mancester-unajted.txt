В Англійській прем'єр-лізі (АПЛ) тривають поєдинки 30-го туру футбольної першості.

«Евертон» українського захисника Віталія Миколенка в гостях на «Олд Траффорд» програв «Манчестер Юнайтед» - 0:2, передає Укрінформ.
Скотт Мактоміней відкрив рахунок на 36-й хвилині зустрічі, подвоїв перевагу господарів Антоні Марсьяль (71).
Миколенко з'явився на полі після перерви, замінивши Бена Годфрі.
«Евертон» (27 очок) посідає 16-е місце у турнірній таблиці АПЛ, «Манчестер Юнайтед» (56) йде третім.
Наступний поєдинок «Іриски» з Миколенком проведуть вдома 15 квітня проти «Фулгема».
Лідирує в АПЛ лондонський «Арсенал» українця Олександра Зінченка (72 очки), випереджаючи «Манчестер Сіті» (64), у якого гра в запасі.
Фото: AP.