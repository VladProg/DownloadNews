У японському місті Фукуока триває чемпіонат світу з водних видів спорту.

До фіналу особистих змагань зі стрибків у воду з 10-метрової вишки пробився українець Олексій Середа, передає Укрінформ.
Набравши суму 418,15 бала, наш спортсмен потрапив до ТОП-12. Це дозволило йому завоювати ліцензію на Олімпійські ігри у Парижі.
Ще один українець - Євген Науменко набрав суму 394,35 бала і посів 15-ту підсумкову позицію.
Фінал стрибків у воду з 10-метрової вишки відбудеться у суботу, 22 липня.
Фото: facebook.com/olympicua.