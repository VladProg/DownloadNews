У Бельгії, Німеччині, Італії та Естонії триває жіночий чемпіонат Європи з волейболу.

Збірна України достроково завершила виступ, програвши на тай-брейку в 1/8 фіналу змагань команді Чехії, передає Укрінформ.
Гра завершилася з рахунком 3:2 (25:22, 25:22, 20:25, 10:25, 15:12) на користь суперниць «синьо-жовтих».
В 1/4 фіналу чешки зійдуться з командою Сербії, яка здобула упевнену перемогу над збірною Швеції - 3:0 (25:17, 25:13, 25:16).
Чвертьфінали заплановані на 29 та 30 серпня.
Півфінали відбудуться 1 вересня, а матч за бронзові медалі та фінал - 3 вересня.
Зазначимо, титул чинних чемпіонок Європи захищає збірна Італії.
Нагадаємо, чоловічий чемпіонат Європи (також за участю збірної України) пройде з 28 серпня по 16 вересня в Болгарії, Італії, Північній Македонії та Ізраїлі. «Синьо-жовті» розпочнуть континельтальну першість у групі В разом з командами Болгарії, Фінляндії, Словенії, Хорватії та Іспанії.
Фото: CEV.