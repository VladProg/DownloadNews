Золоті нагороди Суперліги України з волейболу сезону 2022/23 розіграють ВК «Прометей» з Дніпра та «Епіцентр-Подоляни» з міста Городок Хмельницької області.

Фінальна серія до двох перемог розпочнеться 11 квітня, передає Укрінформ.
У протистоянні за «бронзу» зійдуться житомирський ВК «Житичі-Полісся» та ВСК «Юридична академiя» з Харкова.
Перший матч серії до двох перемог пройде 12 квітня.
Нагадаємо, переможницями жіночої Суперліги стали волейболістки «Прометея» із Дніпропетровської області, які у фіналі здолали клуб «Добродій-Медуніверситет-ШВСМ» із Вінниці.

Фото: facebook.com/Gorodok.best.