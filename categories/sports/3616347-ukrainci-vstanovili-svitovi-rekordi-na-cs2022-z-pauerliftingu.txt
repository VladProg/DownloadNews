У Віборгу (Данія) триває чемпіонат світу з пауерліфтингу.

Представники України Микола Баранник (вагова категорія до 83 кг) та Костянтин Мусієнко (93 кг) стали авторами нових рекордів світу, передає Укрінформ.
Баранник із рекордним результатом 375,5 кг у присіді виграв «золото» у трьох вправах із сумою 933 кг.
Мусієнко у свою чергу став рекордсменом у жимі лежачи - 351,5 кг і чемпіоном світу у сумі - 1064 кг.
Володаркою десятого «золота» на чемпіонатах світу стала Лариса Соловйова (63 кг), яка цього разу у триборстві підняла 620 кг.
ЧС-2022 з пауерліфтингу триватиме до 20 листопада.
Фото: facebook.com/powerlifting.ipf.