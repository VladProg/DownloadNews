В австралійському Сіднеї визначилися учасники вирішального матчу XIX чемпіонату світу з баскетболу серед жінок.

У фіналі ЧС-2022 зійдуться збірні США та Китаю, передає Укрінформ.
Американки у півфіналі розгромили суперниць з Канади - 83:43 (27:7, 18:14, 22:8, 16:14), а китаянки взяли гору над господарками світової першості австралійками - 61:59 (13:17, 23:13, 11:14, 14:15).
Фінальний поєдинок відбудеться 1 жовтня на Qudos Bank Arena у Сіднеї.
Зазначимо, що востаннє європейські баскетболістки доходили до фіналу чемпіонату світу 2014 року у Туреччині, де іспанки поступилися збірній США (64:77).
Фото: Getty Images.