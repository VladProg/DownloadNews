Його поєдинок проти Спенса став поєдинком року.

Світова боксерська організація на своєму конгресі визначила найкращого боксера року та поєдинок року, повідомляє пресслужба WBO, передає Укрінформ.
Боєм року став поєдинок за звання абсолютного чемпіона у напівсередній вазі між Теренсом Кроуфордом та Ерролом Спенсом. У липні Теренс нокаутував Еррола у 9-му раунді.
Кроуфорд, який став першим абсолютним чемпіоном світу у двох дивізіонах в епоху чотирьох поясів, визнано боксером року за версією WBO.

Як повідомляв Укрінформ, реванш між Кроуфордом (40-0, 31 КО) та Спенсом (28-1, 22 КО) заплановано на лютий.
Фото: Getty Images