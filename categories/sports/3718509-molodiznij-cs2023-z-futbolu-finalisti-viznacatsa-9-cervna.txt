В Аргентині триває 23-й розіграш чемпіонату світу з футболу серед молодіжних команд (гравці до 20 років).

Дві путівки до вирішальшого протистояння розіграють у півфіналі Уругвай та Ізраїль (8 червня), Італія та Республіка Корея (9 червня), передає Укрінформ.
У чвертьфіналах Ізраїль у додатковий час здолав Бразилію - 3:2, Італія переграла Колумбію - 3:1, Республіка Корея взяла гору над Нігерією - 1:0, а Уругвай завдав поразки футболістам США - 2:0.
Фінал молодіжного ЧС-2023 відбудеться 11 червня у Ла-Платі.
Нагадаємо, чинним переможцем молодіжного чемпіонату світу є збірна України, яка виграла титул у 2019 році в Польщі.
2021 року ЧС з футболу (U20) через пандемію не проводився.
Фото: FIFA.