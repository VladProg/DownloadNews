У Бельсько-Бяла (Польща) завершився черговий етап Кубка Європи з дзюдо серед кадетів за участю 781 спортсмен із 34 країн.

Як інформує офіційний сайт Міжнародної федерації дзюдо (IJF), у другий день переможницею змагань стала українка Анна Олійник-Корнійко, передає Укрінформ.
Киянка виграла п'ять сутичок поспіль і здобула «золото» у ваговій категорії до 70 кг.
Бронзовим призером у заключний день турніру став Ярослав Омельченко (понад 90 кг).
Як повідомляв Укрінформ, днем раніше у Бельсько-Бяла харків'янин Данило Кравченко посів перше місце у вазі до 60 кг.
Наступний етап Кубка Європи серед кадетів відбудеться 27-28 травня у Коїмбрі (Португалія).
Фото: ФДУ.