В столиці Італії він також зустрівся з Ольгою Харлан.

Президент Міжнародного олімпійського комітету (МОК) Томас Бах подякував Італійській федерації тхеквондо (FITA) за прийом українських тхеквондистів у спортивному комплексі «Giulio Onesti di Roma», повідомляє Inside the Games, передає Укрінформ.
Бах був у Римі, щоб отримати Collare d’Oro – найвищу нагороду Національного олімпійського комітету Італії (CONI).
Він відвідав Марію Лабузову, Ренату Подолян, Андрія Чумаченка, Олександра Чумаченка, Михайла Корсака, Данила Баблонюка та Махдію Шаріфі, спортсмена-біженця з Афганістану, який тренується в країні.
«Дуже дякую за те, що ви зробили для цих спортсменів. Це застосування олімпійського духу та наших цінностей, залишатися єдиними під прапором інклюзивності та недискримінації: «Швидше вище сильніше - разом!» - сказав Бах.
У супроводі генерального секретаря CONI Карло Морнаті він також зустрівся з українською олімпійською чемпіонкою з фехутування Ольгою Харлан.
Фото: twitter.com/iocmedia