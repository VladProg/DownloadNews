Контракт із нападником розрахований до 2026 року.

35-річний французький форвард Карім Бензема офіційно підписав контракт із саудівським клубом «Аль-Іттіхад», передає Укрінформ.

Як повідомляє відомий інсайдер Фабріціо Романо, Бензема зароблятиме в «Аль-Іттіхаді» майже 200 мільйонів євро чистими за сезон, включаючи комерційні угоди.

«Аль-Іттіхад» виграв чемпіонат Саудівської Аравії в сезоні 2022/23 і кваліфікувався в груповий етап Азіатської Ліги чемпіонів.
За чотирнадцять сезонів, протягом яких француз захищав кольори «Реалу», він виграв 25 титулів. У футболці мадридської команди Бензема провів 647 матчів (п'ятий показник в історії клубу), у яких забив 353 голи. Карім є другим в історії найкращим бомбардиром «Реала» в Ла Лізі та Лізі чемпіонів.
Фото: twitter.com/SPL_EN