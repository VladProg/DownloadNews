У п'ятницю, 4 серпня у столичному Будинку футболу пройде процедура жеребкування третього попереднього етапу Кубка України сезону-2023/24.

Як повідомляє офіційний сайт Української асоціації футболу (УАФ), жеребкування розпочнеться о 13.00, передає Укрінформ.
На цій стадії виступатимуть 16 переможців другого попереднього етапу.
Склад учасників:
перша ліга - «Прикарпаття» (Івано-Франківськ), «Епіцентр» (Кам'янець-Подільський), «Нива» (Тернопіль), «Агробізнес» (Волочиськ), «Гірник-Спорт» (Горішні Плавні), «Інгулець» (Петрове), «Лівий берег» (Київ), «Маріуполь» (Маріуполь), «Вікторія» (Суми);
друга ліга - «Кудрівка» (Кудрівка), «Звягель» (Звягель), «ЮКСА» (Київ), «Скала 1911» (Стрий), «Локомотив» (Київ), «Тростянець» (Тростянець);
аматори - «Миколаїв» (Миколаїв, Львівська обл.).
Базовий день матчів - 15 серпня.