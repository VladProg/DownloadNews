Перемовини відбудуться вже завтра.

У середу, 4 січня, відбудуться перемовини між «Челсі» та «Шахтарем» щодо потенційного трансферу вінгера Михайла Мудрика, повідомляє The Guardian, передає Укрінформ.

«Челсі» зацікавлений у підписанні 21-річного футболіста та готовий до розмови з гірниками.

Раніше другу покращену пропозицію щодо українця зробив «Арсенал» - 42 мільйони фунтів + бонуси. Джерело зазначає, що клуб Тодда Боелі може запропонувати більшу суму.

Журналіст Бен Джейобс додає, що «Шахтар» не проти жодних діалогів, які можуть підняти ціну на гравця. До цього ніхто, окрім «канонірів», не виходив на прямий контакт.

Наразі невідомо, як до можливого переходу в «Челсі» ставиться сам Мудрик.

Як повідомляв Укрінформ, друга покращена пропозиція «канонірів» близька до суми у 50 мільйонів євро + бонуси.

Фото: shakhtar.com