«Шахтар» хоче виручити з продажу вінгера 100 мільйонів.

Про це повідомив футбольний інсайдер Фабріціо Романо в Твіттері, передає Укрінформ.
Він стверджує, що «каноніри» пропонують 40 мільйонів євро + 20 мільйонів у вигляді бонусів. Раніше повідомлялось, що «Шахтар» хоче отримати за гравця 100 мільйонів євро. Романо також вказав, що український клуб хоче за нього значно більше.
«Арсенал» проведе переговори з агентом гравця. Сам футболіст хотів би перейти у лондонський клуб.
Як повідомлялося, 21-річний гравець у поточному сезоні провів 18 матчів за «Шахтар» і забив 10 голів при 8 результативних передачах.
Фото: Getty Images