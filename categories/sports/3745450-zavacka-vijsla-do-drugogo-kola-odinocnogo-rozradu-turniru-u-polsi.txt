Українка виграла свій перший матч за два місяці.

Українська тенісистка Катаріна Завацька вийшла у друге коло турніру WTA 125 у польському місті Гродзіськ-Мазовецький, передає Укрінформ.

Катаріна у двох сетах обіграла Мону Бартель із Німеччини – 6:2, 7:5.
Поєдинок тривав трохи менше півтори години. Це був перший матч між тенісистками. Катаріна до цього програла чотири матчі поспіль.

У наступному раунді українка зіграє проти Вероніки Евальд (№1075 WTA) або Єви Лис (№150 WTA).
Як повідомляв Укрінформ, Даяна Ястремська у парі з Анкітою Райною з Індії здобули перемогу у першому колі турніру WTA 125 у Польщі.
Фото: btu.org.ua