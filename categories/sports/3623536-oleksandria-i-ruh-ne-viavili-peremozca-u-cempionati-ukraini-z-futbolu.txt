Унічию (1:1) завершилася у понеділок гра між «Олександрією» та львівським «Рухом» у 15-у турі чемпіонату України серед клубів Прем'єр-ліги.

М'ячі забили: Денис Мірошниченко (80-та хвилина) - Ярослав Карабін (88, з пенальті), передає Укрінформ.
На 58-й хвилині у складі львів'ян вилучений з поля хавбек Юрій Климчук.
Сьогодні також проходить заключний матч туру між футболістами криворізького «Кривбаса» та «Дніпра-1».
16-й тур чемпіонату УПЛ запланований на початок весни наступного року. Базовий день - 4 березня.
Становище команд: «Дніпро-1» - 35 очок (після 13-ти ігор), «Шахтар» - 30 (13), «Зоря» - 27 (14), «Динамо» - 27 (14), «Олександрія» - 24 (13), «Колос» - 19 (14), «Металіст 1925» - 18 (14), «Ворскла» - 18 (15), «Верес» - 17 (15), «Металіст» - 16 (14), «Минай» - 14 (14), «Рух» - 13 (13), «Інгулець» - 13 (14), «Кривбас» - 12 (13), «Чорноморець» - 10 (13), «Львів» - 9 (14).
Фото: fco.com.ua.