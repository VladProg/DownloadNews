Напередодні старту чемпіонату Європи U18 у Дивізіоні В, в якому візьме участь збірна України, Міжнародна федерація баскетболу (ФІБА) опублікувала матеріал про найперспективніших гравців майбутньої першості.

Серед головних талантів чемпіонату - баскетболіст збірної України Данііла Сипала, який разом із юніорською збірною завершує підготовку до Євро, передає Укрінформ.
Ось як пресслужба турніру охарактеризувала 17-річного баскетболіста: «Це буде перший виступ Сипала за збірну на турнірі ФІБА, але він вже отримав цінний досвід в українській Суперлізі, де його поєднання габаритів, мобільності, дріблінгу та вміння захищати кільце дуже допомогли «Дніпру». Чотири з шести виступів українців у Дивізіоні B завершилися підвищенням до Дивізіону A. Зважаючи на габарити та навички Сипала, не буде несподіванкою, якщо Україна підніметься на п'єдестал та отримає підвищення у класі за підсумком турніру, - зазначається у повідомленні.
Чемпіонат пройде у португальському місті Матозінюш. Збірна України зіграє на турнірі у групі С, де протистоятиме командам Естонії, Румунії, Нідерландів, Італії та Косова.
Перша гра відбудеться вже у п’ятницю, 21 липня, о 17.30 проти команди Нідерландів.
Фото: fbu.ua.