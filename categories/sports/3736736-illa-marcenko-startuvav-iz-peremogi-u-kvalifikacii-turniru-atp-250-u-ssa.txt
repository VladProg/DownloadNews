Український тенісист Ілля Марченко продовжує боротьбу за місце в «основі» турніру ATP 250 в американському місті Ньюпорт (США) із призовим фондом $718,245.

У першому колі кваліфікації Ілля (№320 ATP) переміг американця Дональда Янга (649) - 6:1, 6:3, передає Укрінформ.
Зустріч тривала 1 годину 4 хвилини.
Український тенісист зрівняв рахунок в очних зустрічах з Янгом, якому поступився у 2016 році на турнірі ATP у Базелі (Швейцарія).
Наступним суперником Марченка став Лі Ту (252) з Австралії.
Нагадаємо, Ілля Марченко уп'яте виступає в Ньюпорті. Раніше він чотири рази програвав у першому колі основної сітки.
Фото: btu.org.ua.