Міністр молоді та спорту, президент НОК України Вадим Гутцайт привітав українців із початком Європейського тижня спорту.

Тиждень спорту проходить у країнах Старого світу з 23 по 30 вересня, передає Укрінформ. «Вітаю вас із початком Європейського тижня спорту. Успіху досягає той, хто невтомно працює над собою. Найсміливіші плани стають реальністю, коли йдеш попри все. Вершини підкорюють сміливі», - наголосив міністр у привітанні.
Вадим Гутцайт закликав усіх приєднатися до Європейського тижня спорту.
«Спорт - це стиль життя успішних людей. Знайдіть свій вид спорту і займайтеся тим, що приносить задоволення. Будьте сильними, будьте активними та будьте переможцями! Адже українці - нація переможців!» - зазначив міністр.
Додамо, що Європейський тиждень спорту - суспільно важливий проєкт, ініційований Європейською Комісією. Він має на меті популяризацію спорту та фізичної активності в Європі та за її межами.
Фото: mms.gov.ua.