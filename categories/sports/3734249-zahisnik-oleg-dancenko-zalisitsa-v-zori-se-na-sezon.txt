Український правий захисник грецького футбольного клубу АЕК (Афіни) Олег Данченко залишиться в оренді в луганській «Зорі» ще на рік.

Про пролонгацію договору повідомила пресслужба луганців, передає Укрінформ.
Другу половину минулого сезону 28-річний футболіст пропустив через інфаркт, який трапився на зимових зборах «Зорі».
Лікарі не дозволили гравцеві повертатися до тренувань, він проходив лікування у Греції.
В осінній частині сезону УПЛ Олег провів 15 матчів.
Чинний контракт українського захисника з АЕКом розрахований до наступного літа.
Як повідомлялося, у чемпіонаті України-2022/2023 футболісти «Зорі» здобули бронзові медалі.
Фото: facebook.com/FCZoryaLuhansk.