Українці обурилися рішенням асоціації дозволити росіянам і білорусам виступати на змаганнях у 2023-му році.

Міжнародна асоціація тайського боксу (IFMA) допустить росіян та білорусів до міжнародних турнірів у 2023 році, повідомляє журналіст Tribuna.com Андрій Розанов в Твіттері, передає Укрінформ.
Представники даних країн боксуватимуть під прапором IFMA.
На міжнародній конференції Асоціація базувала своє рішення на заяві очільника МОК Томаса Баха про те, що спорт поза політикою.
Українська федерація заявила про протест, готує офіційний лист та не братиме участь у міжнародних змаганнях, допоки там будуть присутні представники Білорусі та РФ.
Зазначимо, що раніше цього року росіян та білорусів не допустили до Всесвітніх ігор, але дані змагання не проводяться під егідою IFMA.
Як повідомлялося, впродовж 2022-го Міжнародна асоціація тайського боксу повертала росіян та білорусів до змагань, навіть намагаючись дозволити їм виступати під своїми прапорами.
Фото: Getty Images