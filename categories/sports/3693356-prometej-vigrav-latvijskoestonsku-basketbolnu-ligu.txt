Баскетболісти «Прометея» стали переможцями Латвійсько-Естонської ліги сезону-2022/23.

У фіналі турніру на майданчику «Унібет Арени» у Таллінні (Естонія) український клуб завдав поразки латвійській команді «ВЕФ Рига» - 77:62 (20:21, 24:16, 22:14, 11:11), передає Укрінформ.
Третє місце у «Фіналі чотирьох» посів естонський клуб «Тарту Улікоол», який у матчі за «бронзу» взяв гору над земляками із «Калева» - 63:60 (14:8, 20:16, 10:21, 19:15).
Зазначимо, що «Прометей» завадив ризькому «ВЕФ» захистити титул чемпіона ЛЕБЛ.
Фото: БК «Прометей».