У Нью-Йорку триває заключний, четвертий у сезоні тенісний турнір серії Grand Slam Відкритий чемпіонат США (US Open).

У першому колі змішаного розряду українсько-бразильський дует Людмила Кіченок - Рафаель Матос поступився латвійсько-іспанському тандему Олена Остапенко - Давид Вега Ернандес - 2:6, 6:7 (5:7), передає Укрінформ.
На старті жіночого парного розряду US Open посіяні під 4-м номером Людмила Кіченок та Олена Остапенко зустрінуться з угорсько-словенським дуетом Панна Удварді - Тамара Зіданшек.
Відкритий чемпіонат США триватиме до 12 вересня.
Фото: btu.org.ua.