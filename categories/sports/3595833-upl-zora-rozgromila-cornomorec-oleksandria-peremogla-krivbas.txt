Результати матчів 8-го туру Української Прем'єр-ліги.

«Зоря» здобула перемогу над «Чорноморцем» (4:0) у 8-му турі Української Прем'єр-ліги, передає Укрінформ.
Вже на 18 хвилині матчу відзначився Булеца. За 12 хвилин «Зоря» збільшила свою перевагу - луганці провели контратаку, гол на рахунку Кирюханцева. Наприкінці першого тайму «м'яч у роздягальню» забив Русин.
У кінці другого тайму Шахов влучно пробив головою після подачі з кута поля - 4:0.
Перемога підняла «Зорю» на четверту позицію в УПЛ - 13 пунктів. «Чорноморець» з двома очками посідає останнє місце.
У паралельному матчі «Олександрія» здобула перемогу над «Кривбасом» - 2:0.
На початку матчу автором автоголу став Хомченовський. На 60 хвилині подачу Калітвінцева з правого флангу ударом головою завершив Третьяков.
«Олександрія» перемогла вшосте в сезоні, набравши 13 очок - п’яте місце в УПЛ. «Кривбас» із трьома пунктами - передостанній.


Як повідомляв Укрінформ, у стартовому матчі першого ігрового дня 8-го туру «Львів» поступився «Вересу» 1:3.
Фото: upl.ua