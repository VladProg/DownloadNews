Контракт підписано до кінця поточного сезону.

Захисник Дейлі Блінд став гравцем «Баварії», повідомляє прес-служба клубу, передає Укрінформ.

Перехід відбувся на правах вільного агента, раніше 32-річний футболіст припинив співпрацю із «Аяксом». Контракт розраховано на 6 місяців.

За попередніми даними, угода не передбачає автоматичну опцію пролонгації. Зарплата нідерландця становитиме 2,5 мільйона євро за час чинності договору.

У поточному сезоні захисник провів 19 матчів за амстердамців у всіх турнірах, а також відзначився голом та асистом у складі збірної Нідерландів на ЧС-2022.
Як повідомляв Укрінформ, «Баварія» виграла десять своїх останніх матчів у всіх турнірах і лідирує у Бундеслізі. У наступному поєдинку чемпіонату Німеччини мюнхенці зіграють із «Лейпцигом» 20 січня.

Фото: fcbayern.com