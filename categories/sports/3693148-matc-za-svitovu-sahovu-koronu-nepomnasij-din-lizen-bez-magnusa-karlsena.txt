У неділю, 9 квітня, в Астані (Казахстан) стартує матч за світову шахову корону між переможцем турніра претендентів Яном Непомнящим (під прапором ФІДЕ) та другим призером цих змагань китайцем Діном Ліженем.


Двобій складатиметься з 14 партій. Пропонувати нічию заборонено до 40-го ходу. Контроль часу: 2 години на 40 ходів, потім година на 20 ходів, а наприкінці - 15 хвилин до кінця партії з додаванням 30 секунд за кожний хід, починаючи з 61-го.
У разі нічийного підсумку проводиться тайбрейк - 4 партії з контролем часу 25 хвилин + 10 секунд за хід. Якщо рахунок лишиться рівним, суперники зіграють ще дві партії з контролем 5 хвилин + 3 секунди на хід, і далі, в разі необхідності, ще дві партії. Далі - бліцпартії (3 хвилини + 2 секунди) до першої перемоги.
Призовий фонд - 2 мільйони євро, переможець отримає 60 відсотків, але, якщо успіх прийде на тай-брейку, то – 55.
Ігрові дні: 9-10, 12–13, 15-16, 18, 20-21, 23–24, 26 -27 та 29 квітня. Тай- брейк – 30 квітня.
Для українців цікаво буде дізнатися, що Непомнящий підписав лист російських шахістів проти «спеціальної військової операції».
Чому так сталося, що зустрічаються два переможці турніру претендентів? Річ у тім, що норвежець Магеус Карлсен відмовився від звання чемпіона світу. Причини цього невідомі, мабуть, нікому. Сам Магнус пояснив це тим, що йому вже не цікаво легко перемагати, а гідного суперника він не бачить. Чи так воно є насправді, хтозна…
Принаймні, для любителів шахів буде цікаво спостерігати за матчем рівних суперників. Навіть за віком вони майже однолітки. Яну - 32 роки, Діну -30.
Існує думка, що китаєць демонструє стабільнішу гру, а людина під прапором ФІДЕ – яскравішу. Хоча деякі фаівці вважають, що Ліжень на піку форми переважає Непомнящего - теж на піку. Рахунок особистих зустрічей: три перемоги Яна та дві Діна.
У Непомнящего добре себе зарекомендувала команда секудантів, і він може бути краще готовим до матчу. Проте, якщо Діну вдасться добре захищатися
і він не програватиме на ранньому етапі, то може стати фаворитом у довгостроковій перспективі. Не слід забувати, серію в 95 безпрограшних ігор на рахунку китайця.
Утім, щоб ми не говорили, все вирішиться за шахівницею.
Петро Марусенко, міжнародний майстер.
Фото: fide.com.