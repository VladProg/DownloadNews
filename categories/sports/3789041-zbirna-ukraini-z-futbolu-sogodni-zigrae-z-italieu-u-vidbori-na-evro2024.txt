Національна збірна України з футболу у понеділок, 20 листопада, проведе заключний поєдинок у кваліфікації XVII чемпіонату Європи.

«Синьо-жовті» на «БайАрені» в німецькому Леверкузені прийматимуть чинного володаря титулу команду Італії, передає Укрінформ.
Стартовий свисток іспанського арбітра Хесуса Мансано пролунає о 21.45 за київським часом.
Матч Україна - Італія вирішить долю другої у групі С путівки на Євро-2024, в якому підопічних Сергія Реброва влаштує лише перемога.
За всю свою історію збірна України дев'ять разів зустрічалася з командою Італії і лише двічі не програла. Різниця м'ячів - 4:17.
Турнірне становище у відбірковій групі С: Англія - 17 очок (після 7-ми ігор), Італія - 13 (7), Україна - 13 (7), Північна Македонія - 7 (7), Мальта - 0 (8).
На Євро-2024 вже відібралися 17 із 24-х збірних - Австрія, Албанія, Англія, Бельгія, Данія, Нідерланди, Німеччина (господарі), Іспанія, Португалія, Румунія, Сербія, Словаччина, Угорщина, Туреччина, Франція, Швейцарія, Шотландія.
Фінальна стадія чемпіонату Європи пройде наступного літа (14 червня - 14 липня) у Німеччині.
Фото: uaf.ua.