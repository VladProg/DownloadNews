Головний тренер футболістів донецького «Шахтаря» Патрік ван Леувен прокоментував поразку своєї команди від амстердамського «Аякса» (0:3) у контрольному матчі.

Нідерландський наставник українського клубу зазначив, що поєдинок надав його команді багато інформації, передає Укрінформ.
«Сьогодні був хороший суперник, який дав змогу побачити багато речей у потрібному світлі. Ми створили кілька моментів на початку матчу: через атаки правим флангом, забігання, гарні навіси. Тобто були нагоди забити перший м'яч. Але після цього виникли проблеми з організацією, і ми пропускали. Це зустріч з командою, яка надала нам багато інформації щодо того, які аспекти слід покращити, які моменти на належному рівні, а що треба посилити. На зборі ми ще запланували матч з «Утрехтом». Наша ціль в останній зустрічі - дати можливість пограти всім, а також зрозуміти, як рухатися далі», - сказав ван Леувен.
Додамо, що у минулому чемпіонаті УПЛ футболісти «Шахтаря» під керівництвом хорвата Ігора Йовичевича виграли золоті медалі.
Фото: shakhtar.com.