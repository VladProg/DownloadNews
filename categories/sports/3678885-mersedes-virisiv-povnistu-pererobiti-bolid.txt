На першому етапі сезону «Мерседес» був повільнішим за «Ред Булл», «Феррарі» та «Астон Мартін».

Після першого етапу сезону-2023 у команді «Мерседес» визнали, що їхня концепція боліда, яка була презентована ще минулого року, виявилася повністю провальною, тому в команді під час нинішнього чемпіонату будуватимуть нову машину, про це повідомив бос команди Тото Вольфф в інтерв’ю Sky Sports, передає Укрінформ.

«Ми не думаємо, що нинішній концепт дасть результат. Команда віддала всі сили, проте ситуація на трасі показує, що цього замало і потрібно все міняти. Цей концепт був неправильним ще минулого сезону, але ми думали, що взимку зможемо його виправити. Тепер треба рухатися в іншому напрямку», – сказав Тото Вольфф.

Як повідомляв Укрінформ, на першому етапі сезону в Бахрейні «Мерседес» був повільнішим за «Ред Булл», «Феррарі» та «Астон Мартін», перемогу в гонці святкував Макс Ферстаппен.
Фото: f1news