Головний тренер київського «Динамо» Мірча Луческу на прес-конференції після матчу з футболістами донецького «Шахтаря» (1:1) підтвердив, що через хірургічну операцію на нозі передає обов'язки наставника команди Олександру Шовковському.

«З цього моменту я йду на лікарняний через операцію на суглобах. З цього моменту Шовковський - виконувач обов'язків тренера. Ми разом контролюватимемо ситуацію. Операцію я зроблю в Києві, хоча міг би зробити її в іншій країні, але вважаю, що важливо залишитись поруч з командою, залишитися в Україні», - цитує Луческу пресслужба «біло-синіх», передає Укрінформ.
Зазначимо, що Олександр Шовковський увійшов до тренерського штабу «Динамо» у січні.
Фото: fcdynamo.com.