Захисник збірної України з баскетболу Олександр Ковляр офіційно виставив свою кандидатуру на драфт НБА.

Ковляр увійшов до списку 48-ми міжнародних гравців, які виставили кандидатури на щорічний драфт, передає Укрінформ.
На драфті НБА, який відбудеться 22 червня, команди НБА оберуть 60 молодих баскетболістів.
Ковляр перебуває в категорії early-entrance, тобто за віком уже має змогу виставлятися на драфт, і водночас може знятися з драфту до 31 травня, якщо виникне необхідність.
20-річний українець нинішнього сезону у середньому за матч проводив 23 хвилини ігрового часу в Естонсько-латвійській лізі. Він набирав 13 очок, робив 3 підбирання і 4,1 передачі. В Кубку Європи ФІБА Ковляр мав у середному 8,9 очка, 2,7 підбирання та 3,3 передачі.
Клуб українця «Калев»/Крамо» дійшов до півфіналу Кубку Європи ФІБА, до Фіналу чотирьох Естонсько-латвійської ліги, а нині продовжує боротьбу у плей-офф чемпіонату Єстонії.
Додамо, що Ковляр минулого місяця підписав новий однорічний контракт з «Калевом/Крамо».
Фото: facebook.com/UkrBasket.