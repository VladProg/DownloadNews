Чемпіонами турніру стали футболісти збірної Англії.

УЄФА офіційно визначив найкращого футболіста молодіжного Євро-2023 з футболу, нагороду отримав англієць Ентоні Гордон, передає Укрінформ.
22-річний Гордон на клубному рівні представляє «Ньюкасл», відзначився в Румунії та Грузії 2 голами й асистом. У складі команди Лі Карслі вінгер виступав на вістрі нападу.
Ключовим став внесок Гордона у чвертьфінальну перемогу Англії над однолітками з Португалії (1:0) — Ентоні провів вирішальний гол у матчі на 34-й хвилині. Ще один гол він забив, відкривши рахунок у матчі групового раунду з Ізраїлем (2:0).
У переліку найкращих бомбардирів турніру нападник розділив друге місце одразу з вісьмома гравцями, включно з капітаном України Артемом Бондаренком, співвітчизниками Камероном Арчером та Емілом Смітом-Роу.
Фото: Getty Images