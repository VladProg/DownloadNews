Українка Леся Цуренко продовжує виступ на престижному грунтовому турнірі Жіночої тенісної асоціації (WTA) - Internazionali BNL d’Italia - у Римі (Італія) з призовим фондом $3,5 млн.

У другому колі змагань Цуренко завдала поразки 28-у номеру «посіву» американці Бернарді Пера - 6:4, 6:4, передає Укрінформ.
Тенісистки провели на корті 1 годину 40 хвилин.
Путівку до 1/8 фіналу Цуренко розіграє з першою «ракеткою» світу Ігою Швьонтек з Польщі, яка у свою чергу розгромила росіянку Анастасію Павлюченкову - 6:0, 6:0.
Турнір у Римі триватиме до 21 травня.
Торік Internazionali BNL d’Italia виграла Швьонтек.
Фото: Getty Images.