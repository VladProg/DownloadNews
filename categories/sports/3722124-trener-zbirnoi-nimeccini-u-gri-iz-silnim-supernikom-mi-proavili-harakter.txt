Головний тренер збірної Німеччини з футболу Ганс-Дітер Флік прокоментував перебіг подій у товариському матчі у Бремені проти команди України, що закінчився нічиєю - 3:3.

Наставник німецьких футболіств зазначив, що його комнада проявила характер у поєдинку із сильним суперником, передає Укрінформ.
«Гра продемонструвала поточний стан нашої команди. Ми добре розпочали, забили швидкий м’яч, відчували підтримку уболівальників, а потім припустилися індивідуальних помилок, що призвели до голів у наші ворота. Нам слід багато працювати, і ми знаємо, що це тривалий процес. Важливо, що у грі із сильним суперником ми проявили характер. Ми створювали моменти, але не реалізовували їх», - сказав Флік.
Після матчу проти «синьо-жовтих» збірна Німеччини зіграє спаринги з Польщею (16 червня у Варшаві) та Колумбією (20 червня у Гельзенкірхені).
Фото: dfb.de.