У Лінці (Австрія) завершився етап міжнародної серії Гран-прі (Grand Prix) із дзюдо.

Третій день змагань приніс збірній України п'яту нагороду, передає Укрінформ.
Призеркою турніру стала Єлизавета Литвиненко, яка здобула бронзову медаль у ваговій категорії до 78 кг.
Як повідомлялося, окрім Литвиненко, «срібло» у Лінці здобули Дільшот Халматов (60 кг) та Михайло Свідрак (81 кг), «бронзу» - Артем Лесюк (66 кг) та Дар’я Білодід (73 кг).
Наступний етап серії Гран-прі з дзюдо пройде 2-4 червня у Душанбе (Таджикистан).
Фото: Ukraine Judo.