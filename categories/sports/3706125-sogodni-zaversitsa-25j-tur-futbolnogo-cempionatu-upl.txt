У понеділок, 8 травня, пройдуть заключні поєдинки 25-го туру чемпіонату України з футболу серед команд Прем'єр-ліги (УПЛ).

Програму ігрового дня о 13.00 відкриє матч криворізького «Кривбаса» з київським «Динамо», передає Укрінформ.
Відбудуться також зустрічі закарпатського «Миная» з полтавською «Ворсклою» (початок о 14.00), львівського «Руха» з «Інгульцем» із Петрового (15.00), рівненського «Вереса» з ковалівським «Колосом» (15.00) та луганської «Зорі» з харківським «Металістом 1925» (17.00).
Результати попередніх поєдинкув туру:
«Чорноморець» (Одеса) - «Дніпр-1» - 1:2
«Металіст» (Харків) - «Львів» - 1:0
«Олександрія» - «Шахтар» (Донецьк) - 1:1.
Становище лідерів: «Шахтар» - 60 очок (після 25-ти ігор), «Дніпро-1» - 57 (24), «Зоря» - 52 (24), «Динамо» - 47 (24), «Олександрія» - 38 (24), «Кривбас» - 32 (24).
26-й тур УПЛ відбудеться 13-15 травня.