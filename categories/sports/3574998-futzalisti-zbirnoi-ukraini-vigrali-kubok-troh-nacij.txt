Збірна України з футзалу під час підготовки до відбору до чемпіонату світу-2024 на навчально-тренувальному зборі у молдовському Чореску стала переможницею товариського турніру за участю трьох національних команд.

Як повідомляє офіційний сайт Української асоціації футболу (УАФ), збірна України спочатку виграла спаринг у команди Молдови з рахунком 6:1, передає Укрінформ.
Згодом підопічні Олександра Косенка знову обіграли господарів, але вже в межах товариського Кубку трьох націй - 7:4.
А у вирішальному матчі «синьо-жовті» зійшлися з командою Румунії, яку перемогли - 3:1 і стали переможцями турніру.
Як повідомляв Укрінформ, перший матч основної стадії кваліфікації ЧС-2024 збірна України проведе 7 жовтня проти команди Косово.
Фото: futsal.md.