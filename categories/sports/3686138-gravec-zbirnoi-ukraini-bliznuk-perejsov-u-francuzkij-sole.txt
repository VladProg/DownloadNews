Французький клуб підписав гравця до кінця сезону.

Форвард «Будівельника» та збірної України Богдан Близнюк перейшов у французький «Шоле», повідомляє пресслужба французького клубу, передає Укрінформ.
Угода між клубами розрахована до кінця цього сезону. Інші умови контракту не розголошуються.
Близнюк набирав у середньому 10,5 очка, 6,5 підбирання, 4,2 передачі та 1,8 перехоплення у 13 матчах Кубка Європи ФІБА, у тому числі оформивши два трипл-дабла. При цьому Богдан не зможе зіграти у єврокубках, але допоможе команді у чемпіонаті Франції.
Як повідомляв Укрінформ, «Будівельник» нещодавно вибув з розіграшу Кубка Європи ФІБА, поступившись саме французькому «Шоле».
Фото: uaf.ua