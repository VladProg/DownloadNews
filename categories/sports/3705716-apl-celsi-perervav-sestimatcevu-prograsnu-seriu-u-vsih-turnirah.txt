«Аристократи» здобули першу перемогу в останніх 10 матчах у всіх турнірах.

«Челсі» на чужому полі здолав «Борнмут» 3:1 в 35-у турі Англійської прем'єр-ліги, передає Укрінформ.
У складі «Челсі» відзначилися Галлагер, Бадьяшиль і Фелікс. «Вишні» відповіли точним ударом Віньї.
Український вінгер «Челсі» Михайло Мудрик вийшов на поле у стартовому складі, але не відзначився результативними діями і пішов з поля на 63-й хвилині. Захисник «Борнмута» Ілля Забарний залишився на лаві для запасних.
Перемога дозволила підопічним Френка Лемпарда піднятися на 11-у сходинку в таблиці, «вишні» - 14-і.
Як повідомлялося, «Манчестер Сіті» очолює АПЛ, маючи в активі 82 пункти після 34-х матчів.
Фото: twitter.com/ChelseaFC