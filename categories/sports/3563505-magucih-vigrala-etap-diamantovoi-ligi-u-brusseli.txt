Українка повторила найкращий результат у дисципліні в історії Діамантової ліги.

Українська легкоатлетка Ярослава Магучіх перемогла на етапі «Діамантової ліги» у Брюсселі, повідомляє Укрінформ.
Українка перемогла у стрибках у висоту із результатом 205 см.
Ярослава із трьох спроб не взяла планку 210 см.
Цим результатом Магучих встановила новий національний рекорд та найкращий результат у своїй кар'єрі на відкритому повітрі. Також ця висота найкраща у поточному сезоні та повторення найкращого результату в історії Діамантової ліги.
Ірина Геращенко з результатом 191 см стала шостою, вона поступилася своїм конкуренткам за кількістю спроб. Юлія Левченко із результатом 188 см – восьма.
Як повідомлялося, цього сезону Магучих 4 рази перемагала на Діамантовій лізі, одного разу була другою та п'ятою.
Фото: Getty Images