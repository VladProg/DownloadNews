Чоловіча національна збірна України дізналась суперників у кваліфікації чемпіонату Європи 2025 року.

За підсумками жеребкування, яке відбулося у Мюнхені, команда Віталія Степановського потрапила до групи А разом зі збірними Словенії, Ізраїля та Португалії, передає Укрінформ.
На чемпіонат Європи вийдуть кращі три команди з квартету. Календар матчів відбору ФІБА визначить найближчим часом.
Результати жеребкування відбору чемпіонату Європи 2025 року:
А: Словенія, Україна, Ізраїль, Португалія
В: Італія, Туреччина, Угорщина, Ісландія
С: Іспанія, Латвія, Бельгія, Словаччина
D: Німеччина, Чорногорія, Болгарія, Швеція
E: Франція, Хорватія, Боснія і Герцеговина, Кіпр
F: Греція, Чехія, Нідерланди, Велика Британія
G: Сербія, Фінляндія, Грузія, Данія
H: Литва, Польща, Естонія, Північна Македонія.
Кваліфікація чемпіонату Європи проходитиме під час трьох «вікон: 19-27 лютого 2024 року, 18-26 листопада 2024 року та 17-25 лютого 2025 року. Кожна збірна проведе по дві гри у кожному вікні.
Відповідно до формату, три команди, які посядуть найвищі місця у кожній групі, за винятком груп, до яких входять співгосподарі Євробаскету 2025 (Кіпр, Фінляндія, Польща та Латвія), вийдуть до фінального раунду.
У групах, до складу яких входитимуть країни-господарі, право на участь у Євробаскеті отримають господар та дві інші команди, які посіли найвищі місця.
Фото: fbu.ua.