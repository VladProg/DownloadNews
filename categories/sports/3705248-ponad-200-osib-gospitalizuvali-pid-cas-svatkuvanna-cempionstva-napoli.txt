Серед них - з кульовими та ножовими пораненнями, з передозуванням кокаїном.

У Неаполі в ніч з 4 на 5 травня пройшли масові святкування чемпіонства «Наполі» в Серії А, передає Укрінформ.
За інформацією La Gazzetta dello Sport, всього постраждали 203 особи. Всі вони були госпіталізовані, серед них 22 особи у тяжкому стані. Серед причин госпіталізації - кульові поранення, ножові поранення, травми від вибухів петард, вивихи та переломи кінцівок, рвані рани, астматичні кризи та передозування кокаїном.
Постраждали також 3 поліціянти. 20-річну дівчину госпіталізували після того, як її збив автомобіль - у постраждалої крововилив у мозок, її життю загрожує небезпека.

Як повідомляв Укрінформ, футболісти «Наполі» втретє у своїй історії здобули чемпіонство в італійський Серії А.
Фото: Getty Images