Минулого тижня новим головним тренером національної чоловічої збірної України став 41-річний український наставник Віталій Степановський.

Раніше планувалося, що Степановський влітку працюватиме у збірній U20, але враховуючи зайнятість у підготовці національної команди до важливих матчів, наставника молодіжної збірної вирішили замінити, передає Укрінформ.
Зі збірною U20 на Євробаскеті-2023 працюватиме 38-річний вітчизняний фахівець Дмитро Забірченко, який нинішнього сезону Суперліги виграв «золото» зі столичним «Будівельником» і мав працювати втілку з кадетською збірною U16. Допомагатимуть Забірченку Олег Шевченко та Микита Воєвода.
В збірній U16 замість Забірченка головним тренером призначили Дмитра Коломійченка. Його асистенти - Андрій Бабенко та Віктор Бугра.
Фото: facebook.com/UkrBasket.