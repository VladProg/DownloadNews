Головний тренер молодіжної збірної України з футболу U21 Руслан Ротань поспілкувався із журналістами після чвертьфінального поєдинку з Францією (3:1) на Євро-2023, за підсумками якого наша команда здобула історичну путівку на Олімпіаду-2024.

Тренер привітав своїх футболістів з фантастично грою, передає Укрінформ.
«Передусім вітаєю з перемогою Україну, наших захисників, дякуємо їм! Вітаю, яка провела фантастичний матч, показала, що ми дійсно є командою. Якщо повернутися на роки назад, коли ми тільки зібралися, а особливо після першого відбіркового поєдинку з Францією, ми не могли уявити, що ми цю збірну обіграємо. Хочу привітати футболістів з чудовою грою, і перемогою, а найголовніше для мене те, що вони в цьому матчі стали найкращими серед найкращих. Хотів би віддати належні і збірній Франції. Це дуже потужний колектив, хороша команда, в якій виступають майстерні футболісти. Я задоволений тим, що наші хлопці відреагували на результат (поступалися 0:1. - Ред.) як індивідуальною майстерністю, так і характером, не розкисли, а швидко повернулися у гру», - сказав Ротань.
Тепер «синьо-жовті» 5 липня у Бухаресті розіграють путівку у фінал молодіжного Євро з Іспанією.
В іншому півфіналі зійдуться Ізраїль та Англія.
Вирішальний поєдинок чемпіонату відбудеться 8 липня в Батумі (Грузія).
Фото: uaf.ua.