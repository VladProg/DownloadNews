У Мельбурні завершилася третя гонка «Формули-1» сезону-2023 - Гран-прі Австралії.

Переможцем став пілот «Ред Булл» Макс Ферстаппен, передає Укрінформ.
Нідерландський автогонщик здобув другу перемогу у сезоні. Друга позиція у британця Льюїса Гемілтона («Мерседес»), третім фінішував іспанець Фернандо Алонсо («Астон Мартін»).
Заїзд зупиняли червоними прапорами після аварії британського пілота «Вільямса» Алекса Албона. Вдруге перервали гонку після зіткнення данця Кевіна Магнуссена «Хаас» з бар'єрами. Пілотам залишалося проїхати два гоночні кола, але гонку зупинили втретє відразу після рестарту через численні аварії. У підсумку Гран-прі завершився за машиною безпеки.
Ферстаппен залишається лідером загального заліку, збільшивши відрив від свого напарника по «Ред Булл» мексиканця Серхіо Переса на 15 очок.
Фото: F1News.