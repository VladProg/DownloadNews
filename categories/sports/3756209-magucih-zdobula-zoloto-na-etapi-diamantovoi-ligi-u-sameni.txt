Українка достроково відібралася у Суперфінал сезону.

Українка Ярослава Магучіх здобула «золото» у стрибках у висоту на етапі Діамантової ліги у Сямені, передає Укрінформ.
Завдяки цьому вона достроково відібралася у фінал сезону Діамантової ліги.
Магучіх показала результат 2.02 метра. Ще одна українка Юлія Чумаченко показала 5-й результат - 1.86 м. Ярослава повторила найкращий результат нинішнього сезону та оновила особистий рекорд 2023 року.
Суперфінал сезону Діамантової ліги відбудеться 16-17 вересня в американському Юджині. Раніше туди достроково відібралася також Ірина Геращенко.
Як повідомляв Укрінформ, на чемпіонаті світу з легкої атлетики Магучіх здобула «золото».
Фото: Getty Images