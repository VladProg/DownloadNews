У Лізі чемпіонів УЄФА стартували матчі у відповідь 1/8 фіналу.

Першими чвертьфіналістами турніру стали футболісти португальської «Бенфіки», які двічі обіграли бельгійський «Брюгге», передає Укрінформ.
Після виїзної перемоги (2:0) «Бенфіка» вдома розгромила бельгійський клуб з рахунком 5:1.

М'ячі на «Ештадіу да Луж» у Лісабоні забили Рафа Сілва (38-ма хвилина), Гонсалу Рамос (45+2, 57), Жоау Маріу (71, з пенальті) та Давід Нерес (77). Гол престижу на рахунку Бйорна Маєра (87).
Український форвард «Брюгге» Роман Яремчук вийшов у стартовому складі і з жовтою карткою у пасиві поступився місцем на полі Феррану Хутглі на 62-й хвилині.
У паралельному поєдинку англійський «Челсі» у Лондоні грає німецькою «Боруссією» з Дортмунда. Початок матчу на «Стемфорд Брідж» було відкладено через затори по дорозі до стадіону.
8 березня німецька «Баварія» у Мюнхені прийматиме французький «Парі Сен-Жермен», а англійський «Тоттенгем» у Лондоні зустрінеться з італійським «Міланом».
Ще чотири повторні матчі 1/8 фіналу Ліги чемпіонів пройдуть наступного тижня. 14 березня: «Манчестер Сіті» (Англія) - «Лейпциг» (Німеччина), «Порту» (Португалія) - «Інтер» (Італія); 15 березня: «Реал» (Іспанія) - «Ліверпуль» (Англія), «Наполі» (Італія) - «Айнтрахт» (Німеччина).
Жеребкування 1/4 та 1/2 фіналу Ліги чемпіонів УЄФА відбудеться 17 березня.
Фото: AFP.