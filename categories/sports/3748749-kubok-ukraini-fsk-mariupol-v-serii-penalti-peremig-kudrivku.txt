Сьогодні відбудуться сім матчів третього попереднього раунду Кубка України.

Основний час матчу ФСК «Маріуполь» - «Кудрівка» завершився із рахунком 2:2, передає Укрінформ.
Гра перейшла у додатковий час, але і там визначити сильнішого не вийшло. У серії пенальті перемогу святкував ФСК «Маріуполь».
Під час 1-го екстратайму гра переривалася на 55 хвилин через повітряну тривогу, тому у підсумку матч тривав майже 4 години.
Сьогодні відбудеться ще шість поєдинів Кубка України – «Звягель» зіграє з «ЮКСА», «Прикарпаття» прийматиме «Епіцентр», «Тростянець» проведе поєдинок із «Гірник-Спорт», «Інгулець» визначить сильнішого у грі з «Вікторією», а «Локомотив» Київ зіграє із «Лівим Берегом».
Поєдинок «Скала» Стрий – «Нива» Тернопіль на цій стадії турніру заплановано на 16 серпня.

Як повідомляв Укрінформ, на всіх етапах Кубка України переможці визначатимуться за підсумками одного поєдинку.
Фото: ФСК «Маріуполь»