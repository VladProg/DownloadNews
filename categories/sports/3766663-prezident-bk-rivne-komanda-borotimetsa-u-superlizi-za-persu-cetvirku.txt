Президент дебютанта української Суперліги баскетбольного клубу «Рівне» Сергій Ліщук розповів про адаптацію американських новачків команди, а розповів про плани на сезон.


Лішук зазначив, що рівненська команда боротиметься за першу четвірку, передає Укрінформ.
"Вже тепер можна сказати, що ми дуже вгадали з Ілайджею Джойнером - це гравець дійсно топового рівня. Я вважаю, якщо він буде добре тренуватися і добре себе проявляти - це може бути MVP чемпіонату. Що стосується Клейтона, він приїхав трішки у незадовільній формі, нині ми працюємо з ним. Думаю, до старту сезону він приведе себе в порядок, набере кондиції і допоможе у чемпіонаті. Коли ми вирішили, що йдемо у Суперлігу, то зрозуміли, що нам треба «маленький» та «великий». Десь два місяці спілкувалися з агентами...
Цього разу у Суперлізі буде 6-8 команд приблизно однакового рівня. Ми боротимемося за першу четвірку. Є такі у нас амбітні плани. Але будемо дивитися ще на комплектацію «Будівельника» та «Дніпра». Там більш серйозні склади. Моє бажання - потрапити до ТОП-4. Все для цього є. Все буде залежати від команди, адже склад у нас непоганий, і можна вирішувати серйозні задачі», - сказав президент БК «Рівне».
Фото: fbu.ua.