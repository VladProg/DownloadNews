Найкращий свій матч у нинішньому сезоні Національної баскетбольної асоціації зіграв за «Сакраменто» центровий збірної України Олексій Лень.

У домашній грі регулярного чемпіонату проти «Портленда» Олексій провів на майданчику 13 хвилин, за які набрав 10 очок, зробив 6 підбирань, 1 передачу, 1 перехоплення та 2 блок-шоти, передає Укрінформ.
До цього Лень провів у чемпіонаті три матчі, в середньому граючи 4,3 хвилини.
«Сакраменто» виграв в овертаймі - 121:118. Загалом команда провела сім матчів, здобувши три перемоги.
Додамо також, що «Бостон» програв на виїзді «Філадельфії» - 103:106. Українець Святослав Михайлюк у цьому матчі залишився на лаві запасних.
Фото: fbu.ua.