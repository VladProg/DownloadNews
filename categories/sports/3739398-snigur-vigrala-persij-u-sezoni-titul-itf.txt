Українка Дар'я Снігур стала переможницею турніру Міжнародної федерації тенісу (ITF) в іспанському містечку Віторія-Гастейс із призовим фондом $100 тис.

У фіналі змагань посіяна під 6-м номером Снігур (№155 світового рейтингу) за 1 годину 40 хвилин здобула вольову перемогу над третьою «ракеткою» турніру Джессікою Понше з Франції (№137) - 3:6, 6:4, 6:1, передає Укрінформ.
Снігур виграла свій перший фінал цього сезону. Загалом для Дар'ї це був 11-й вирішальний матч на турнірах ITF, в якому вона виборола сьомий титул у кар'єрі.
Фото: Getty Images.