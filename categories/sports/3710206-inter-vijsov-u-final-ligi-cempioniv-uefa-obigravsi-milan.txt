Першими учасниками фіналу Ліги чемпіонів УЄФА сезону-2022/23 стали футболісти «Інтера».

В матчі у відповідь 1/2 фіналу розіграшу «Інтер» на стадіоні «Джузеппе Меацца» у Мілані завдяки голу Лаутаро Мартінеса на 74-й хвилині переграв земляків із «Мілана» - 1:0, передає Укрінформ.
Перший півфінальний матч італійського протистояння завершився поразкою «Мілана» з рахунком 0:2.
Другий фіналіст турніру визначиться 17 травня на арені «Етіхад» у Манчестері, де англійський «Манчестер Сіті» прийматиме чинного володаря титулу іспанський «Реал». Перша гра 1/2 фіналу на «Сантьяго Бернабеу» у Мадриді завершилася внічию - 1:1.
Фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі (Туреччина).
Фото: AFP.