Стала відома перша суперниця українки Ангеліни Калініної на престижному грунтовому турнірі Жіночої тенісної асоціації (WTA) - Internazionali BNL d’Italia - у Римі (Італія) з призовим фондом $3,5 млн.

У другому колі змагань посіяна під 30-м номером Калініна зійдеться з росіянкою Анною Блінковою, яка у трьох сетах обіграла єгиптянку Маяр Шериф - 2:6, 6:2, 6:3, передає Укрінформ.
У першому раунді турніру в італійській столиці зустрінуться українки Еліна Світоліна та Леся Цуренко, а 32-й номер «посіву» перша «ракетка» України Марта Костюк у другому колі протистоятиме переможниці матчу між італійкою Каміллою Розателло та американкою Клер Лю.
Internazionali BNL d’Italia триватиме до 21 травня.
Фото: Getty Images.