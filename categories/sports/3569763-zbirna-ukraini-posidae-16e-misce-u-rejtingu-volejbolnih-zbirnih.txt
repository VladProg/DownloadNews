Це найвища позиція національної команди в історії.

Збірна України посіла підсумкове сьоме місце, дійшовши до 1/4 фіналу чемпіонату світу, повідомляє Укрінформ.
Це найкращий результат в історії української команди.
У рейтингу FIVB Україна тепер перебуває на 16-й позиції, що також стало найкращим результатом в історії.
За підсумками перемоги над Нідерландами в 1/8 фіналу, Україна навіть входила деякий час до топ-15 команд.
Очолює світовий рейтинг волейбольних збірних команда Польщі, далі йдуть Італія та Франція.
Як повідомляв Укрінформ, учора, 11 вересня, завершився чемпіонат світу з волейболу-2022. Перемогла збірна Італії, яка у фіналі здолала Польщу – 3:1.
Фото: FIVB