Наставник хоче попрацювати на Євро-2024.

Дідьє Дешам залишиться головним тренером збірної Франції після чемпіонату світу-2022 у Катарі і працюватиме щонайменше до Євро-2024, повідомляє Le Parisien, передає Укрінформ.

Президент французької федерації футболу Ноель ле Гре заявляв, що сам Дешам ухвалюватиме рішення, чи залишатиметься він тренером збірної.
Раніше була інформація, що головним тренером збірної Франції після ЧС-2022 стане Зінедін Зідан. При цьому призначення Зідана не залежить від результатів збірної Франції на турнірі.
Нагадаємо, Франція обіграла Англію (2:1) у матчі 1/4 фіналу чемпіонату світу-2022. Команда Дешама стала першим чинним чемпіоном за 24 роки, якому вдалося пробитися до півфіналу чемпіонату світу.
Як повідомляв Укрінформ, у півфіналі 14 грудня Франція зіграє із Марокко.
Фото: Getty Image