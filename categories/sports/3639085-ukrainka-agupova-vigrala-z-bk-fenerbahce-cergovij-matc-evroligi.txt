Турецький баскетбольний клуб «Фенербахче» виграв у жіночій Євролізі п’ятий матч поспіль після двох поразок на старті і йде на другій сходинці групи А.

Команда, за яку виступає капітан збірної України Аліна Ягупова, перемогла на виїзді іспанську «Валенсію» - 72:66, передає Укрінформ.
Аліна за 32 хвилини на майданчику набрала 18 очок, зробила 1 підбирання, 3 передачі та 3 перехоплення.
Зазначимо, що 2020 року Ягупова була визнана MVP Євролиги (найбільш цінною гравчинею).
Фото: aa.com.tr.