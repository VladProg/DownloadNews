Третя «ракетка» України Олексій Крутих не зміг пробитися до другого кола турніру Асоціації тенісистів професіоналів (АТР) серії Challenger - Wolffkran Open by Tannenhof - в Ісманінгу (Німеччина) із призовим фондом €73 тис.

На старті основної сітки змагань Крутих (№241 рейтингу АТР) у двох сетах поступився французу Матіасу Бургу (№279) - 3:6 0:6, передає Укрінформ.
Український тенісист поступився у четвертому матчі поспіль АТР-туру.
Турнір Wolffkran Open by Tannenhof пройде до 5 листопада.
Фото: tennisua.org.