Міжнародний союз футбольних асоціацій (ФІФА) продав трьом російським телеканалам право транслювати матчі чемпіонату світу-2022 у Катарі.

Як повідомляє «РБК-Спорт» із посиланням на свої джерела, ФІФА реалізував права на показ ЧС-2022 у Росії, передає Укрінформ.
Три російські телеканали заплатять за можливість транслювати Мундіаль по 13 млн доларів. Це ВДТРК, «Перший» та «Матч ТБ». Вони, у свою чергу, не прокоментували цю інформацію джерелу.
Компанія «Телеспорт» як посередник отримає ще 1 млн доларів.
Зазначимо, що росія була виключена з плей-оф кваліфікації ЧС-2022 через повномасштабне вторгнення в Україну.
Нагадаємо, груповий турнір чемпіонату світу триватиме у Катарі з 20 листопада до 6 грудня. Півфінали відбудуться 13 та 14 грудня, фінал - 18 грудня.
Чинним чемпіоном світу є збірна Франції.