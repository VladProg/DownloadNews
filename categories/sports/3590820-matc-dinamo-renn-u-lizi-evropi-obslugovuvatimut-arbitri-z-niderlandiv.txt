Союз європейських футбольних асоціацій (УЄФА) призначив арбітрів на поєдинки четвертого туру групового етапу Ліги Європи.

На зустрічі між київським «Динамо» і французьким «Ренном» працюватимуть рефері із Нідерландів, передає Укрінформ.
Суддівську бригаду очолить 36-річний Сердар Гьозюбююк, помічники на лінії - Йоост ван Зуйлен та Йоган Балдер, четвертий арбітр - Сандер ван дер Ейк.
Матч «Динамо» - «Ренн» пройде у четвер, 13 жовтня, у Кракові (Польща), початок о 19.45 за київським часом.
В іншому поєдинку квартету В кіпрський АЕК зійдеться з турецьким «Фенербахче».
Турнірна таблиця: «Фенербахче» - 7 очок, «Ренн» - 7, АЕК - 3, «Динамо» - 0.
Нагадаємо, «Динамо» розпочало виступ у Лізі Європи поразками у від «Фенербахче» (1:2) АЕКа (0:1) та «Ренна» (1:2).
Фото: Getty Images.