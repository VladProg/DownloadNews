Лідер збірної Норвегії з біатлону Йоганнес Бьо став володарем Великого кришталевого глобуса сезону-2022/2023.

Бьо очолював загальний залік Кубка світу з біатлону перед стартом передостаннього етапу в Естерсунді. Перед ним він здобув два «золота» в Нове-Место: у спринті та гонці переслідування, передає Укрінформ.
Перед етапом в Естерсунді Йоганнес Бьо мав перевагу у 399 очок над партнером по збірній Норвегії Штурлою Легрейдом. У заключних п'яти гонках сезону переслідувач Бьо мав лише теоретичні шанси відіграти це відставання - за п'ять гонок можна було набрати максимум 450 очок.
Проте Легрейд вже не зможе цього зробити. Разом з Йоганнесом Бьо він пропустить індивідуальну гонку через позитивний результат тесту на коронавірус, який отримав ще перед стартом у Нове-Место.
Міжнародний біатлонний союз вже достроково оголосив переможцем Йоганнеса Бьо. Для самого норвежця це четвертий Великий кришталевий глобус у кар'єрі. Перед цим він виграв його у 2019-2021 роках, після чого серію перервав француз Кантен Фійон-Має.
Фото: twitter.com/IBU_WC.