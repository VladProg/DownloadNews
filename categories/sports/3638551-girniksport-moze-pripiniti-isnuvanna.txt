Клуб має великі фінансові проблеми.

Представник першої ліги «Гірник-Спорт» ризикує припинити існування, повідомляє Footboom, передає Укрінформ.



За інформацією джерела, клуб має великі фінансові проблеми. В осінній частині сезону гравці начебто навіть не отримували преміальні, а зарплатна відомість була однією з найнижчих у чемпіонаті.
Відзначається, що гравцям вже запропонували приїхати в Горішні Плавні, щоб закрити всі нагальні питання та отримати статус вільних агентів.
«Розмови такі, дійсно, є, однак жодних документів від клубу ми не отримували. Та й взагалі я б не став поспішати з висновками, оскільки до старту другого етапу ще багато часу. Ми зробимо все можливе, щоб зберегти «Гірник-Спорт» на футбольній мапі країни», - прокоментував ситуацію президент ПФЛ Олександр Каденко.

Як повідомляв Укрінформ, перше коло першої ліги клуб завершив на останньому місці групи В.

Фото: