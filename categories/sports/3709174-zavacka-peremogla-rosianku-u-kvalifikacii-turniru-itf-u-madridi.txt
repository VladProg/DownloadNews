Українка віддала суперниці лише два гейми.

Українська теніситка Катаріна Завацька (№287 WTA) виграла перший матч кваліфікації на ґрунтовому 100-тисячнику ITF у Мадриді, передає Укрінформ.

У стартовому поєдинку відбору українка, яка отримала третій номер посіву від організаторів, розібралася з Анною Семеновою - 6:2, 6:0.
У наступному раунді відбору Завацька змагатиметься проти 11-ї сіяної Емілі Епплтон із Великої Британії (№420 WTA).
Як повідомляв Укрінформ, Костюк у парі з румункою Єленою-Габріелою Русе зіграє у другому раунді парного розряду турніру у Римі проти третього номеру «посіву» Дезері Кравчик (США) - Демі Схурс (Нідерланди).


Фото: btu.org.ua