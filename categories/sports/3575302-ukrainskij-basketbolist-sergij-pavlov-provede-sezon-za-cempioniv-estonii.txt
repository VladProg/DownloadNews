Чинний чемпіон Естонії з баскетболу «Пярну Садам» підписав контракт з 25-річним українцем Сергієм Павловим.

Форвард минулий сезон розпочинав у «Дніпрі», а після вторгнення в Україну російських військ перебрався до іспанської «Мелільї», передає Укрінформ.
Улітку Павлов викликався до розташуванні збірної України, зіграв проти Північної Македонії у відборі на ЧС-2023, був з командою на зборі у серпні, але до кінцевої заявки Айнарса Багатскіса на Євробаскет-2022 не потрапив.
Окрім Павлова, в новому сезоні за «Пярну Садам» буде грати ще один українець - захисник Вадим Козак. Клуб, окрім чемпіонату Естонії та Естонсько-латвійської ліги, також зіграє у кваліфікації Ліги чемпіонів, яка пройде вже нинішнього тижня.
Фото: fbu.ua.