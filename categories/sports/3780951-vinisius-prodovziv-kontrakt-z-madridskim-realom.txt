Нова угода буде діяти до 2027 року.

«Реал» оголосив про підписання нового контракту з вінгером Вінісіусом Жуніором, передає Укрінформ.
Угода з 23-річним бразильцем тепер розрахована до літа 2027-го. У гравця будуть покращені фінансові умови, також включена клаусула в 1 мільярд євро.
За мадридців Вінісіус виступає з 2018 року, «Реал» придбав вінгера за 45 мільйонів євро у «Фламенгу». На його рахунку 235 матчі, 62 голи та 67 асистів. У складі команди він виграв 9 трофеїв.
В цьому сезоні Вінісіус Жуніор провів 10 матчів за «Реал», відзначившись 3 забитими м'ячами та 3 гольовими передачами.

Як повідомляв Укрінформ, вчора Вінісіус був присутнім на церемонії вручення «Золотого м'яча» та посів 6-те місце у рейтингу найкращих гравців 2023 року, а також отримав премію Сократеса за боротьбу з расизмом.

Фото: Getty Images