23 червня в кваліфікації класичного лука серед жінок спортсменка з Нової Каховки Анастасія Павлова набрала 681 очко та побила рекорд Євроігор-2023 у Кракові.

Попереднє досягнення (666 очок) належало Габі Шлоссер з Нідерландів і було встановлено 2019 року у Мінську, передає Укрінформ.
Тепер Павлова, яка була прапороносцем збірної України на церемонії відкриття Ігор, отримає офіційне посвідчення рекордсменки. Якк підкреслили в тренерському штабі нашої команди, головне тут - потужний результат на рівні чоловіків, який має надати Анастасії більше впевненості. Після Європейських ігор на лучників очікує чемпіонат світу, де будуть розігрувати ліцензії на Олімпіаду-2024 у Парижі.
«Вона й сама відчула у собі сили, і потягне за собою ще й колег по команді, які, на жаль, не завоювали ліцензію на Ігри в Кракові, хоча, на мій погляд, вони б тут дуже добре себе почували», - розповів головний тренер збірної Олег Осипенко.
У Польщі Анастасія зовсім трохи не дотягнулася до рекорду Європи німкені Лізи Унрух - 684 очки. Втім, змагання зі стрільби з лука у Кракові тривають.
Фото: noc-ukr.org.