Двома поєдинками у вівторок, 8 листопада, розпочнеться 12-й тур чемпіонату України з футболу серед команд Прем'єр-ліги (УПЛ).

О 13.00 відбудеться харківське дербі «Металіст» - «Металіст 1925», а в паралельному матчі зійдуться «Інгулець» із Петрового та луганська «Зоря», передає Укрінформ.
У другий ігровий день туру, 9 листопада, зустрінуться ковалівський «Колос» та «Дніпро-1» (13.00), криворізький «Кривбас» та полтавська «Ворскла» (13.00), рівненський «Верес» та донецький «Шахтар» (15.00).
У четвер, 10 листопада, зіграють закарпатський «Минай» та одеський «Чорноморець» (13.00), львівський «Рух» та «Львів» (13.00), київське «Динамо» та «Олександрія» (15.00).
У турнірній таблиці УПЛ лідирує «Дніпро-1» - 28 очок (після 10 ігор). Другим йде «Шахтар» - 23 (9), далі - «Зоря» - 22 (10) та «Олександрія» - 20 (9).