Ексчемпіонка світу, віцепрезидентка Ліги професійного боксу Аліна Шатернікова розповіла про те, як Олександр Усик підтримує українських військових.

Вона розповіла про це ексклюзивно в коментарі кореспонденту Укрінформу.
Тренувальний табір Усика йде ідеально. Немає жодних травм, все за планом. "Сашко на моє прохання записував нашим військовим зі шпиталів особисті відео, щоб підтримати їх. Не зважаючи на те, що Саша зосереджений на підготовці, він завжди йде назустріч, щоб хлопцям було хоч трошки легше. Всі у шпиталі в очікуванні наступного бою Усика. Саша розуміє, що він повинен перемогти заради них", - сказала вона.
Шатернікова також зауважила, що підготовка Олександра Усика до Бою з Даніелем Дюбуа проходить ідеально.
Як повідомлялося, поєдинок Усик - Дюбуа відбудеться 26 серпня в польському Вроцлаві.
Фото: Instagram.com