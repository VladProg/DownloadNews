В Англійській прем'єр-лізі (АПЛ) тривають матчі 26-го туру футбольного чемпіонату.

Лондонський «Арсенал» на домашній арені «Емірейтс Стедіум» здобув вольову перемогу над «Борнмутом» - 3:2, передає Укрінформ.
На голи гостей Філіпа Біллінга (1-а хвилина) та Маркоса Сенесі (57) «каноніри» відповіли вручними пострілами Томаса Партея (62), Бена Вайта (70) та Рісса Нелсона (90+8).
Українець Олександр Зінченко провів у складі «Арсенала» увесь матч. Захисник «Борнмута» Ілля Забарний відновлюється після травми щиколотки.
«Арсенал» набрав 63 очки і продовжує лідирувати у турнірній таблиці АПЛ. Другим йде «Манчестер Сіті» (58), третім - «Манчестер Юнайтед» (49). «Борнмут» (21) посідає передостаннє, 19-е місце.
Фото: AFP.