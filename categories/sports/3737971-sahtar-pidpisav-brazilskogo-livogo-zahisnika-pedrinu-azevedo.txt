Колишній лівий захисник «Атлетіко Паранаенсе» Педрінью Азеведо офіційно став гравцем «Шахтаря».

Про це повідомила пресслужба «гірників», передає Укрінформ.
Контракт з 21-річним бразильцем розрахований до 30 червня 2028 року, він вже приєднався до команди на зборі в Роттердамі.
Новачок гірників – вихованець бразильської «Віторії», за головну команду якої дебютував у сезоні-2020 і відіграв 35 матчів. У вересні 2021-го перейшов до «Атлетіко Паранаенсе», у складі якого за 2 неповні роки провів 69 матчів (зробив 2 асисти).
У сезоні-2023 Педрінью був футболістом основного складу «Атлетіко Паранаенсе», узявши участь у 22 зустрічах команди в усіх турнірах (3 гри в Кубку Лібертадорес, 4 – у чемпіонаті Бразилії, 2 – у Кубку Бразилії, 13 – у чемпіонаті Паранаенсе). Чемпіон ліги Паранаенсе – 2023.
У травні гравець отримав статус вільного агента.
Фото: shakhtar.com