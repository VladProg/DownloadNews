Максимов – найкращий тренер.

Нападника «Динамо» Владислава Ваната визнано найкращим гравцем 14-го туру Української Прем’єр-ліги, повідомляє пресслужба УПЛ, передає Укрінформ.

Ванат забив вперше з першого жовтня, принісши киянам перемогу над тодішнім лідером чемпіонату «Кривбасом» (2:0). Всього на рахунку 21-річного форварда – 5 голів і стільки ж асистів у сезоні.
Наставник СК «Дніпро-1» Юрій Максимов став найкращим тренером туру. Юрій Максимов став головним тренером «Дніпра-1» 14 вересня, прийшовши на зміну Олександру Кучеру та його тренерському штабу. Під керівництвом тренера дніпряни набрали 25 очок у десяти матчах чемпіонату, причому шість із восьми перемог здобули всуху.
В 14-му турі команда Максимова обіграла «Шахтар» (3:1) та пішла на міжнародну паузу лідером УПЛ.
Прем’єр-ліга відновиться після міжнародної паузи матчем «Шахтар» – «Полісся» 24 листопада.
Фото: dynamo.kiev.ua