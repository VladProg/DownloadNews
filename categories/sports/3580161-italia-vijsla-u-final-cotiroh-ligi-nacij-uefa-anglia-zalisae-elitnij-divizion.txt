У Лізі націй УЄФА визначився третій учасник півфінальної стадії розіграшу-2022-23.

Компанію Хорватії та Нідерландам у «Фіналі чотирьох» Ліги націй склали чинні чемпіони Європи футболісти Італії, передає Укрінформ.

У заключному турі групового етапу італійці у Будапешті перемогли команду Угорщини з рахунком 2:0.
Успіх апеннінцям принесли голи форварда «Наполі» Джакомо Распадорі, який відзначився на 27-й хвилині, та захисника «Інтера»Федеріко Дімарко (52), які вивели збірну Італії на перше місце у групі 3 Ліги А.
Останнє місце у цьому квартеті посіли англійці, які після домашньої нічиєї з німцями на лондонському «Вемблі» (3:3), вилетіли у Лігу В.
Результати матчів заключного, 6-го туру Ліги націй УЄФА, що відбулися у понеділок, 26 вересня.
Ліга А

група 3: Англія - Німеччина - 3:3, Угорщина - Італія - 0:2.
Підсумкова таблиця: Італія - 11 очок, Угорщина - 10, Німеччина - 7, Англія - 3.
Ліга В

група 3: Чорногорія - Фінляндія - 0:2, Румунія - Боснія і Герцеговина - 4:1.
Підсумкова таблиця: Боснія і Герцеговина - 11 очок, Фінляндія - 8, Чорногорія - 7, Румунія - 7.
Ліга С
група 4: Гібралтар - Грузія - 1:2, Північна Македонія - Болгарія - 0:1.
Підсумкова таблиця: Грузія - 16 очок, Болгарія - 9, Північна Македонія - 7, Гібралтар - 1.
Ліга D
група 2: Сан-Марино - Естонія - 0:4.
Підсумкова таблиця: Естонія - 12 очок, Мальта - 6, Сан-Марино - 0.
Як повідомляв Укрінформ, футболісти збірної України у вівторок, 27 вересня, у Кракові (Польща) прийматимуть національну команду Шотландії.
У паралельному матчі групи 1 Ліги В на «Авіва Стедіум» у Дубліні зіграють Ірландія та Вірменія.
Турнірне становище: Шотландія - 12 очок, Україна - 10, Ірландія - 4, Вірменія - 3.
Згідно регламентом Ліги націй УЄФА, переможці чотирьох груп Ліги В отримають путівки до Ліги А, а останні команди квартетів у наступному циклі виступатимуть у Лізі С.
Фото: AFP.