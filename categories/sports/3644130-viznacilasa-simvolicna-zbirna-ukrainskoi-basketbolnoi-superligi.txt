Клуби української баскетбольної Суперліги пішли на новорічну паузу в регулярному чемпіонаті і повернуться вже в січні, коли стартуватиме перший бабл 2023 року в Черкасах.

Федерація баскетболу України назвала символічну п’ятірку за підсумками першої половини чемпіонату, передає Укрінформ.
Символічна збірна Суперліги:
Олександр Рябчук (БІПА, Одеса) - 12,8 очка, 5,7 підбирання, 3,6 передачі, 3,3 перехоплення у середньому за матч
Сергій Старцев («Прикарпаття-Говерла», Івано-Франківськ) - 18,3 очка, 4,1 передачі, 4,1 підбирання
Володимир Конєв («Будівельник», Київ) - 15,8 очка, 6,8 підбирання, 3,9 передачі, 2 перехоплення
Вадим Заплотинський («Київ-Баскет») - 12,7 очка, 8,3 підбирання, 3,1 передачі, 1,4 перехоплення
Станіслав Тимофеєнко («Дніпро») - 13,4 очка, 7,8 підбирання, 3,8 передачі, 1,4 перехоплення.
У регулярному чемпіонаті Суперліги лідирує «Будівельник». Другою йде БІПА.
На фото: Олександр Рябчук/basket.com.ua.