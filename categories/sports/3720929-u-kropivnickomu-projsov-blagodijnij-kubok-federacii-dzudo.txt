У Кропивницькому відбулися змагання благодійного Кубка федерації дзюдо.

У турнірі взяли участь понад 100 юних дзюдоїстів з Кіровоградської, Черкаської, Полтавської областей, передає Укрінформ.
Були представлені дитячо-юнацькі спортивні школи та спортивні клуби Кропивницького, Кременчука, Світловодська, Корсунь-Шевченківського, Помічної, Смоліного, Малої Виски, Олександрії, Компаніївки.
Спортсмени, їхні батьки та гості також підтримали ініціативу благодійного фонду «Полк Святослава Хороброго» і долучилися до збору коштів на дрон Mavic 3 з тепловізором для Збройних сил України.
Організатори змагань висловили велику подяку оркестру 3-го окремого полку спецпризначення імені князя Святослава Хороброго за якісний музичний супровід заходу.
Фото: noc-ukr.org.