Молода зірка УПЛ та атакувальний півзахисник ФК «Шахтар» Артем Бондаренко став новим гостем YouTube каналу титульного партнера «гірників» Parimatch Ukraine.

У свіжому випуску футболіст поділився думками про переможні фактори у драматичному матчі проти «Ренну», відмінні риси ФК «Шахтаря» і свою роль в команді «гірників», важливі світоглядні зміни в житті та футболі після початку війни.
«Війна настільки загартувала нашу команду, що на футбольному полі зараз кожний з нас готовий боротися, допомагати, підказувати і підтримувати один одного. Все це дає можливість добиватися результату. Зараз наша команда, як один кулак, в якому всі – б'ються. Як каже Ігор Йовічевіч, футбольний бог десь забирає, десь додає. Цього разу він повернув нам борг за гру з Реалом – тоді ми пропустили гол за 20 секунд до завершення матчу. «Шахтар» вирізняє те, що ми граємо в розумний футбол», - сказав футболіст.
Він також додав, що 2022-й став роком переосмислення для українців і для нього особисто.
«Є кілька відмінностей, які вирізняють «гірників» з-поміж інших клубів в УПЛ. Перше, майже всі футболісти є вихованцями футбольної академії «Шахтаря», грали і взаємодіяли в різні періоди – цей досвід сильно пов'язує і підсилює. Друге, в команді є сплав молодості й досвіду: Тарас Степаненко, Ярослав Ракицький, Андрій П’ятов та інші «старожили» завжди підстрахують нас, молодих футболістів. Третє, команда донецьких гірників – зіграна та розумна. З початку війни ми багато чого оцінили наново. У нас змінилося бачення життя, світу, пріоритетів. Я більше почав цінувати спілкування з друзями, з батьками і близькими людьми. У контексті футболу переміни теж відбулися – українським футболістам почали нарешті довіряти і ми виправдовуємо цю довіру», - пояснив Бондаренко.
Футболіст зауважив, що від нас багато чого залежить: потрібно підтримувати наших оборонців на передовій.

«Я не втомлююся повторювати вболівальникам, що зараз від нас усіх залежить дуже багато. Потрібно вірити в армію і підтримувати хлопців на передовій. Робити все можливе на своєму місці. За можливості дивитися УПЛ, і звісно, вболівати за «Шахтар» - підсумував Артем.
Повне ексклюзивне інтерв’ю Артема Бондаренка на YouTube каналі Parimatch Ukraine.

Як повідомлялося, «гірники» посідають другу сходинку в УПЛ, маючи в активі 33 очки після 14 матчів.