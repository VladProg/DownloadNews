Футболісти «Олександрії» уникли поразки від одеського «Чорноморця» у поєдинку 20-го туру чемпіонату України серед команд Прем'єр-ліги.

Зустріч на КСК «Ніка» в Олександрії завершилася внічию з рахунком 1:1, передає Укрінформ.
Рахунок відкрили «моряки» - Даніель Алефіренко на 36-й хвилині скористався результативною передачею Олександра Демченка. Паритет відновив Кирило Ковалець (69).
«Чорноморець» догравав матч у меншості - за друге попередження червону картку отримав Демченко (45+2).
Програму туру завершує поєдинок між ковалівським «Колосом» та харківським «Металістом 1925».
Результати попередніх матчів туру:
«Ворскла» (Полтава) - «Інгулець» (Петрове) - 1:0
гол: Василь Кравець (49-та хвилина);
«Динамо» (Київ) - «Минай» - 2:0
голи: Антон Царенко (35), Владислав Ванат (62);
«Кривбас» (Кривий Ріг) - «Зоря» (Луганськ) - 1:0
гол: Ріфет Капич (50);
«Шахтар» (Донецьк) - «Металіст» (Харків) - 1:0
гол: Артем Бондаренко (64);
«Рух» (Львів) - «Верес» (Рівне) - 0:0;
«Дніпро-1» - «Львів» - 5:2
голи: Олексій Гуцуляк (7, 44), Артем Довбик (41, 90+2), Едуард Сарапій (84) - Ярослав Богунов (63), Артем Мільченко (81).
У турнірній таблиці УПЛ лідирує «Шахтар», у якого 46 очок (після 19-ти ігор), далі - «Дніпро-1» - 45 (19), «Зоря» - 40 (20), «Динамо» - 39 (20) та «Олександрія» - 32 (19).
Фото: ФК «Олександрія».