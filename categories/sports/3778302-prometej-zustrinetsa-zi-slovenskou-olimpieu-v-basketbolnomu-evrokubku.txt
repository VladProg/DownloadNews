Український баскетбольний клуб «Прометей» у середу, 25 жовтня, проведе четвертий поєдинок у Єврокубку сезону-2023/24.

Як інформує Sport.ua, «Прометей» у Любляні (Словенія) зіграє з місцевою командою «Цедевіта Олімпія», початок матчу о 19.30, передає Укрінформ.
Слобожанський клуб у цьогорічному Єврокубку стартував з перемоги над німецьким «Гамбургом» - 97:77. Потім «Прометей» зазнав двох поразок: 70:92 - від турецького «Бешикташа» та англійського «Лондон Лайонс» - 87:99.
«Цедевіта Олімпія» поки що не вигравала. Словенський клуб у стартовому турі поступився ізраїльському «Хапоелю» з Тель-Авіва (73:100), потім - іспанському «Ховентуту» (87:88) в овертаймі, а минулого тижня турецькому «Бешикташу» (66:73).
Фото: prometeybc.com.