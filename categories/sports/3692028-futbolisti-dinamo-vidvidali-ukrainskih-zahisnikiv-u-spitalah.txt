Гравці київського «Динамо» відвідали поранених українських військових, які проходять лікування в столичних шпиталях.

Як повідомляє пресслужба «біло-синіх», футболісти взяли із собою численні предмети клубної атрибутики, яку подарували захисникам України, передає Укрінформ.
Капітан команди Сергій Сидорчук: «Я багатодітний батько, і хотів би сказати дякую не лише від «Динамо», але й від моєї родини. Мої діти зараз можуть приїжджати на батьківщину і не боятися - лише завдяки вам. Вся моя сім'я, всі ми зараз ходимо незалежною українською землею лише завдяки вам і вашим побратимам. Немає слів, щоби описати нашу подяку та ваш героїзм для нашої Батьківщини», - наголосив Сидорчук.
Потім динамівці вирушили до палати поранених воїнів з полку «Азов». Незважаючи на важкі травми, кожен із солдатів зберігає бойовий настрій.
Фото: fcdynamo.com.