Чемпіон України донецький «Шахтар» планує провести три домашні поєдинки на груповій стадії Ліги чемпіонів УЄФА у Німеччині.

Як повідомляє німецьке видання Bild, для цього «гірники» домовилися з футбольним клубом «Гамбург» про оренду арени «Фолькспаркштадіон», місткість якої для міжнародних матчів складає 51,5 тис. футбольних глядачів, передає Укрінформ.
Український та німецький клуби вже мають домовленість щодо потенційної співпраці, включаючи оренду стадіону із часткою доходів від квитків.
Останні деталі угоди ще потрібно уточнити у влади та футбольних асоціацій. «Шахтар» також вів переговори з клубами з Дюссельдорфа та Гельзенкірхена.
«Фолькспаркштадіон» востаннє приймав поєдинки Ліги чемпіонів у сезоні-2006/07.
Нагадаємо, минулого сезону свої домашні матчі у Лізі чемпіонів «Шахтар» проводив у Варшаві (Польща).
Фото: Getty Images/Global Images Ukraine.