23 серпня в іспанському місті Валенсія розпочинається чемпіонат світу з художньої гімнастики.

Упродовж п’яти днів змагань буде розіграно дев’ять комплектів нагород та олімпійські ліцензії, які отримають 14 найкращих гімнасток за підсумками індивідуальної абсолютної першості та 5 команд за результатами багатоборства у групових вправах, передає Укрінформ.
Україну на світовій першості представлятимуть вісім спортсменок:
індивідуальна першість - Вікторія Онопрієнко і Поліна Каріка;
групові вправи - Єлизавета Азза, Діана Баєва, Дарина Дуда, Аліна Мельник, Марія Височанська та Олександра Ющак.
Фото: facebook.com/olympicua.