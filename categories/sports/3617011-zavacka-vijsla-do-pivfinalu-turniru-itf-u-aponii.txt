У Токіо (Японія) триває турнір Міжнародної федерації тенісу (ITF) із призовим фондом $60 тис.

Українка Катаріна Завацька виграла третій матч поспіль і пробилася до 1/2 фіналу змагань, передає Укрінформ.
У чвертьфіналі Завацька (№340 світового рейтингу) за 2,5 години здобула вольову перемогу над посіяною під 6-м номером японкою Маї Хонтама (№209) - 6:7 (0:7), 6:2, 6:1.
За вихід у фінал Завацька зустрінеться з лідеркою «посіву» китаянкою Сінь Ю Ван (№99), яка обіграла японку Місакі Дой (№181) - 3:6, 6:3, 6:3.
Турнір у Токіо триватиме до 20 листопада.
Фото: Арата Ямаока / TENNIS Club.