Футболісти ковалівського «Колоса» здобули другу перемогу у чемпіонаті України серед команд Прем'єр-ліги (УПЛ).

У другому турі національної першості «Колос» вдома з рахунком 2:0 взяв гору над львівським «Рухом», який зазнав другої поразки поспіль, передає Укрінформ.
М'ячі забили Вадим Мілько, якому на 5-й хвилині асистував Олег Ільїн, та Денис Безбородько (83).
У другий ігровий день туру також зіграють донецький «Шахтар» і «Кривбас» (Кривий Ріг), київське «Динамо» і «Дніпро-1».
У понеділок, 29 серпня, зустрінуться «Металіст» (Харків) та «Інгулець» (Петрове), «Олександрія» та «Минай» (Ужгород).
Результати першого ігрового дня 2-го туру УПЛ:
«Львів» - «Зоря» (Луганськ) - 2:3
«Ворскла» (Полтава) - «Верес» (Рівне) - 1:2
«Металлист 1925» - «Чорноморець» (Одеса) - 0:0.
Фото: ФК «Колос».