Українські тенісистки Дар'я Лопатецька та Олександра Олійникова зіграють на півфінальній стадії турніру ITF (W15) у шведському місті Варберг.

Лопатецька у чвертьфінальному матчі перемогла Філліппу Пройгшат із Німеччини - 6:2, 6:1, передає Укрінформ.
У півфіналі вона зустрінеться з переможницею поєдинку між шведками Фанні Остлунд та Неллі Тараба-Валльберг.
Олійникова здобула перемогу над господаркою корту Тільдою Гесслерід - 6:1, 6:2.
Суперниця Олександри по півфіналу визначиться у зустрічі Яна Бойович (Сербія) - Уерго Ніколь Фосса (Італія).
На фото: Дар'я Лопатецька/btu.org.