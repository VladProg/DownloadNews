Після заключних матчів групового етапу визначилися усі чвертьфіналісти молодіжного футбольного чемпіонату Європи (U21).


Збірна України, яка на груповому етапі посіла друге місце у квартеті В (7 очок), зустрінеться з переможницею групи D - Францією, яка у третьому турі обіграла Швейцарію - 4:1 і стала першою (9), передає Укрінформ.
Чвертьфінальний поєдинок Франція - Україна відбудеться у неділю, 2 липня, на «Клуж-Арені» у румунському місті Клуж-Напока (початок - о 22.00 за київським часом).
Усі чвертьфінальні пари:
01.07.2023
Грузія - Ізраїль. 19.00. Тбілісі
Іспанія - Швейцарія. 22.00. Бухарест
02.07.2023
Англія - Португалія. 19.00. Кутаїсі
Франція - Україна. 22.00. Клуж-Напока.
Фото: uefa.com.