На рахунку Віктора гол+гольова передача.

Пресслужба УПЛ оголосила результати опитування фахівців експертної ради щодо найкращого гравця 11-го туру УПЛ, повідомляє Укрінформ.
Нагороду отримав вінгер «Динамо» Віктор Циганков, у матчі з «Чорноморцем» (3:0) він відзначився асистом та голом з пенальті.
До складу експертної ради увійшли Олег Венглинський, Іван Гецко, Сергій Нагорняк, Йожеф Сабо, Олександр Сопко, Олег Федорчук, Анатолій Чанцев, Степан Юрчишин та Ігор Яворський.
П’ятеро з них проголосували за Циганкова, двоє за вінгера «Олександрії» Максима Третьякова, а по одному балу отримали форвард «Шахтаря» Данило Сікан та лівий вінгбек «Дніпра-1» Яніс Амаш.
Як повідомляв Укрінформ, «Дніпро-1» очолює УПЛ, маючи в активі 28 очок після 10-и зіграних матчів.
Фото: upl.ua