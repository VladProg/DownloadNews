Українки Людмила та Надія Кіченок заявилися на турнір Жіночої тенісної асоціації (WTA) у Таллінні із призовим фондом $251,75 тис.

Як повідомляє BTU, у стартовому матчі парного розряду змагань сестри Кіченок зустрінуться з Ізабеллою Хаверлаг із Нідерландів та індіанкою Прартханою Тхомбаре, передає Укрінформ.
Це буде перший спільний турнір для українок із липня минулого року, коли вони дійшли до чвертьфіналу на Олімпіаді у Токіо (Японія). У попередньому сезоні Людмила та Надія також зіграли у Досі (Катар), де провели один матч.
Турнір в естонській столиці триватиме до 2 жовтня.
Фото: WTA.