Команда підвищилася у класі.

Команда Першої ліги «Полісся» у матчі чемпіонської групи розгромила «Кремінь» з рахунком 5:0 та гарантувала собі вихід до УПЛ, передає Укрінформ.
Тепер перевага над третім місцем становить 9 очок за 2 тури до фінішу. Команда Юрія Калитвинцева вже не опуститься нижче за другу позицію.
Для житомирського клубу це дебютне потрапляння в елітний дивізіон країни. До змагань на професійному рівні «Полісся» повернулося у 2017 році після того, як у 2005-му команда була розформована.
У боротьбі за 3-4 позиції та перехідні матчі за вихід до УПЛ залишаються ЛНЗ (19 очок), «Металург» Запоріжжя (17), «Карпати» (17) та «Епіцентр» (12).

Як повідомляв Укрінформ раніше, місце в УПЛ собі гарантувала «Оболонь».


Фото: polissyafc.com