Жіноча збірна України розпочала у Ризі підготовку до матчів кваліфікації чемпіонату Європи-2025.

У складі національної команди відбулася одна заміна: Уляна Дацько не допоможе збірній через травму спини. Її замінить досвідчена Христина Філевич, передає Укрінформ.
32-річна форвардиня «Франківська-Прикарпаття» взяла участь в усіх шести матчах кваліфікації Євробаскету-2023 (мала у складі збірної України 10,2 очка, 3,3 підбирання та 1,2 передачі у середньому за 24,4 хвилини на майданчику).
Додамо, що наша національна команда перший поєдинок кваліфікації ЧЄ-2025 зіграє 9 листопада у Белграді проти збірної Сербії (початок о 19.00), а 12 листопада на майданчику Олімпійського центру у Ризі прийматиме Португалію (18.00).
Фото: fbu.ua.