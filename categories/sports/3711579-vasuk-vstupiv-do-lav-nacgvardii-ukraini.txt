Колишній футболіст служитиме в бригаді наступу «Буревій».

Легендарний екс-захисник «Динамо» Київ і збірної України Владислав Ващук на своїй сторінці в Фейсбуці повідомив про те, що прийняв рішення вступити до лав Національної гвардії України, передає Укрінформ.
«Так, це було моє особисте рішення. Так, близькі й рідні ще досі в шоку. І так, я знаю, що дехто мене ніколи не зрозуміє. Але я дійсно вірю в нашу перемогу. Я бачив «русский мир» на власні очі і буду робити все, щоб такого в моїй країні більше ніхто не побачив і не відчув. І коли прийде час, то я зможу точно відповісти що я робив під час війни. Національна гвардія України. Бригада наступу «Буревій». Солдат Владислав Ващук. Служу українському народові».

Як повідомляв Укрінформ, будинок Ващука у Гостомелі перебував в окупації російських військ у березні 2022 року.

Фото: facebook.com/vashchukvlad