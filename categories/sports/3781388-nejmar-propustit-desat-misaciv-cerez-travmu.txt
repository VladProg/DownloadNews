Під сумнівом — участь нападника в Кубку Америки-2024.

Форвард збірної Бразилії та саудівського «Аль-Хіляля» Неймар пропустить близько десяти місяців через травму коліна, повідомляє видання Globo Esporte, передає Укрінформ.
Нападник ушкодив коліно у матчі за Бразилію 18 жовтня, коли не дограв відбірковий поєдинок ЧС-2026 проти Угурваю (0:2). Після надання Неймару допомоги футболіст покинув поле на ношах.
Бразилець зазнав розриву хрестоподібних зв'язок коліна та меніска. Орієнтовно бразилець зможе відновитися лише до початку сезону 2024/25.
«Аль-Хіляль» планував операцію Неймара в Парижі. Проте сам футболіст наполіг, аби втручання проводилося в Бразилії.

Крім решти клубного сезону, Неймар гарантовано пропустить відбіркові матчі збірної Бразилії в листопаді проти збірних Колумбії та Аргентини. Під сумнівом — участь нападника в Кубку Америки 2024 року, який відбудеться у червні-липні.
Фото: Getty Images