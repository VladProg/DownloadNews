Федерація тенісу України (ФТУ) оприлюднила заявку жіночої збірної на матч Кваліфікації Кубка Біллі Джин Кінг проти команди Чехії.

Як повідомляє пресслужба організації, поєдинок пройде 14-15 квітня в Анталії (Туреччина), передає Укрінформ.
До складу збірної України увійшли Марта Костюк (№40 рейтингу Жіночої тенісної асоціації, WTA), Даяна Ястремська (№142 WTA), Катаріна Завацька (№264 WTA) та Людмила Кіченок (№8 WTA - парний).
Капітан «синьо-жовтих» - Михайло Філіма.
У цьому матчі українські тенісистки боротимуться за вихід до фінальної частини командного турніру Кубка Біллі Джин Кінг.
Фото: Арата Ямаока / TENNIS Club.