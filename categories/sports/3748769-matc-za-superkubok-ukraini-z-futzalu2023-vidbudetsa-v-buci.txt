Гра пройде 17 серпня.

Суперкубок України з футзалу-2023 пройде в Бучі, повідомляє пресслужба Асоціації футзалу України, передає Укрінформ.
Пропозиція провести гру на бучанському стадіоні «Академія спорту» надійшла від Бучанської міської ради. Асоціація футзалу України прийняла саме її, розглянувши та проаналізувавши всі заявки.
15-й розіграш трофея пройде без глядачів. Точний час початку матчу та медіаканал трансляції буде оприлюднено згодом.

Як повідомляв Укрінформ, матч за Суперкубок пройде 17 серпня, в ньому зіграють чемпіон минулого сезону «ХІТ» Київ та володар Кубка України-2022/23 «Кардинал-Рівне».
Фото: fchit.kiev.ua