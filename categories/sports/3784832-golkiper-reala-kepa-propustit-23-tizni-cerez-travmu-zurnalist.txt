Голкіпер мадридського «Реала» Кепа Аррісабалага пропустить 2-3 тижні через травму.

Про це повідомив журналіст The Athletic Гільєрмо Раї в соцмережі Х, передає Укрінформ.


Завтра голкіперу «Реала» зроблять МРТ. За попередніми даними, у нього невеликий розрив правого абдуктора. Очікується, що він пропустить від 2 до 3 тижнів.


Кепа травмувався на розминці перед матчем Ліги чемпіонів проти «Браги» (3:0). У воротах зіграв українець Андрій Лунін.


Таким чином, іспанець пропустить матч 13-го туру Ла ліги проти «Валенсії». Гра відбудеться 11 листопада. Початок - о 22:00.


Як повідомлялося, 29-річний іспанець у поточному сезоні провів 13 матчів за «Реал», пропустив 10 голів та 6 разів відіграв на нуль.


Фото: Getty Images