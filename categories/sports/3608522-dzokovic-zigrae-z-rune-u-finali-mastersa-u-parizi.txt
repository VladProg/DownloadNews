Фінал турніру відбудеться завтра, 6 листопада.

Визначились фіналісти турніру ATP Masters 1000, що проходить у Парижі, передає Укрінформ.
Данець Хольгер Руне у двох сетах обіграв Фелікса Оже-Альясіма з Канади. Матч тривав одну годину та 29 хвилин – під час зустрічі Руне зробив п’ять ейсів та три брейки на подачі суперника.
Суперником Хольгера у фіналі стане серб Новак Джокович, який у півфінальному матчі розібрався із греком Стефаносом Ціціпасом. Доля гри вирішалась на тайбрейку у третій партії, де Новак зумів взяти дві подачі Ціціпаса.
Фінал паризького Мастерсу відбудеться завтра, 6 листопада. Початок матчу між Руне та Джоковичем – о 16:00 за київським часом.
Як повідомляв Укрінформ, Карлос Алькарас не виступить на Підсумковому турнірі ATP через травму.
Фото: Getty Image