Збірній України з баскетболу не вдалося пробитися до чвертьфіналу 41-го чемпіонату Європи серед чоловічих команд.

В матчі 1/8 фіналу, який відбувся у Берліні (Німеччина), українці поступилися команді Польщі - 86:94 (21:24, 24:18, 22:27, 19:25), передає Укрінформ.

Найрезультативнішими у складі «синьо-жовтих» стали В'ячеслав Бобров (15 очок), Артем Пустовий (13), Юсуф Санон (13), Станіслав Михайлюк (12) та Іван Ткаченко (10).
У чвертьфіналі Євробаскету-2022 Польща зустрінеться зі Словенією, яка у свою чергу переграла Бельгію (88:72).

Чемпіонат Європи триватиме до 18 вересня.
Фото: Getty Images.