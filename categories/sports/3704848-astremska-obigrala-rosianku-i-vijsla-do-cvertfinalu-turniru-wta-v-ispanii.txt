Українка Даяна Ястремська подолала друге коло на турнірі Жіночої тенісної асоціації (WTA) - Catalonia Open - в іспанському місті Реус із призовим фондом $115 тис.

За вихід до 1/4 фіналу змагань Ястремська за 1,5 години перемогла посіяну під 5-м номером росіянку Анну Блінкову - 6:4, 7:5, передає Укрінформ.
Півфінальну путівку Ястремська розіграє з лідером «посіву» швейцаркою Жіл Тайхманн, яка взяла гору над колумбійкою Емільяною Аранго (6:3, 6:4).
Турнір Catalonia Open триватиме до 7 травня.
Фото: Getty Images.