Футболісти збірної Франції заповнили останню вакансію у фіналі XXII чемпіонату світу у Катарі.

У півфіналі чинні володарі титулу французи здобули перемогу над командою Марокко – 2:0, передає Укрінформ.

Авторами голів на арені «Ель-Байт» в Ель-Хаурі стали Тео Ернандес та Рандаль Коло Муані.

У матчі за третє місце 17 грудня на арені «Халіфа» у Досі (17.00) зійдуться Хорватія та Марокко.

Фінал ЧС-2022 Аргентина - Франція відбудеться 18 грудня на «Національному стадіоні» у Лусаїлі (17.00).

Для Франції – це буде четвертий фінал на Мундіалях, після тріумфів у 1998 та 2018 роках. Аргентина ушосте виступить у вирішальному матчі чемпіонату світу, здобувши «золото» у 1978 та 1986 роках.

Фото: Getty Image