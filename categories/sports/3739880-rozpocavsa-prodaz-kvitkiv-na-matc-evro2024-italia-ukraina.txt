Стартував продаж квитків на матч кваліфікації чемпіонату Європи 2024 року з футболу між національними збірними Італії та України.

Як інформує офіційний сайт Української асоціації футболу (УАФ), відбіркова гра Італія - Україна пройде 12 вересня на стадіоні «Сан-Сіро» в Мілані та розпочнеться о 21.45 за київським часом, передає Укрінформ.
Вартість квитка - 12 євро. Один уболівальник може купити до чотирьох квитків.
При вході на стадіон уболівальникам потрібно мати із собою документи, що посвідчують особу.
Турнірне становище у групі С відбіркового турніру чеммпіонату Європи-2024: Англія - 12 очок (після 4-х ігор), Україна - 6 (3), Італія - 3 (2), Північна Македонія - 3 (3), Мальта - 0 (4).
Фото: uaf.ua.