Союз європейських футбольних асоціацій (УЄФА) призначив арбітрів на поєдинки у відповідь раунду плей-офф Ліги конференцій.

Матч у Стамбулі між футболістами турецького «Бешикташа» та київського «Динамо» обслуговуватиме суддівська бригада з Португалії на чолі з Жоау Піньєйру, передає Укрінформ.
На зустрічі у словацькому Кошице «Дніпро-1» - «Спартак» (Трнава, Словаччина) працюватимуть рефері з Угорщини, головний арбітр - Балаж Берке.
Обидва матчі відбудуться 31 серпня.
Нагадаємо, у першому поєдинку «Динамо» поступилося «Бешикташу» (2:3), а «Дніпро-1» та «Спартак» зіграли внічию (1:1).