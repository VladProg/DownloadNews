Друга «ракетка» України Віталій Сачко подолав перше коло відбору на турнірі Асоціації тенісистів професіоналів (АТР) серії Challenger - Unicredit Czech Open - у Простейові (Чехія) із призовим фондом €118 тис.

У поєдинку за вихід у фінал кваліфікації Сачко впевнено обіграв словака Мілоша Кароля - 6:3, 6:2, передає Укрінформ.
Тенісисти провели на корті 1 годину 20 хвилин.
Путівку в основну сітку змагань Сачко розіграє з переможцем матчу між бразильцем Матеусом Пучінеллі Алмейдою та австрійцем Геральдом Мельцером.
Турнір у Простейові триватиме до 10 червня.
Фото: ФТУ.