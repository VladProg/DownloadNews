Ротань завершує роботу з молодіжкою.

Наставник Руслан Ротань підбив короткі підсумки роботи після того, як молодіжна збірна України поступилася Іспанії у півфіналі Євро U-21, повідомляє Суспільне Спорт, передає Укрінформ.

«Ми дійшли до 1/2 фіналу. Коли ми два роки тому збиралися цим колективом, не могли уявити, що будемо грати у півфіналі. По-перше, я хочу подякувати батькам цих хлопців, які чудово їх виховали – це чудова команда. Я вже хлопцям сказав, що мені дуже приємно було з ними працювати – кожна хвилина проведена разом буде в моєму серці назавжди.
Потрібно сказати велике дякую академіям, клубам, які виховували цих хлопців. Дякуємо всім, хто нас підтримував, що вболівали за нас. Ми їдемо з цього турніру з високо піднятою головою, але, на жаль, хлопці заслуговували більшого», – сказав Ротань.
УАФ вже оголосила, що Ротань залишає молодіжну збірну України, але буде тренером олімпійської збірної.
Фото: uaf.ua