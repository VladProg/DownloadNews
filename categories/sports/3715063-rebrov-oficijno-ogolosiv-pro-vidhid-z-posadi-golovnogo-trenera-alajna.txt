Разом з «Аль-Айном» Ребров виграв 2 трофеї, обидва були минулого сезону.

Головний тренер «Аль-Айна» Сергій Ребров оголосив, що покидає свою посаду, про це український фахівець повідомив після програного фіналу Кубка Ліги ОАЕ, сказавши, що це його останній матч, передає Укрінформ.
«Сьогоднішній матч – мій останній із «Аль-Айном». Я сподівався завершити кар'єру в «Аль-Айні» вигравши Кубок ліги ОАЕ. Я дякую співробітникам клубу та вболівальникам, які підтримували команду протягом двох сезонів. Останні два роки я провів у цій чудовій команді. Ми боролися у чемпіонаті, і нам не вдалося підготуватися до сьогоднішнього матчу. Матч був дуже напруженим, але ми програли, незважаючи на наші зусилля та прогрес», - сказав Ребров.
Сьогодні, 27 травня, «Аль-Айн» поступився у фіналі Кубка Ліги ОАЕ ФК «Аль-Шарджа».
Ребров очолював «Аль-Айн» з 2021 року. За цей час він виграв із командою чемпіонат ОАЕ та кубок країни у сезоні 2021/22. Загалом він провів 72 матчі на посаді головного тренера «Аль-Айна», 45 поєдинків виграв, 9 програв і 18 були зіграні внічию.
Найімовірніше, тепер Ребров очолить збірну України.

Як повідомляв Укрінформ, національна команда України проведе свої ігри у відборі Євро-2024 16 та 19 червня, а також буде контрольна зустріч із Німеччиною 12 червня.
Фото: twitter.com/alainfcae