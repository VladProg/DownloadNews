У Люксембурзі відбулося жеребкування кваліфікації та групового раунду Ліги чемпіонів Європейської конфедерації волейболу (ЄКВ).

Як інформує Суспільне Спорт, майбутніх суперників отримали команди дніпровського клубу «Прометей», передає Укрінформ.
Чоловіча команда «Прометей» розпочне свій шлях у першому раунді кваліфікації Ліги чемпіонів, де у пулі 3 зіграє з «Форд Леворанта» (Фінляндія), «Гіпо Тіроль» (Австрія) та «Динамо Апелдорн» (Нідерланди).
Жіночий «Прометей» вже гарантував участь в основному груповому раунді. Команда потрапила до групи Е, куди також увійшли «Коммерцесон» (Польща) та «Волеро» (Франція). Ще один учасник визначиться за результатами другого раунду кваліфікації.
Зазначимо, що «Епіцентр-Подоляни» з міста Городок Хмельницької області та «Житичі» (Житомир) зіграють у чоловічому турнірі Кубка ЄКВ. СК «Балта» з Одещини змагатиметься у Кубку виклику серед жінок.
Фото: ВК «Прометей».