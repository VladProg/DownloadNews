Українка перемогла чешку Барбору Крейчикову.

Українська тенісистка Леся Цуренко (WTA 66) вийшла до другого раунду Відкритого чемпіонату Франції з тенісу 2023, передає Укрінформ.

У 1/64 фіналу «Ролан Гаррос» українка у двох сетах обіграла Барбору Крейчикову (WTA 13) із Чехії - 6:2, 6:4. Матч тривав 1 годину та 29 хвилин.

Це була перша зустріч тенісисток. Українка жодного разу не подала навиліт, допустила 6 подвійних помилок та реалізувала 5/8 брейк-пойнтів.
У наступному раунді французького мейджора Цуренко зіграє проти Лінь Чжу (№40 WTA) або Лорен Девіс (№52 WTA).

Як повідомляв Укрінформ, Катерина Байндль (№83 WTA) поступилася Ользі Данилович із Сербії у першому колі «Ролан Гаррос».

Фото: btu.org.ua