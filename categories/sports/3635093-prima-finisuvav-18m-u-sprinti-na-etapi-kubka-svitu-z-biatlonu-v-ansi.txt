В Ансі (Франція) стартував третій етап Кубка світу з біатлону.

У перший змагальний день відбулася чоловіча спринтерська гонка на 10 км з двома вогневими рубежами, яку виграв норвежець Йоганнес-Тінгнес Бьо, передає Укрінформ.
Другий результат показав співвітчизник переможця Стурла Легрейд, який відстав від лідера на 17,6 секунди, третій - німець Бенедікт Долль (38,8).
Кращим серед українців став Артем Прима - 18-й час (+1 хвилина 35,4 секунди).
Антон Дудченко посів 28-е місце (+1.49,6), Богдан Цимбал - 44-е (+2.31,7), Віталій Мандзин - 78-е (+3.26,2). Тарас Лесюк не стартував.
Жіночий спринт пройде 16 грудня за участю українок Юлії Джими, Дар'ї Блашко, Анни Кривонос, Олени Білосюк та Анастасії Меркушиної.
У програмі також гонки переслідування (17 грудня) та масстарти (18 грудня).
Відзначимо, що третій етап Кубка світу в Ансі стане останнім в 2022 році.
Фото: biathlonfans.com.