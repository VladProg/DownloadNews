У Турині (Італія) завершився третій ігровий день Підсумкового турніру року Асоціації тенісистів професіоналів (АТР).

Першим півфіналістом змагань достроково став норвежець Каспер Рууд, який у трьох сетах на тайбрейку здобув перемогу над американцем Тейлором Фріцем - 6:3, 4:6, 7:6 (8:6), передає Укрінформ.
Тенісисти провели на корті 2 години 15 хвилин.
Як повідомляв Укрінформ, в іншому матчі Зеленої групи іспанець Рафаель Надаль зазнав другої поразки поспіль, програвши Феліксу Оже-Альясіму з Канади (3:6, 4:6).
У другому турі Червоної групи 16 листопада серб Новак Джокович та грек Стефанос Ціціпас зіграють проти росіян Андрія Рубльова та Данила Медведєва відповідно.
Рекордний призовий фонд змагань складає 14,75 млн доларів.
Підсумковий турнір АТР-2022 завершиться 20 листопада.
Фото: Getty Images/Global Images Ukraine.