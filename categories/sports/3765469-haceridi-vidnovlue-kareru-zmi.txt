Ексзахисник збірної України гратиме за аматорський «Штурм».

36-річний Євген Хачеріді буде виступати в чемпіонаті України серед аматорів, повідомляє FootBoom, передає Укрінформ.
Хачеріді потрапив у заявку клубу «Штурм» із смт Іванків Київської області. Про деталі контракту інформації наразі немає.
Останнім клубом Хачеріді було брестське «Динамо», яке він покинув у січні 2021 року. Після цього захисник грав за збірну України серед ветеранів та розпочав тренерські курси. Однак про завершення ігрової кар'єри не оголошував.

Як повідомляв Укрінформ, «Штурм» в шести матчах поточного сезону набрав вісім очок та посідає третє місце в турнірній таблиці групи 1 аматорського чемпіонату.
Фото: uaf.ua