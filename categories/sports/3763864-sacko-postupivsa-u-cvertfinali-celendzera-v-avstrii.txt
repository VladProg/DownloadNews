Українець програв австрійцю Деннісу Новаку.

Перша ракетка України Віталій Сачко не зміг пройти до півфіналу челенджера в австрійському Бад Вальтерсдорфі, передає Укрінформ.

Українець у двох сетах поступився місцевому тенісисту Деннісу Новаку – 4:6, 4:6. Матч тривав 1 годину 35 хвилин.
Сачко вже у третьому геймі віддав свою подачу, за рахунку 2:3 відіграв брейк, але одразу віддав ще один гейм на своїй подачі та відігратися вже не зміг. У другій партії український тенісист повів 2:0, але розвинути ініціативу не зміг. Австрієць одразу відіграв брейк, а за рахунку 4:4 зробив ще один брейк, який став вирішальним у матчі.

У сьогоднішньому матчі українець боровся за свій сьомий чвертьфінал цього року.
Фото: btu.org.ua