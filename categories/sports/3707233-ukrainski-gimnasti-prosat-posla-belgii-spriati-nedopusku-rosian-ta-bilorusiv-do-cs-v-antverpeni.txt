Українські гімнасти Ігор Радівілов, Олег Верняєв, Владислав Грико, Назар Чепурний та головний тренер збірної України Геннадій Сартинський звернулися до посла Бельгії в Україні Пітера Ван Де Вельде з проханням сприяти прийняттю рішення про недопуск спортсменів з росії та білорусі до чемпіонат світу.

Світова першість зі спортивної гімнастики маює пройти з 30 вересня по 8 жовтня нинішнього року в Антверпені, передає Укрінформ.
«Нам потрібна допомога світової спільноти! І ми сподіваємось на Вашу підтримку задля посилення санкцій проти спортсменів з росії та білорусі та недопущення їх до міжнародних змагань навіть під нейтральними прапорами. Терористів та їхніх затятих поплічників треба ізолювати від демократичного світу, оскільки будь-які їхні дії становлять загрозу національній безпеці кожної країни, всіх людей, які виступають проти тиранії та російської жорстокості», - йдеться у листі провідних українських гімнастів.
Фото: facebook.com/minmolodsport.