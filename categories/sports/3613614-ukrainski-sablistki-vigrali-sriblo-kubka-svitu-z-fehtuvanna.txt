Жіноча збірна України з фехтування на шпагах стала срібною призеркою Кубка світу в Таллінні (Естонія).

На другу сходинку п’єдесталу за підсумками змагань зійшли українки Влада Харькова, Ксенія Пантелеєва, Інна Бровко та Юлія Свистіль, передає Укрінформ.
У фіналі «синьо-жовті» поступилися збірній Італії (28:33).
Підопічні Богдана Нікішина розпочали турнір перемогами над Австрією (43:42) та Швейцарією (45:39). У чвертьфіналі українки змусили скласти зброю чинних чемпіонок світу кореянок (45:39), у півфіналі - бронзових медалісток світової першості Польщу (44:37).
Бронзові нагороди дісталися шпажисткам Франції.
Фото: facebook.com/fie.org.