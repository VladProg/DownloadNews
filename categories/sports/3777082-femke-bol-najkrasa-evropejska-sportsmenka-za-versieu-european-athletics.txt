Нідерландську легкоатлетку Фемке Бол визнано найкращою європейською спортсменкою 2023 року за версією Європейської асоціації легкої атлетики (European Athletics).

Як передає Укрінформ, про це повідомили European Athletics.


До шорт-листа з трьох фіналісток увійшла українська стрибунка у висоту Ярослава Магучіх та Марія Перес з Іспанії.


Цього року Магучіх здобула перемогу на чемпіонаті світу на відкритому повітрі, завоювала золото на чемпіонаті Європи в приміщенні та на Європейських іграх, а також вдруге поспіль виграла фінал «Діамантової ліги».


Бол стала чемпіонкою світу з бігу на 400 м з бар’єрами, стала переможницею фіналу «Діамантової ліги», а також побила світовий рекорд з бігу на 400 метрів у приміщенні, який тримався з 1982 року.


Церемонія нагородження пройшла у Вільнюсі.


Фото: Atletiekunie