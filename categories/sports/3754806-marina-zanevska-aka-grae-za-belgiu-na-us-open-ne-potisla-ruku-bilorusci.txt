Тенісистка Марина Заневська (№112 WTA) не потисла руку білорусці Аріні Соболенко (№2 WTA) після поразки на старті US Open - 3:6, 2:6.

Соболенко чекала на суперницю біля сітки, але Марина показала, що не збирається тиснути їй руку, передає Укрінформ.
Заневська народилася в Одесі, а з 2016 року почала виступати за Бельгію. 30-річна тенісистка оголосила, що завершить кар’єру після US Open-2023 через хронічну травму спини.
За свою ігрову кар'єру Марина виграла один титул WTA (Гдиня-2021), один титул WTA 125 (Руан-2022) і 19 турнірів ITF в одиночному розряді. Торік Марина піднялася на найвище для себе місце в рейтингу WTA - 62-е. На тенісному корті Заневська заробила $1,901,596 призових.
Фото: btu.org.ua.