Першу половину групового раунду «гірники» закінчують на третій сходинці.

«Шахтар» U19 зазнав своєї другої поразки в новому розіграші Юнацької ліги УЄФА з футболу, донеччани поступилися одноліткам з «Барселони» – 0:2, передає Укрінформ.
Перший гол у матчі на 15-й хвилині забив німецький півзахисник господарів Ноа Дарвіх. Наприкінці матчу «Шахтар» пропустив удруге: Хуан Ернандес без перешкод замкнув фланговий навіс головою – 0:2.
Першу половину групового раунду «гірники» закінчують на третій сходинці. На другому місці закріпився «Порту», який у паралельному матчі розбив «Антверпен» (4:0).

Як повідомляв Укрінформ, головні команди «Шахтаря» та «Барселони» зустрінуться в третьому турі Ліги чемпіонів у середу, 25 жовтня. Початок матчу — о 19:45 за київським часом.
Фото: shakhtar.com