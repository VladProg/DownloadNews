ФІФА затвердила місце та терміни проведення 13-го чемпіонату світу з пляжного футболу.


Турнір відбудеться у столиці Сейшельських островів Вікторії, на острові Мае, передає Укрінформ.
Змагання пройдуть у період з 1-го до 11 травня 2025 року.
Збірна Сейшельських островів уперше візьме участь у чемпіонаті світу з пляжного футболу. До неї приєднаються чотири представники УЄФА (Європа), по три - АФК (Азія) і КОНМЕБОЛ (Південна Америка), по два - КАФ (Африка) і КОНКАКАФ (Північна і Центральна Америка), а також одна збірна з ОФК (Океанія).
Відзначимо, що 2025 року виповниться 20 років від проведення першого в історії чемпіонату світу з пляжного футболу. Уперше такий турнір відбудеться в Африці.
Фото: fifa.com.