У п’ятницю, 11 листопада, розпочався продаж квитків на футбольний матч кваліфікації чемпіонату Європи 2024 року Англія - Україна.

Як повідомляє пресслужба Української асоціації футболу (УАФ), квитки можна придбати на сайті https://www.englandfootball.com/, передає Укрінформ.
Один уболівальник може купити до восьми квитків.
Вартість квитків варіюється залежно від сектору: 1-а категорія - 75 GBP, 2-а категорія - 60 GBP, 3-я категорія - 45 GBP, 4-а категорія - 35 GBP.
Для пенсіонерів, студентів і дітей до 16-ти років діє знижка - 10 GBP.
Нагадаємо, відбіркова гра Євро-2024 відбудеться 26 березня 2023 року на стадіоні «Вемблі» в Лондоні та розпочнеться о 17.00 за місцевим часом (о 19.00 - за київським).