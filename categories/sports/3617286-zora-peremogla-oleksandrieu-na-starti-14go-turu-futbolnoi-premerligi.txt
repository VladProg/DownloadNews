Футболісти луганської «Зорі» завдали поразки «Олександрії» у стартовому поєдинку 14-й туру чемпіонату України серед команд Прем'єр-ліги (УПЛ).

Зустріч на київському стадіоні «Динамо» імені Валерія Лобановського завершилася на користь «Зорі» з рахунком 4:1 передає Укрінформ.
М'ячі у переможців забили Богдан Бутко (62-а та 70-а хвилини), Сергій Булєца (68) та Денис Антюх (76); у складі «Олександрії» відзначився Сергій Рибалка (78).
Центральний матч туру «Дніпро-1» - «Шахтар» (Донецьк) пройде у Львові 19 листопада (13.00). Цього ж дня також зустрінуться ковалівський «Колос» та полтавська «Ворскла» (14.00).
У неділю, 20 листопада, зійдуться закарпатський «Минай» та харківський «Металіст» (12.00), криворізький «Кривбас» та харківський «Металіст 1925» (14.00).
«Інгульець» із Петрово та «Львів» (12.00), рівненський «Верес» та київське «Динамо» (14.00) зіграють у понеділок, 21 листопада.
Матч «Рух» (Львів) - «Чорноморець» (Одеса) перенесено.
У турнірній таблиці УПЛ лідирує «Дніпро-1» - 32 очки (після 12 ігор). Другим йде «Шахтар» - 27 (11), далі - «Зоря» - 26 (13), «Динамо» - 23 (12) та «Олександрія» - 23 (12).
Фото: upl.ua.