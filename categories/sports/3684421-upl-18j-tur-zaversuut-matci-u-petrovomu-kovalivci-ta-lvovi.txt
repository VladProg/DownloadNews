Трьома поєдинками завершиться в неділю, 19 березня, 18-й тур чемпіонату України з футболу серед команд Прем'єр-ліги (УПЛ).

Матч у Петровому між місцевим «Інгульцем» із одеським «Чорноморцем» запланований на 13.00, передає Укрінформ.
О 14.00 у Коваліці «Колос» прийматиме закарпатський «Минай», а о 15.00 на «Арені Львів» донецький «Шахтар» зійдеться із львівським «Рухом».
Результати решти поєдинків туру:
«Металіст» (Харків) - «Олександрія» - 0:0;
«Ворскла» (Полтава) - «Металіст 1925» (Харків) - 0:0;
«Динамо» (Київ) - «Зоря» (Луганськ) - 0:1
гол: Герреро (83-я хвилина);
«Львів» - «Кривбас» (Кривий Ріг) - 2:2
голи: Ярослав Богунов (74), Олександр Беляєв (87) - Ріфет Капич (20, з пенальті, 78);
«Верес» (Рівне) - «Дніпро-1» - 0:1
гол: Олександр Піхальонок (10).
У турнірній таблиці УПЛ лідирують «Дніпро-1», у якого 39 очок (після 17-ти ігор), та «Шахтар» - 39 (16), далі - «Зоря» - 37 (18), «Динамо» - 33 (18) та «Олександрія» - 28 (17).
На фото: «Арена Львів».