«Челсі» посідає 11-те місце в АПЛ.

Український півзахисник лондонського «Челсі» Михайло Мудрик визнаний автором найкращого голу «синіх» у жовтні місяця, повідомляє пресслужба «Челсі», передає Укрінформ.
Переможцем став гол Мудрика в лондонському дербі з «Арсеналом», яке відбулося 21 жовтня. У грі з «канонірами» Мудрик відзначився голом на 48-й хвилині. Після його результативного удару рахунок у матчі став 2:0 на користь «Челсі». Утім, «пенсіонери» до фінального свистка свою перевагу розгубили. Гра завершилася внічию 2:2.
Також був номінований ще один гол Михайла у ворота «Фулгема» (2:0).

У поточному сезоні Мудрик зіграв у 9 матчах за «Челсі» та забив 2 голи. Вінгер пропустив два останні поєдинки «Синіх» через травму. Українець вже відновився та повернувся до повноцінних тренувань у команді.

«Челсі» посідає 11-те місце в АПЛ, набравши 12 очок у 10 турах. Наступний матч команда Маурісіо Почеттіно проведе проти «Тоттенгема» 6 листопада.
Фото: Getty Images