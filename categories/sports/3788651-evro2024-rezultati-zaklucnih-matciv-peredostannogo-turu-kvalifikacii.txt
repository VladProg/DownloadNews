У кваліфікації XVII чемпіонату Європи з футболу 18 листопада завершився 9-й тур відбіркового циклу.

На Євро-2024 вже відібралися 16 із 24-х збірних - Австрія, Албанія, Англія, Бельгія, Данія, Нідерланди, Німеччина (господарі), Іспанія, Португалія, Румунія, Словаччина, Угорщина, Туреччина, Франція, Швейцарія, Шотландія.
Результати матчів суботи:
група В : Нідерланди - Ірландія - 1:0, Франція - Гібралтар - 14:0
Турнірне становище: Франція - 21 очко (після 7-ти ігор), Нідерланди - 15 (7), Греція - 12 (7), Ірландія - 6 (8), Гібралтар - 0 (7).
Група D: Вірменія - Вельс - 1:1, Латвія - Хорватія - 0:2
Турнірне становище: Туреччина - 16 очок (після 7-ми ігор), Хорватія - 13 (7), Вельс - 11 (7), Вірменія - 8 (7), Латвія - 3 (8).
Група I: Білорусь - Андорра - 1:0, Ізраїль - Румунія - 1:2, Швейцарія - Косово - 1:1.
Турнірне становище: Румунія - 19 (після 9-ти ігор), Швейцарія - 17 (9), Ізраїль - 12 (9), Косово - 11 (9), Білорусь - 9 (9), Андорра - 2 (9).
Нагадаємо, збірна України заключний матч у групі С проведе проти італійців 20 листопада на полі «БайАрени» в німецькому Леверкузені (початок - о 21.45).
Турнірне становище: Англія - 17 очок (після 7-ми ігор), Італія - 13 (7), Україна - 13 (7), Північна Македонія - 7 (7), Мальта - 0 (8).
Зазначимо, що фінальна стадія Євро-2024 пройде наступного літа (14 червня - 14 липня) у Німеччині. Крім господарів у турнірі зіграють 23 збірні (по 2 найкращі команди з кожної групи).
Фото: globallookpress.com.