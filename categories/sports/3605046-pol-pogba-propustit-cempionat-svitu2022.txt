Футболіст не встиг відновитися після ушкодження.

Агентка півзахисника «Ювентуса» та збірної Франції Поля Погба Рафаела Пімента повідомила для RMC Sport, що її клієнт через травму не зіграє на чемпіонаті світу-2022 в Катарі, передає Укрінформ.
«Після медичних оглядів вчора (неділя) та сьогодні (понеділок) надзвичайно боляче повідомляти, що Поль Погба все ще потребуватиме реабілітації після операції (на коліні на початку вересня - прим.). З цієї причини Поль не зможе приєднатися до збірної Франції в Катарі», - сказала Пімента.
Як повідомлялося, чемпіонат світу в Катарі стартує 20-го листопада і триватиме до 18-го грудня.
Фото: Getty Images