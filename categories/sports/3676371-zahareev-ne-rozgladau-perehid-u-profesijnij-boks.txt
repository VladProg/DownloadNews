Український боксер Юрій Захарєєв розповів про свої плани на майбутнє.

Як передає Укрінформ, з посиланням на Федерацію боксу України в Інстаграмі.
«Нещодавно я повернувся з турніру в Угорщині, де виступали дуже хороші й сильні спортсмени з багатьох країн, які є найсильнішими в аматорському боксі. Я вважаю, що зупинятись на певному піку форми не можна, необхідно і я дуже хочу вдосконалюватись все більше і більше. На даному етапі я не розглядаю перехід у професійний бокс. Моя мрія і моя мета - це Олімпійські ігри в Парижі та перемога там. А також перемога моєї країни у цій жорстокій війні. Слава Україні», - сказав Захарєєв.
Як повідомлялося, Юрій Захарєєв - це перший боксер в історії, який виграв молодіжний і дорослий чемпіонат світу протягом одного року.
Фото: fbu.org.ua