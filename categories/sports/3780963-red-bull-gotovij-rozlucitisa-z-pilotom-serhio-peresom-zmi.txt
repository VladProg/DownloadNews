Новим пілотом для команди «бики» бачать Алонсо.

«Ред Булл» готовий розлучитися з пілотом Серхіо Пересом, контракт якого розрахований на сезон-2024, повідомляє Motorsport.com, передає Укрінформ.
У договорі мексиканця прописані великі відступні у разі розриву, але «Бики» вже не впевнені, що з такими виступами Серхіо вони наступного сезону зможуть виграти Кубок конструкторів.
Повідомляється, що якщо Перес не втримає друге місце загального заліку у боротьбі з Льюїсом Хемілтоном, то «Ред Булл» не дивитиметься на суму компенсації та розірве контракт.
Головним претендентом на його місце вважається Фернандо Алонсо з «Астон Мартіна», проте команда має варіант повернення в «Ред Булл» Даніеля Ріккардо.

Як повідомляв Укрінформ, Ферстаппен виграв Гран-прі Мексики.

Фото: Getty Images