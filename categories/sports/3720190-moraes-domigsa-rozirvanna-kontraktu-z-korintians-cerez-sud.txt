Бразильський клуб має змогу оскаржити це рішення.

Нападник «Корінтіанс» Жуніор Мораєс розірвав контракт з клубом, повідомляє Ogol, передає Укрінформ.

Бразилець домігся цього рішення через суд та став вільним агентом. Основними аргументами адвокатів Жуніора для розірвання контракту з «Корінтіанс» були відсутність оплати за іміджеві права, а також відпускних за більш ніж 11 місяців.

Суд Сан-Паулу мотивував своє рішення на користь Мораєса «нестійким кліматом між сторонами». Вагу у цьому рішенні також мала заява менеджера «Корінтіанс» Алессандро Нуньєса, в якій він назвав Жуніора «боягузом і брехуном».


Як повідомляв Укрінформ, Мораєса було відсторонено від тренувань з командою 12 травня. Цього року в активі нападника 124 хвилини у 4 матчах за клуб.
Фото: Getty Image