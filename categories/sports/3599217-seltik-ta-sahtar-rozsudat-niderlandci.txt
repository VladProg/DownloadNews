Союз європейських футбольних асоціацій (УЄФА) призначив арбітрів на поєдинки передостаннього, п'ятого туру групового етапу Ліги чемпіонів.

Зустріч між шотландським «Селтіком» та донецьким «Шахтарем» обслуговуватимуть рефері з Нідерландів, передає Укрінформ.
Суддівську бригаду очолить 36-річний Сердар Гезюбююк, помічники на лінії - Йоост ван Зуйлен та Йоган Балдер, четвертий арбітр - Йєрун Мансхот. Відеопомічник рефері - Денніс Хіглер.
Матч «Селтік» - «Шахтар» пройде у вівторок, 25 жовтня, на стадіоні «Селтік Парк» у Глазго, початок о 22.00 за київським часом.
В іншому поєдинку квартету F німецький «Лейпциг» зійдеться з чемпіоном Іспанії мадридським «Реалом».
Турнірна таблиця: «Реал» - 10 очок, «Лейпциг» - 6, «Шахтар» - 5, «Селтік» - 1.
Нагадаємо, «Реал» є чинним переможцем Ліги чемпіонів УЄФА.
Фото: UEFA.