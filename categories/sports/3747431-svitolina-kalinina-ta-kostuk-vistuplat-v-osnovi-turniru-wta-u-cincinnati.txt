Провідні українські теннісистки Еліна Світоліна, Ангеліна Калініна та Марта Костюк зіграють в основній сітці змагань WTA 1000 Western & Southern Open в американському місті Цинциннаті із призовим фондом $8,800,000.


Еліна Світоліна (№26 WTA) зустрінеться з Каролін Возняцькі (Данія, без рейтингу), передає Укрінформ.
Рахунок особистих зустрічей 4:1.
Усі попередні матчі між тенісистками проходили на харді. Востаннє Світоліна та Возняцькі грали одна проти одної у 2018 року на Підсумковому турнірі сезону. Данка проведе другий турнір після більш ніж трирічної паузи. Каролін оголосила про завершення кар'єри у січні 2020 року, але нещодавно повернулася до змагань.
Ангеліна Калініна (28) - Чжу Лінь (Китай, 36)
Рахунок особистих зустрічей 1:0.
Калініна та Чжу Лінь грали одна проти одної 2015 року у півфіналі турніру ITF W25 у Пеламі (США), де українка виграла титул.
Марта Костюк (32) - «кваліфаєрка».
У кваліфікації турніру в Цинциннаті візьме участь Леся Цуренко. У стартовому раунді українка зустрінеться з Тейлор Таунсенд. У березні Леся перемогла представницю США у першому колі відбору на турнірі WTA 1000 в Індіан-Веллсі.
Основна сітка хардового турніру у Цинциннаті пройде 14-20 серпня.
На фото: Еліна Світоліна/Getty Images.