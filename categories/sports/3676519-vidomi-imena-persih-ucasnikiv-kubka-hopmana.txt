Кубок Хопмана – тенісний турнір серед команд зі змішаних пар.

Організатори Кубка Хопмана назвали перші три збірні, які братимуть участь у новому розіграші змагань, повідомляє пресслужба турніру, передає Укрінформ.
Склад команд:

Франція: Рішар Гаске / Алізе Корне
Іспанія: Карлос Алькарас / Паула Бадоса
Швейцарія: Леандро Рієді / Белінда Бенчич

Кубок Хопмана – турнір серед команд зі змішаних пар (тенісист та тенісистка з однієї країни), який проходив із 1989 року на першому ігровому тижні сезону в австралійському місті Перт. Останній розіграш турніру відбувся у 2019 році.
Інші три команди-учасниці стануть відомі пізніше.
Змагання відбудуться 19-23 липня на ґрунтовому корті Nice Lawn Tennis Club.


Як повідомляв Укрінформ, турнір пройде наступного тижня після Вімблдону.
Фото: twitter.com/hopmancup