«Колос» оголосив про трансфер центрального захисника «Зімбру» Каталіна Кукоша.

Про це повідомила пресслужба ковалівців, передає Укрінформ.
Деталі трансферу 19-річного футболіста не розкриваються. За інформацією Тransfermarkt, перехід відбувся на правах вільного агента, а контракт розрахований до літа 2024 року.
У гравця є громадянство Молдови та Румунії.
Новачок ковалівців - вихованець академії «Зімбру», за основну команду провів 7 матчів. Також в його активі 5 матчів у складі збірних Молдови U-20 та U-21.
Кукош виступатиме під 2-м номером.
Фото: koloskovalivka.com