У Парижі в неділю, 28 травня розпочинається другий у сезоні турнір серії Grand Slam Відкритий чемпіонат Франції з тенісу («Ролан Гаррос»).

Першою з українок боротьбу розпочне Марта Костюк (№39 світового рейтингу), передає Укрінформ.
О 12.00 на корті Stade Roland-Garros Костюк зустрінеться з другою «ракеткою» світу Аріною Соболенко з Білорусі.
В основній сітці жіночого турніру Україну також представлятимуть Ангеліна Калініна, Леся Цуренко, Катерина Байндл, Еліна Світоліна та Даяна Ястремська.
Титул чемпіонки захищатиме Іга Швьонтек з Польщі.
«Ролан Гаррос» у Парижі триватиме до 11 червня.
Фото: Getty Images/Global Images Ukraine.