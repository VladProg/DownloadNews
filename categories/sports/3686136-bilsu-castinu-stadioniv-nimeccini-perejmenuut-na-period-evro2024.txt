Чемпіонат Європи з футболу стартує 14 червня 2024 року.

Низку стадіонів Німеччини, які прийматимуть матчі чемпіонату Європи у 2024 році, будуть перейменовані під час змагань, повідомляє Kicker, передає Укрінформ.

Олімпійський стадіон у Берліні точно не змінить своєї назви.

Інші ж арени будуть носити нові назви на час Євро-2024. Арена «Рейн-Енергі» називатиметься «стадіоном Кельна». «Сігнал Ідуна Парк» матиме назву «BVB Dortmund». «Меркур-Шпіль-Арена» буде перейменована на «Дюссельдорфську арену». Стадіон «Дойче банк Парк» стане «Франкфурт Ареною». «Фельтінс Арена» буде називатися «Арена АуфШальке».
«Фолькспаркштадіон» матиме назву «Гамбург», «Ред Булл Арена» стане «Лейпцигським стадіоном».

Євро-2024 пройде з 14 червня по 14 липня.

Як повідомляв Укрінформ, 26 березня збірна України розпочне кваліфікацію на Євро-2024 матчем з Англією.
Фото: Getty Image