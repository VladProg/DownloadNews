Генеральний директор «Шахтаря» Сергій Палкін поділився очікуваннями від матчу збірної України у кваліфікації Євро-2024 проти Італії.

Він сказав про це для Football Italia, передає Укрінформ.


«Це буде важка гра для України. Ми віримо в наших гравців, але найкраще для нашої збірної – це запропонувати хороший футбол. Так чи інакше, «Шахтар» обіграв «Барселону» в Лізі чемпіонів, тому Україна може перемогти Італію», – сказав Палкін.


Гра відбудеться завтра, 20 листопада. Початок – о 21.45. Для прямого виходу на турнір українській команді потрібна лише перемога.


Фото: shakhtar.com