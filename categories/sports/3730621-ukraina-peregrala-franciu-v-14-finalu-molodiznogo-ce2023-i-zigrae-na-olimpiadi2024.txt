Молодіжна збірна України (футболісти до 21-го року) пробилася до півфіналу чемпіонату Європи-2023.

Підопічні Руслана Ротаня у чвертьфіналі Євро-2023 здобули вольову перемогу над однолітками з Франції - 3:1, передає Укрінформ.






Україна перемогла Францію в 1/4 фіналу молодіжного ЧЄ з футболу / Фото: Фото: Павло Кубанов. Укрінформ

















































Нападник «Ліона» Раян Шеркі на 19-й хвилині відкрив рахунок на «Клуж-Арені» у румунському місті Клуж-Напока. До перерви дублем встиг відзначитися хавбек донецького «Шахтаря» Георгій Судаков, який на 32-й хвилині реалізував пенальті, а на 44-й хвилині скористався результативною передачею форварда лондонського «Челсі» Михайла Мудрика. У другому таймі третій м'яч у ворота «трикольорових» забив хавбек «Шахтаря» Артем Бондаренко (86).
«Синьо-жовті» 5 липня у Бухаресті (Румунія) розіграють путівку у фінал з Іспанією.
В іншому півфіналі зійдуться Ізраїль та Англія.
Вирішальний поєдинок молодіжного чемпіонату Європи відбудеться 8 липня в Батумі (Грузія).
Зазначимо, що збірна України здобула ліцензію на участь в Олімпійських іграх-2024 у Парижі (Франція).