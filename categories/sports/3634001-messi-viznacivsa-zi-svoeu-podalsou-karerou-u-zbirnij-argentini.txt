Зірковий футболіст збірної Аргентини Ліонель Мессі поділився думками щодо своїх виступів за головну команду країни після чемпіонату світу-2022.


35-річний футболіст заявив, що світова першість у Катарі стане для нього останньою, передає Укрінформ.
«Я дуже радий завершити свій шлях на чемпіонатах світу в фіналі. Це справді дуже приємно. Усе, що я пережив на цьому чемпіонаті світу, було емоційним з огляду на те, як багато задоволення від цього отримали люди в Аргентині. Від цього турніру до наступного ще багато років. Я не думаю, що зможу виступати. Закінчити в такий спосіб - блискуче», - сказав Ліонель.
Як повідомляв Укрінформ, у півфіналі ЧС-2022 збірна Аргентини розгромила Хорватію (3:0), а Мессі у тому матчі відзначився голом та результативною передачею.
У фіналі Мундіалю аргентинці 18 грудня зустрінуться з переможцем сьогоднішнього поєдинку Франція - Марокко.
Фото: mirror.co.