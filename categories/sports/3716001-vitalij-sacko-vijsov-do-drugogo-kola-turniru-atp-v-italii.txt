Український тенісист Віталій Сачко успішно стартував у вівторок в основній сітці турніру ATP Challenger Tour 75 в італійському місті Віченца із призовим фондом €73,000.


У першому раунді Віталій (№275 АТР) переміг португальця Жуана Соузу (260) - 6:2, 7:6 (7:4), передає Укрінформ.

Суперники провели на корті 1 годину 48 хвилин.
У другому колі (1/8 фіналу) українець зустрінеться з переможцем протистояння Франсіско Комесана (Аргентина, 241) - Кіммер Коппеянс (Бельгія, 170).
Сачко удесяте в сезоні грає в основній сітці «челленджерів». Його найкращий результат нинішнього року - чвертьфінал, куди він виходив на турнірах у Лугано (Швейцарія), Ліллі (Франція) та Морелосі (Мексика).
Фото: btu.org.