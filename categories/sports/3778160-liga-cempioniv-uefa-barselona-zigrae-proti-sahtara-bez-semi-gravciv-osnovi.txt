У третьому турі Ліги чемпіонів УЄФА в середу, 25 жовтня, футболісти донецького «Шахтаря» зіграють на виїзді проти лідера групи Н іспанської «Барселони».

Головний тренер «Барселони» Хаві Ернандес не зможе розраховувати в матчі одразу на сімох футболістів головного складу, передає Укрінформ.
На їхні місця у заявці каталонці запросили низку молодих гравців, зокрема, нового рекордсмена клубу Марка Гіу і 17-річного захисника Ектора Форта, який досі не загравався за першу команду.
Як повідомлялося, матч «Барселона» - «Шахтар» відбудеться на «Естадіо Олімпіко» в Барселоні, початок о 19.45 за київським часом.
В іншому поєдинку квартету бельгійський «Антверпен» на Bosuilstadion прийматиме португальський «Порту».
Турнірне становище: «Барселона» - 6 очок, «Порту» - 3, «Шахтар» - 3, «Антверпен» - 0.
Фото: Getty Images/Global Images Ukraine.