Три нагороди завоювали українські спортсмени на змаганнях Світового легкоатлетичного континентального туру.

Ірина Геращенко зійшла на третю сходинку п’єдесталу турніру категорії Gold Paavo Nurmi Game» у фінському місті Турку, передає Укрінформ.
При цьому наша стрибунка у висоту повторила свій найкращий результат в поточному сезоні - 1,94 м.
Дві медалі в активі представників України на змаганнях категорії Bronze у чеському місті Кладно.
Юлія Чумаченко стала переможницею у секторі для стрибків у висоту з результатом 1,86 м. Володимир Мисливчук посів третє місце, метнувши молот на 73,65 м.
Фото: facebook.com/minmolodsport.