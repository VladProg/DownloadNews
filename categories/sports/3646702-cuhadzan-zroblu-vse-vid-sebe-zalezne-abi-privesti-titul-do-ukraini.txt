Українець проведе бій 7 січня у Вашингтоні.

Український боксер напівсередньої ваги Карен Чухаджян (21-1, 11 КО) прокоментував майбутній бій проти американця Джарона Енніса (29-0, 27 КО) за тимчасовий пояс IBF, повідомляє ShowTime Boxing, передає Укрінформ.

«Цей бій – великий шанс для мене, я зроблю все від себе залежне, аби привести титул до України. Енніс – чудовий боксер, але я готовий до нього. Я зроблю все для перемоги», - сказав Карен.
Український боксер також подякував США за допомогу Україні в боротьбі проти росії.
«Для мене велика честь представляти Україну у такому шоу, в бою проти такого суперника. Також я хочу подякувати американському народу та американській владі за підтримку та допомогу, яку вони надають Україні. Дякую вам велике», - додав Чухаджян.
Сьогодні боксери провели відкрите тренування.

Як повідомляв Укрінформ, українець 7 січня зустрінеться з Джароном Еннісом (29-0, 27 КО) в поєдинку за тимчасовий пояс IBF.

Фото: instagram.com/karen_chukhadzhian