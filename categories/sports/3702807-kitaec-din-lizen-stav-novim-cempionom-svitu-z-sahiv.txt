Китайський шахіст Дінь Ліжень здобув титул чемпіона світу.

У вирішальному матчі Ліжень переміг представника рф Яна Непомнящего, передає Укрінформ.
14 класичних партій закінчилися внічию – 7:7.
У тайбрейку Дінь переміг в останній партії чорними фігурами й виграв 2,5 – 1,5. У тайбрейку грали 4 партії з правилами 25 хвилин (рапід) + 10 секунд додатково за хід.
Ліжень став 17-м чемпіоном світу з шахів. Він є першим представником Китаю, який переміг у матчі за шахову корону.
Як повідомлялося, норвезький чемпіон світу з шахів Магнус Карлсен відмовився захищати свій титул проти представника росії, тому у фіналі змагань брав участь китаєць Дінь Ліжень.
Фото: FIDE