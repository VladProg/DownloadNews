Гонка відбудеться завтра, 29 листопада.

Заявку команди назвав старший тренер Микола Зоц у коментарі Суспільне Спорт, передає Укрінформ.

Склад збірної України на жіночу естафету в Естерсунді: Христина Дмитренко – Дар'я Блашко – Анна Кривонос – Ірина Петренко.
До складу збірної України на естафету не потрапили Анастасія Меркушина та Любов Кив'яченкова з тих біатлоністок, що перебувають у Швеції.
Натомість до заявки потрапила Дар'я Блашко, для якої це буде перша гонка у сезоні. А також Христина Дмитренко – дебютантка змагань на рівні Кубка світу. Саме Дмитренко відкриватиме естафету для України, натомість фінішеркою буде Ірина Петренко. Уп'яте в кар'єрі в естафету потрапила Анна Кривонос – усі чотири попередні рази вона бігла у попередньому сезоні.
Старт жіночої естафети відбудеться завтра, 29 листопада, о 16:20 за Києвом.
Фото: Biathlon.com.ua / Pavlo Zarovetskiy