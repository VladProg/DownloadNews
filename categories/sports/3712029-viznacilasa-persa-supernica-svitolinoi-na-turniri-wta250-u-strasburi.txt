Ці змагання для тенісистки передуватимуть Ролан Гаррос.

Світоліна завдяки wild card від організаторів стартуватиме на турнірі WTA250 у Страсбурі після участі у Мастерсі у Римі, передає Укрінформ.
Ґрунтовий турнір у Страсбурі розпочнеться у неділю, 21 травня. Ці змагання стануть для екслідерки національного заліку сьомими після повернення у теніс.
У першому колі Світоліна зустрінеться з американкою Луїзою Чиріко, яка наразі займає 242-е місце в заліку WTA. Для тенісисток матч у Страсбурі стане другим очним протистоянням у кар'єрі. У 2015 році українка у двох сетах перемогла свою суперницю на старті ґрунтового турніру WTA250 у Боготі.
Переможниця пари Світоліна - Чиріко зустрінеться у другому колі з сильнішою у протистоянні Кеті Волинець проти Елізе Мертенс.


Як повідомляв Укрінформ, окрім Світоліної на змаганнях у Страсбурі Україна буде представлена у парній сітці, де виступить Надія Кіченок. Її напарницею стане бельгійка Кімберлі Ціммерман.
Фото: btu.org.ua