Молодіжна збірна України з футболу (гравці до 21-го року), яка готується до старту у кваліфікації чемпіонату Європи-2025, зіграла контрольний поєдинок з однолітками з Німеччини.

Як повідомляє офіційний сайт Української асоціації футболу (УАФ), матч завершився поразкою українців з рахунком 0:2, передає Укрінформ.
Гра проходила на «Людвігспаркштадіон» у Саарбрюкені та була першою для Унаї Мельгоси в ролі головного тренера «синьо-жовтих». Іспанський фахівець очолив оновлену молодіжну збірну, де зібрані гравці 2002 року народження й молодші.
Тепер на українську «молодіжку» чекає гра відбору Євро-2025 (U21) проти Північної Ірландії, яка відбудеться 12 вересня у Словаччині, на полі Національного тренувального центру Попрада (початок - о 19.30 за київським часом).
Фото dfb.de.