Українець завоював «золото» та «бронзу».

Дві медалі виборов українець Ілля Ковтун у перший день фіналів на Кубку світу зі спортивної гімнастики в єгипетському Каїрі, передає Укрінформ.
Ковтун святкував перемогу у вільних вправах, де ніхто не зміг перевершити його програму з коефіцієнтом складності 6,2 та загальною оцінкою 14.433.

Другу нагороду 19-річний спортсмен з Черкас здобув у фіналі на коні, поступившись лише віцечемпіону Олімпіади-2020 Лі Чіх-каю з Тайваню (15.033) та вірмену Гагіку Хачікяну (14.733) і розділивши третю сходинку п'єдесталу з іншим представником Вірменії бронзовим призером чемпіонату світу Арутюном Мердіняном, з яким вони набрали однакову суму 14.566.

Крім того, українець кваліфікувався у фінали на п’яти з шести приладів, тож завтра на нього чекає виступ на паралельних брусах, поперечині та в опорному стрибку, де компанію йому складе ще один представник України Назар Чепурний.
Як повідомляв Укрінформ, Ковтун переміг у номінації «Найкращий спортсмен квітня 2023 року в Україні».

Фото: noc-ukr.org