Усі три стартові матчі завершилися з однаковим рахунком.

У новому сезоні чемпіонату України беруть участь 7 команд і 6 з них у п'ятницю вийшли на майданчик, передає Укрінформ.
В першому поєдинку дніпровська «Аланта» з рахунком 3:0 завдала поразки тернопільській команді «Галичанка-ЗУНУ».
З таким самим результатом трохи пізніше чемпіонки країни волейболістки «Прометея» перемогли «Регіну-МЕГУ-ОШВМС» з Рівного, а нещодавній учасник Кубку Виклику «Балта» з Одеської області програла у трьох партіях місцевій «Буковині».

Завтра, 28 жовтня пройдуть ще три матчі: «Галичанка-ЗУНУ» зіграє із «Балтою», «Добродій-Медуніверситет-ШВСМ» (Вінниця) прийме «Регіну-МЕГУ-ОШВСМ», а «Буковина» зустрінеться з «Алантою».

Фото: pvlu.org