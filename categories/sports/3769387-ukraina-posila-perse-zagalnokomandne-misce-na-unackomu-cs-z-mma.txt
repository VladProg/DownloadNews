Українці здобули 24 нагороди.

Україна посіла перше загальнокомандне місце на юнацькому чемпіонаті світу зі змішаних бойових мистецтв у Александруполісі, Греція, передає Укрінформ.
Українську федерацію UF MMA представляло 32 спортсмени у віці з 8 до 18 років. Українці здобули 24 нагороди: 10 золотих, 9 срібних та 5 бронзових медалей.
«Золото» ЧС здобули Софія Левковська, Євген Голендер, Анастасія Семака, Євгеній Русанюк, Іван Княхницький, Вероніка Кизь, Даниїл Чернецький, Андрій Мартин, Лілія Гугляк та Роман Бондарюк.
Друге місце посіла збірна США (20 нагород, зокрема 9 золотих), третім став Казахстан (17 медалей, 5 золотих).

Як повідомляв Укрінформ, Амосов вдруге захищатиме чемпіонський титул, його поєдинок проти американця Джейсона Джексона відбудеться 17 листопада у Чикаго.

Фото: facebook.com/ufmma.com.ua