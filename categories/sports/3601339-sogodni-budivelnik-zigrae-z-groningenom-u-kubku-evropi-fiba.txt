26 жовтня баскетболісти київського «Будівельника» проведуть у Нідерландах свій третій матч групового раунду Кубка Європи ФІБА.

Команда Валерія Плеханова протистоятиме клубу «Гронінген», передає Укрінформ.
Поєдинок на арені MartinPlaza розпочнеться о 20.30 за київським часом.
У першій грі турніру команда зі столиці України здолала італійській «Бріндізі», а в другому матчі поступася естонському «Калеву». Нідерландський клуб обидва свої матчі проти тих самих суперників програв.
Лідером «Гронінгена» нинішнього сезону є латвійський бігмен Артьомс Бутянковс, який є найефективнішим і найрезультативнішим гравцем команди на внутрішній та міжнародній аренах.
Фото: fbu.ua.