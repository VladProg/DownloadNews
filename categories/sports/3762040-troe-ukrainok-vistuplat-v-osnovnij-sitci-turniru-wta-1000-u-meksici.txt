У мексиканському місті Гвадалахара відбулося жеребкування турніру Жіночої тенісної асоціації (WTA) із призовим фондом $2,788,468.

В основнїй сітці цих змагань зіграють українські тенісистки Ангеліна Калініна, Марта Костюк та Даяна Ястремська, передає Укрінформ.
Калініна (№28 WTA) та Ястремська (105) екзаменуватимуть переможниць кваліфікації, а суперницею Костюк (45) буде Стейсі Фун (232) з Канади.
Ангеліна Калініна та Даяна Ястремська виступають у Гвадалахарі уперше, а Марта Костюк торік зіграла у другому раунді цих змагань, де поступилася Марії Саккарі із Греції.
На фото: Марта Костюк/btu.org.ua.