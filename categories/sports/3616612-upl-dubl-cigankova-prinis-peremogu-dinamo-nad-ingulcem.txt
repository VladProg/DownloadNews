На столичному стадіоні «Динамо» імені Валерія Лобановського відбувся один з перенесених матчів першого туру чемпіонату України з футболу серед команд Прем'єр-ліги (УПЛ).

Київське «Динамо» у статусі номінальних гостей завдало поразки «Інгульцю» з Петрового з рахунком 2:1, передає Укрінформ.
У переможців дублем відзначився Віктор Циганков (32-а хвилина, з пенальті, 45+1), у складі команди Младена Бартуловича - Артем Сітало (62).
Перемога дозволила динамівцям вперше нинішнього сезону піднятися на третю сходинку турнірної таблиці національної першості.
Лідирує «Дніпро-1» - 33 очки (після 13 ігор). Другим йде «Шахтар» - 28 (12), далі - «Динамо» - 23 (12), «Зоря» - 23 (12) та «Олександрія» - 23 (11).
Пропущений поєдинок стартового туру «Дніпро-1» - «Олександрія» відбудеться 23 листопада.
Фото: Getty Images/Global Images Ukraine.