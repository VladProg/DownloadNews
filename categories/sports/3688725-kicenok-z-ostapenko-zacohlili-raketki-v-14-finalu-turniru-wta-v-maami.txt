Українсько-латвійський дует Людмила Кіченок - Олена Остапенко не зміг пробитися до півфіналу турніру Жіночої тенісної асоціації (WTA) - Miami Open - у Маямі (штат Флорида, США) із призовим фондом $8,8 млн.

У поєдинку 1/4 фіналу парного розряду посіяні під 3-м номером Кіченок та Остапенко за 1 годину 40 хвилин поступилися канадсько-американському тандему Лейла Фернандес - Тейлор Таусенд - 6:2, 6:7 (4:7), 8:10, передає Укрінформ.
Місце у фіналі змагань Фернандес і Таусенд розірають із переможницями матчу між українсько-румунською парою Ангеліна Калініна - Ірина-Камелія Бегу з польсько-американським дуетом Магда Лінетт - Бернарда Пера.
Турнір у Маямі триватиме до 2 квітня.
Фото: BTU.