Футбольний клуб «Металург» (Запоріжжя), який виступає в перші лізі, гратиме домашні матчі в місті Умань на Черкащині.

Про це повідомляє офіційний сайт запорізької команди, передає Укрінформ.
«Футболісти «Металурга» провели перше тренування в Умані. У неділю, 23 липня, команда прибула до Умані, де базуватиметься і гратиме домашні матчі у першій частині сезону» , - йдеться у повідомленні.
Як зазначається, весь час до старту чемпіонату тренерський штаб та футболісти присвятять серйозній підготовці до матчу з «Кременем».
Домашньою ареною «Металурга» буде Центральний стадіон в Умані.
Запорізький «Металург» виступає в групі «Б» першої ліги України.
Фото: ФК "Скала 1911" Стрий