У французькому Монпельє триває чемпіонат Європи з дзюдо.

У перший день змагань збірна України здобула дві нагороди, передає Укрінформ.
Срібним призером континентальної першості став 25-річний Дільшот Халматов (вагова категорія до 60 кг), який у фіналі поступився представнику Франції грузинського походження Луці Мхеїдзе.
Бронзову медаль ЧЄ-2023 здобув інший киянин Богдан Ядов (66 кг) - після перемоги у сутичці за 3-тє місце над Яшаром Наджафовим з Азербайджану.
Чемпіонат Європи з дзюдо завершиться 5 листопада.
На фото: Богдан Ядов (IJF).