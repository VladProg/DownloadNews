У матчі було показано рекордну кількість карток.

ФІФА відкрила дисциплінарну справу проти асоціацій футболу Нідерландів та Аргентини, повідомляє офіційний сайт ФІФА, передає Укрінформ.

Комітет розглядатиме епізоди з очного матчу збірних 1/4 фіналу ЧС-2022. При цьому один із пунктів – «порядок та безпека на матчі» – стосується виключно Аргентини.
Зустріч стала рекордною за кількістю карток за всю історію чемпіонатів світу. Іспанський рефері Антоніо Матео Лаос у ході поєдинку показав 15 жовтих карток.
Основний час зустрічі Нідерланди – Аргентина завершився внічию – 2:2. У серії пенальті команда Ліонеля Скалоні допустила на один промах менше (4:3).
Як повідомляв Укрінформ, у півфіналі Аргентина зустрінеться з Хорватією, яка у серії пенальті перемогла Бразилію.
Фото: Getty Image