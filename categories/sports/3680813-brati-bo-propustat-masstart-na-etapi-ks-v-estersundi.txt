Лагрейд вийде на старт.

Норвежці Йоганнес та Тар’єй Бьо пропустять масстарт на етапі Кубка світу в Естерсунді, а Стурла Хольм Лагрейд візьме участь в гонці, повідомляє NRK, передає Укрінформ.
Брати Бьо пропустили естафети в Нове Место, а також індивідуальну гонку в Естерсунді через коронавірус. Лагрейд через ковід пропустив усі гонки на етапі КС в Нове Место, а також індивідуальну гонку в Естерсунді.
«Йоганнес тренувався в четвер і почував себе добре, але ми дійшли висновку, що найкраще буде, якщо він та Тар’єй дочекаються Холменколлена, перш ніж вийти на старт», - сказав тренер збірної Норвегії Егіль Крістіансен.
Етап Кубка світу у Холменколлені пройде з 16 до 19 березня. Масстарт в Естерсунді відбудеться 12 березня.
Як повідомляв Укрінформ, Йоганнес Бьо достроково здобув Великий кришталевий глобус сезону-2022/23.
Фото: Getty Image