Українська легкоатлетка 28-річна Марина Бех-Романчук виграла «срібло» чемпіонату світу-2023 у Будапешті (Угорщина).


У фіналі потрійного стрибку Бех-Романчук у першій спробі показала результат 15,00 метра, який приніс Марині срібну нагороду, передає Укрінформ.
Перемогла Юлімар Рохас із Венесуели, яка здобула «золото», випередивши українку у заключній спробі (15,08).
Третьою стала Леяніс Перес Ернандес з Куби (14,96).
Світова першість з легкої атлетики триватиме до 27 серпня.
Зазначимо, найвищим досягненням на чемпіонатах світу для Марини Бех-Романчук є срібна нагорода у стрибках у довжину у 2019 році. Торік українка здобула «золото» чемпіонату Європи у потрійному стрибку.
Фото: Getty Images.