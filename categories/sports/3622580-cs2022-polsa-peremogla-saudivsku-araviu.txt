Левандовскі забив дебютний гол на чемпіонатах світу.

Саудівська Аравія поступилась збірній Польщі у матчі другого туру чемпіонату світу з футболу (0:2), передає Укрінформ.
На 39-й хвилині перший гол Польщі на ЧС забив Пьотр Зелінськи, який скористався передачею Роберта Левандовськи. Наприкінці матчу Роберт подвоїв перевагу своєї команди. Цей гол став першим для зіркового поляка на чемпіонатах світу з футболу.
Польща перемагає 2:0 та піднімається на перше місце в групі С, Саудівська Аравія – друга, маючи в своєму активі три пункти.
Свій другий матч на Мундіалі зіграють сьогодні інші учасники квартету. Аргентина протистоятиме Мексиці о 21:00 за Києвом.

Як повідомляв Укрінформ, сьогодні на ЧС-2022 вже відбувся один матч – Туніс поступився Австралії (0:1).
Фото: Getty Image