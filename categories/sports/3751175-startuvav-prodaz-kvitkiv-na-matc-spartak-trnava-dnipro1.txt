Ціна на гостьові сектори - 15 євро.

Розпочався продаж квитків на матч плей-оф кваліфікації Ліги конференцій «Спартак» Трнава - «Дніпро-1», повідомляє пресслужба українського клубу, передає Укрінформ.
Вартість квитка для дорослого на сектори, де розміщуватимуться вболівальники українського клубу – 15 євро, для дітей від 7 до 12 років - 9 євро. Дітям до 6 років у супроводі дорослих вхід вільний.
Гра пройде 23 серпня у Трнаві на стадіоні імені Антона Малатінского. Початок – о 18:30 за місцевим часом (19:30 за Києвом).

Як повідомляв Укрінформ, у четвертому турі УПЛ «Дніпро-1» зазнав сенсаційної поразки від «Оболоні».
Фото: scdnipro1.com.ua