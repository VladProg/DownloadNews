У чемпіонаті України з футболу серед команд другої ліги проходять поєдинки останнього у 2023 році 19-го туру.

Перший ігровий день приніс успіх вінницькій «Ниві» над львівським «Рухом-2» - 2:1, «Чайці» з Київщини над одеським клубом «Реал Фарма» - 1:0 та «Кудрівці» із Чернігівщини в гостях над «Тростянцем» - 3:1, передає Укрінформ.
На 24 листопада заплановані матчі запорізького МФК «Металург-2» з кременчуцькою командою «Кремінь-2» (початок о 12.00), київського «Локомотива» зі «Звягелем» із Житомирщини (12.30) та столичного клубу ЮКСА з львівськими «Карпатами-2».
Завершить 2023-й пропущений поєдинок 17-го туру між стрийською «Скалою 1911» та «Рухом-2», які зіграють 27 листопада (12.15).
Турнірне становище лідерів: ЮКСА - 39 очок (після 16-ти ігор), «Звягель» - 37 (15), «Дружба» - 35 (15), «Чайка» - 34 (17).
Фото: ФК «Нива» (Вінниця).