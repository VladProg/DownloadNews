У Токіо (Японія) 2-3 грудня пройде черговий етап міжнародної серії Гран-прі (Grand Prix) із дзюдо.

Як інформує офіційний сайт Міжнародної федерації дзюдо (IJF), на турнірі виступлять 492 спортсмени із 86-ти країн світу, передає Укрінформ.
Україну представлятимуть 7 дзюдоїстів:
чоловіки - Дільшот Халматов, Артем Лесюк (обидва - до 60 кг), Михайло Свідрак (до 81 кг), Антон Савицький (до 100 кг) та Євгеній Балевський (понад 100 кг);
жінки - Юлія Курченко, Єлизавета Литвиненко (обидві - до 78 кг).
На змагання вирушили спортсмени української команди, яким найбільше необхідно добрати бали для олімпійського рейтингу.
Турнір у японській столиці пройде без участі представників Росії та Білорусі.
На фото: Артем Лесюк (Getty Images).