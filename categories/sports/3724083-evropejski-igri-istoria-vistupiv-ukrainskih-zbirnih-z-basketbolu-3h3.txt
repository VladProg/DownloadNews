Вже наступного тижня у Кракові стартують Європейські ігри-2023.

Це будуть треті Європейські ігри в історії, утретє на них буде представлений баскетбол 3х3 і також утретє на змаганнях зіграє жіноча збірна України. Наші чоловіки кваліфікувалися лише на Європейські ігри-2019, передає Укрінформ.
Пригадаймо попередні виступи українських збірних з баскетболу 3х3 на Європейських іграх.
На першому турнірі у Баку-2015 ннаші дівчата стали одними з тріумфаторок змагань - з нагородами додому повернулись Вікторія Пазюк, Кристина Мацко (Філевич), Ольга Мазніченко та Ганна Зарицька (Рульова).
Українки впевнено виграли всі матчі групового етапу, почергово обігравши Чехію (15:11), Туреччину (19:11) та Бельгію (17:12). Відповідно до формату, до плей-офф потрапляли всі збірні, і шлях до медалей починався з 1/8 фіналу. Там українки обіграли Словаччину - 16:8, у чвертьфіналі був непростий матч з Грецією - 21:19, а у півфіналі нашим дівчатам вдалось перемогти Словенію - 21:16. В фінальному матчі українки поступили збірній Росії - 17:22, завоювавши «срібло».
За чотири роки на Європейських іграх в Мінську-2019 виступили обидві наші збірні, але жодній з них не вдалось подолати груповий етап.
Жіноча комнада, яка виступила у складі Вікторії Кондусь (Балабан), Вероніки Космач, Ганни Рульової та Тетяни Юркевічус, розпочала змагання з перемоги над Латвією (14:8), а ось далі були поразки від Іспанії (15:17) та Естонії (17:20).
Чоловіча збірна, за яку зіграли Дмитро Липовцев, Євген Балабан, Андрій Кожемякін та Олексій Щепкін, теж стартувала з перемоги, здолавши Францію (18:14). Далі була перемога над Італією (21:16) і поразка Росії (14:21). У підсумку три збірні мали рівну кількість перемог, але за рівницею набраних очок українці стали третіми в групі.
На Європейських іграх-2023 у Кракові українські баскетболістки потрапила до групи С, де також зіграють збірні Литви, Польщі та Естонії.
Дві кращих команди з групи виходять до чвертьфіналу, а далі за олімпійською системою на виліт визначаться призери Європейських ігор.
Виступ на змаганнях принесе залікові бали до інлдивідуального рейтингу гравчинь збірної, що впливає на олімпійську кваліфікацію.
Фото: fbu.ua.