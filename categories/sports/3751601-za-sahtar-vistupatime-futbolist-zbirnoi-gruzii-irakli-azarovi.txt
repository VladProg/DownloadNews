21-річний грузинський футбольний захисник Іраклі Азарові офіційно перейшов до складу донецького «Шахтаря» із сербської «Црвени Звезди».

Угода із гравцем розрахована до 30 червня 2028 року, передає Укрінформ.
Азарові почав займатися футболом в академії клуюу «Динамо» (Тбілісі), за першу команду якого дебютував у 17 років і провів 14 матчів. У січні 2021-го перейшов до «Динамо» (Батумі), де одразу став гравцем «основи» і за півтора року зіграв 65 матчів (4 голи, 10 асистів). Від сезону‐2022/23 виступав у складі белградської «Црвени Звезди» (26 матчів, 3 асисти).
Іраклі - чемпіон Грузії (2019, 2020, 2021 роки), чемпіон Сербії (2023).
Від 2017 року гравець регулярно викликався до юнацьких та молодіжної збірних своєї країни, за які відіграв 38 поєдинків. Разом зі збірною Грузії U21 був учасником молодіжного чемпіонату Європи–2023. 2 червня 2021 року дебютував за національну збірну Грузії у товариській зустрічі з Румунією і на цей день провів у складі головної команди 12 матчів.
Фото: facebook.com/fcshakhtar.