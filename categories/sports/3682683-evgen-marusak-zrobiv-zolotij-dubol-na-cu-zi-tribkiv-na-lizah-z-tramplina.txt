22-річний стрибун з трампліна з Івано-Франківщини зробив золотий дубль на чемпіонаті України, який проходив у Ворохті.

Крісч того, спортсмену вдалося побити два національні рекорди, передає Укрінформ.
На трампліні К75 Євген стрибнув на 86,5 м, обійшовши на пів метра показник 2019 року Дмитра Мазурчука.
На К90 під час командних змагань Марусяк встановив новий рекорд трампліна - 103,5 м.
Нинішнього сезону підопічний Володимира Бощука неодноразово переписував історію українських стрибків на лижах з трампліна. Історичною стала його перемога на Континентальному кубку у Клінгенталі (Німеччина). Він також став першим українцем, який подолав позначку у 200 м, встановивши національний рекорд за дальністю польоту - 210 м на Кубку світу в австрійському Бад-Міттерндорфі, а також показав найкращий результат в історії України на чемпіонатах світу - 17-те місце у Планиці (Польща).
Фото: skijumping.pl.