Футболісти донецького «Шахтаря» у середу, 5 жовтня, зустрінуться з іспанським «Реалом» у третьому турі групового етапу Ліги чемпіонів УЄФА.

Поєдинок «Реал» - «Шахтар» відбудеться на стадіоні «Сантьяго Бернабеу» в Мадриді, початок о 22.00 за київським часом.
Гру обслуговуватиме суддівська бригада зі Словаччини на чолі з Іваном Кружляком, передає Укрінформ.
В іншому поєдинку квартету F німецький «Лейпциг» зійдеться із шотландським «Селтіком».
Турнірна таблиця: «Реал» - 6 очок, «Шахтар» - 4, «Селтік» - 1, «Лейпциг» - 0.
Нагадаємо, «Реал» є чинним переможцем Ліги чемпіонів УЄФА.