Українка успішно виступила на чемпіонаті світу з лижної акробатики.

«Найкращою спортсменкою лютого 2023 року» стала Анастасія Новосад – дворазова бронзова призерка чемпіонату світу з фристайлу в особистих та командних змаганнях з лижної акробатики, повідомляє пресслужба НОК України, передає Укрінформ.
Новосад у складі збірної України з лижної акробатики посіла 3-є місце у командному турнірі. Це перша в історії командна медаль для України на ЧС.
Крім того, Анастасія у грузинському Бакуріані здобула нагороду і в індивідуальному змаганні. У лижній акробатиці Новосад посіла третє місце.

Нагороду найкращого тренера отримав наставник Новосад – Енвер Аблаєв.

Серед юнаків спортсменкою минулого місяця стала чемпіонка та бронзовий призер ЧЄ з фехтування серед кадетів Емілі Конрад. Наталія Конрад стала найкращим тренером лютого серед молодих спортсменів.


Як повідомляв Укрінформ, збірна України у складі Олександра Окіпнюка, Дмитра Котовського та Анастасії Новосад із результатом 260,57 бала посіли третє місце у фіналі командних змагань з лижної акробатики.
Фото: Getty Image , noc-ukr.org