Ангеліна Калініна обіграла Аранчу Рус у третьому матчі плей-офф тенісного Кубка Біллі Джин Кінг Україна - Нідерланди.

Результат поєдинку - 6:4, 6:4, передає Укрінформ.
Тенісистки провели на корті 1,5 години.
Рахунок став 2:1 на користь українок.
Матчева зустріч проходить на корні SEB Arena у Вільнюсі (Литва).
Розклад наступних поєдинків неділі:
14.00 - Даяна Ястремська - Сюзан Ламенс
15.30 - Людмила Кіченок/Надія Кіченок - Аріанне Гартоно/Демі Схюрс.
Додамо, що переможниці матчевої зустрічі наступного сезону потраплять до раунду Кваліфікації Кубка Біллі Джин Кінг, через який можна вийти у Фінал року. Команда, що програє, виступатиме у зональному турнірі Першої групи.
Фото: btu.org.ua.