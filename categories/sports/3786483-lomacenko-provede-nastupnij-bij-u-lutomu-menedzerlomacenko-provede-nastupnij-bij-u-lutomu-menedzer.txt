Ексчемпіон світу з боксу в трьох вагових категоріях Василь Ломаченко проведе свій наступний бій на початку наступного року.

Про це повідомив менеджер українця Егіс Клімас в інтерв'ю YouTube-каналу ESNEWS, передає Укрінформ.
Клімас розповів, що Василь цього разу боксуватиме не в титульному поєдинку.
«Зараз титул недоступний. Ломаченко вийде в ринг в лютому. Анонс має відбутися в найближчі кілька днів», - сказав менеджер українського боксера.
Нагадаємо, останній бій Ломаченко провів у травні, коли програв одноголосним рішенням суддів американцю Девіну Хейні.