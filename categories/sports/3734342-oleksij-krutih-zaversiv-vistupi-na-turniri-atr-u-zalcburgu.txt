Український тенісист Олексій Крутих не зміг у вівторок вийти до другого раунду турніру ATP Challenger Tour в австрійському місті Зальцбург із призовим фондом €145,000.

У поєдинку стартового раунду Олексій (№182 ATP) поступився четвертому сіяному бразильцю Тьягу Монтейру (95) - 3:6, 6:3, 6:7 (3:7), передає Укрінформ.
Суперники провели на корті 2 години 22 хвилини.
У другому раунді (1/8 фіналу) бразилець зустрінеться з аргентинцем Марко Трунгельїті (236).
Змагання Sparkasse Salzburg Open триватимуть до 16 липня.
Фото: facebook.com/UkrainianTennisFederation.