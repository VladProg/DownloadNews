Господарі чемпіонату світу-2022 запланували у вересні провести поєдинок із країною-терористом.

Федерація футболу Катару у своєму Instagram офіційно оголосила про товариський матч проти збірної Росії, який відбудеться у вересневу міжнародну паузу, передає Укрінформ.
Від початку повномасштабного вторгнення росіяни не зіграли жодного офіційного матчу, а їхніми спаринг-партнерами були Киргизстан, Узбекистан, Таджикистан, Іран і Ірак. Тепер до цієї «елітної» компанії додається господар ЧС-2022 з футболу.
Як повідомляє Sport.ua, після ганебного виступу на домашньому мундіалі, коли катарці програли всі 3 гри на груповому етапі, їхня збірна брала участь у Золотому кубку КОНКАКАФ, де їй навіть вдалося вийти з групи. У плей-офф Катар був знищений збірною Панами (0:4).
Фото: Getty Images/Global Images Ukraine.