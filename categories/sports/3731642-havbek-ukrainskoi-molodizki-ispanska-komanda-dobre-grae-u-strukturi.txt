Півзахисник молодіжної збірної України з футболу Олександр Назаренко подіоився очікуваннями від півфінального матчу Євро-2023 (U21).

Гравець віддав належне силі й майстерності суперників, передає Укрінформ.
«Найсильніші сторони Іспанії - сама команда. Іспанці добре грають «у структурі», сильні колективом, тактично підготовлені. Тому для нас буде важкий матч. У нас мотивація на найвищому рівні, оскільки ми граємо не лише для себе й наших рідних, а для всієї країни, для наших захисників, які боронять Україну на полі бою. Тому в нас є ще більше бажання, аби порадувати їх, викликати посмішку на їхніх обличчях у такий важкий момент», - сказав правий вінгер «Дніпра-1».
Додамо, що матч 1/2 фіналу молодіжного Євро-2023 Іспанія - Україна відбудеться 5 липня в столиці Румунії Бухаресті, початок - о 22.00 за київським часом.
В іншому півфінальному поєдинку Євро-2023 о 19.00 зійдуться команди Ізраїлю та Англії.
Фінал молодіжного чемпіонату Європи відбудеться 8 липня в Батумі (Грузія).
Фото: uaf.ua.