Організвтори командних тенісних змагань за Кубок Гопмана у вівторок назвали три останні збірні, які зіграють 19-23 липня на змаганнях у Ніцці.

Це - команди Бельгії, данії та Хорватії, передає Укрінформ.
Склади збірних:
Бельгія - Давид Гоффен та Елізе Мертенс
Данія - Хольгер Руне та Клара Таусон
Хорватія - Борна Чорич та Донна Векич.
Як повідомлялося, у лютому свої заявки назвали Іспанія, Франція та Швейцарія.
Шість команд братимуть участь і наступного сезону, а з 2025 року в Кубку Гопмана гратимуть вісім збірних.
Кубок Гопмана - турнір серед команд зі змішаних пар (тенісист та тенісистка з однієї країни). Змагання проходили з 1989 року на першому ігровому тижні сезону в австралійському місті Перт. Останній розіграш пройшов 2019 року.
Турнір названий на честь Гаррі Гопмана, австралійського тенісиста та тренера, який допоміг своїй країні здобути 15 перемог у Кубку Девіса з 1938-го по 1969 роки.
Фото: itftennis.com.