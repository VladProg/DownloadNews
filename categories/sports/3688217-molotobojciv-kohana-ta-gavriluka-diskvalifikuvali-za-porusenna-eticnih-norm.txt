Федерація легкої атлетики України (ФЛАУ) ухвалила рішення щодо дискваліфікації двох метальників молота - Михайла Кохана та Михайла Гаврилюка.

Як повідомляє пресслужба організації, спортсменам заборонено до 1 жовтня 2023 року брати участь у всіх міжнародних заходах, передає Укрінформ.
Винятком для Кохана та Гаврилюка є участь у офіційних міжнародних стартах, на які вони зможуть відібратися як представники збірної країни.
Наголошується, що причиною цього рішення Ради ФЛАУ є порушення атлетами етичних норм поведінки під час участі у складі офіційної делегації національної збірної команди України у Кубку Європи з метань у Лейрії (Португалія).
Як повідомляв Укрінформ, Кохан став переможцем Кубка Європи з метань у категорії U23 із кращим у сезоні результатом серед молоді 75,80 метра.
Фото: АР.