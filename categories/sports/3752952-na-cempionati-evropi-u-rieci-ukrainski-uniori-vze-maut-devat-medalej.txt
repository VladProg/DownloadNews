Трьома нагородами поповнилася українська скарбничка на юніорському Євро зі стрибків у воду у хорватськрму місті Рієка.

Подвійним п’єдесталом завершився для нашої збірної фінал в індивідуалі на вищці серед дівчат. Каріна Глижіна набрала переможну суму 298,35 бала і стала триразовою чемпіонкою Європи. Софія Виставкіна виборола свою першу нагороду - бронзову (288,00 ), передає Укрінформ.
Марк Гриценко, в активі якого вже було «золото» у командному міксті та «срібло» в індивідуалі на вишці, став чемпіоном Європи у стрибках з 3-метрового трампліна.
Українець набрав суму 460,15, випередивши на 31,5 бала срібного призера британця Олівера Гіта.
Отже, за день до завершення змагань у збірної україни 9 медалей (6 золотих, 1 срібна та 2 бронзові).
Фото: facebook.com/minmolodsport.