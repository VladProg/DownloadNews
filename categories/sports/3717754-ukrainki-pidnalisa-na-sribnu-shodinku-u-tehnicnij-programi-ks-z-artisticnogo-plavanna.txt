На одну сходинку піднялася українська команда з артистичного плавання у підсумковому протоколі технічної групи у Суперфіналі Кубка світу в іспанському місті Ов'єдо.

Китай, який спочатку значився на першому місці, після перегляду результатів був виключений з протоколу, оскільки виступав поза конкурсом, адже за правилами Кубка світу, задля того, щоб оцінка йшла у офіційний залік Суперфіналу, потрібно було брати участь більше ніж в одному етапі, передає Укрінформ.
Отже, «золото» дісталося іспанкам, а наші русалоньки обміняли «бронзу» на «срібло».
Збірну України представляли Влада і Марина Алексіїви, Марта Фєдіна, Вероніка Гришко, Дар’я Мошинська, Ангеліна Овчиннікова, Анастасія Шмоніна та Валерія Тищенко.
Суперфінал Кубка світу з артистичного плавання в Ов’єдо завершиться 4 червня.
Фото: facebook.com/olympicua.