Визначився суперник збірної України в 1/8 фіналу 41-го чемпіонату Європи з баскетболу серед чоловічих команд.

За підсумками групової стадії Україна фінішувала на другій позиції у турнірній таблиці групи С і в першому матчі плей-офф зустрінеться з командою Польщі, яка посіла третє місце у групі D, передає Укрінформ.
Матч Україна - Польща відбудеться у Берліні (Німеччина) 11 вересня. Початок - о 13.00 за київським часом.
Переможець поєдинку зіграє у чвертьфіналі з кращою командою у матчі Словенія - Бельгія.
Пари 1/8 фіналу Євробаскета-2022:
Німеччина - Чорногорія
Греція - Чехія
Іспанія - Литва
Фінляндія - Хорватія
Словенія - Бельгія
Україна - Польща
Туреччина - Франція
Сербія - Італія.
Євробаскет-2022 триватиме до 18 вересня.
Фото: ФБУ.