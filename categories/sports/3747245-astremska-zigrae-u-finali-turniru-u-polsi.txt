Українка здолала турецьку тенісистку Зейнеп Сонмез у півфіналі змагань.

Українська тенісистка Даяна Ястремська (№149 WTA) перемогла турецьку тенісистку Зейнеп Сонмез (№193 WTA) у півфіналі турніру WTA 125 у Польщі, передає Укрінформ.

Матч тривав 1 годину і 48 хвилин. Ястремська виконала 4 подачі навиліт, припустилася 2 подвійних помилок.

Це перший за півтора року фінал для Ястремської на турнірах WTA. У разі перемоги на турнірі Ястремська може здобути четвертий титул WTA і перервати серію з двох поразок у фіналах. Востаннє вона вигравала у травні 2019-го на турнірі у Страсбурі.

У фіналі вона зустрінеться з переможницею матчу між Маєю Хвалінською та бельгійкою Гріт Міннен.


Як повідомляв Укрінформ, востаннє Ястремська грала у фіналі у березні 2022-го - у Ліоні.
Фото: btu.org.ua