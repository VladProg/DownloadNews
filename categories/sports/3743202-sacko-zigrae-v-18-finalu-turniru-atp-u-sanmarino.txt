Перша «ракетка» України Віталій Сачко вийшов до другого кола турніру Асоціації тенісистів професіоналів (АТР) серії Challenger - San Marino Tennis Open - у Сан-Марино із призовим фондом €145 тис.

На старті змагань Сачко за майже 2,5 години здобув перемогу над румуном Ніколасом Давидом Йонелом - 6:4, 2:6, 6:3, передає Укрінформ.
Путівку до чвертьфіналу Сачко розіграє з переможцем протистояння між посіяним під 3-м номером Давидом Гоффеном з Бельгії та італійцем Федеріко Гайо.
Турнір у Сан-Марино триватиме до 5 серпня.
Фото: btu.org.ua.