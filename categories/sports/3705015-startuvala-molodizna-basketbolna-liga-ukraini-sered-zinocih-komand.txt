В Івано-Франківську розпочався четвертий сезон Молодіжної ліги України з баскетболу серед жіночих команд.

Нинішнього сезону участь у змаганнях беруть три клуби - «Франківськ-Прикарпаття», «СДЮСШОР № 4 Миколаїв» та «Львів-КІВС-СКІФ», передає Укріфнформ.
Перший матч турніру зіграли «Івано-Франківська» та «СДЮСШОР № 4 Миколаїв». Упевнену перемогу здобули господарки майданчика - 105:58 (32:16, 27:10, 25:9, 21:23).
У переможниць найрезультативнішою стала Богдана Лапхан, яка набрала 31 очко. У миколаївської команди 30 очок на рахунку Ксенії Туровцевої.
5 травня «СДЮСШОР № 4 Миколаїв» зіграє проти «Львів-КІВС-СКІФ», а 6-го львівська команда зустрінеться з «Франківськом-Прикарпаттям».
Фото: suspilne.media.