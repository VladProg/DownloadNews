Українка здолала румунку Олександру Ігнатік.

Українська тенісистка Катерина Володько обіграла у двох сетах румунку Олександру Ігнатік у матчі другого кола турніру серії ITF у словацькій Трнаві - 6:0, 6:3, передає Укрінформ.
На першу партію Катерина витратила лише 22 хвилини і не віддала суперниці жодного гейму. У другому сеті Володько втратила матчбол за рахунку 5:2, але здобула перемогу у матчі вже у наступному геймі.
В 1/4 фіналу Катерина зустрінеться з переможницею матчу Сара Бет Грей (Великобританія) – Мона Бартель (Німеччина).

Як повідомляв Укрінформ, у першому колі турніру Катерина без проблем обіграла співвітчизницю Дар’ю Снігур, посіяну у Трнаві під першим номером.
Фото: btu.org