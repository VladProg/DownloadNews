Провідні українські тенісистки Еліна Світоліна, Ангеліна Калініна та Марта Костюк заявлені в основній сітці змагань WTA 1000 у Монреалі (Канада) із призовим фондом $2,788,468.

Турнір проходитиме 7-13 серпня, передає Укрінформ.
Світоліна (№27 WTA) виступить проти рднієї з тенісисток, які пройшли кваліфікацію. У другому колі Еліна може вийти на восьму сіяну гречанку Марію Саккарі.
Калініна (28) зіграє зі Слуан Стівенс (США, 40). Рахунок особистих зустрічей 1:1. 2018 роу Ангеліна поступилася Стівенс на US Open, а минулого сезону взяла реванш на турнірі WTA 1000 у Мадриді.
Марта Костюк (34) екзаменуватиме Чжен Ціньвень (Китай, 24). Рахунок особистих зустрічей 0:0.
Крім того, у кваліфікації турніру виступить українка Леся Цуренко. Вона отримала перший номер посіву. У стартовому раунді наша тенісистка зустрінеться з володаркою wild card Б'янкою Фернандес з Канади - молодшою сестрою Лейли Фернандес.
На фото: Еліна Світоліна/AP Images.