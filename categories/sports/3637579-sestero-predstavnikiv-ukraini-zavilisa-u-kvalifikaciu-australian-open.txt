У кваліфікаційному турнірі Відкритого чемпіонату Австралії-2023 з тенісу заявлени шестеро представників України.

У чоловіків у відборі Australian Open зможе зіграти один представник нашої країни - Олексій Крутих (№185 АТР), передає Укрінформ.
Для 22-річного киянина це може бути дебютний виступ на турнірах Grand Slam.
У жіночій кваліфікації заявлені п'ятеро українок - Катерина Байндль (№99 WTA), Даяна Ястремська (101), Леся Цуренко (138), Дар'я Снігур (149) та Катаріна Завацька, яка використала свій «захищений рейтинг» (145).
Зазначимо, що Байндль і Ястремська перебувають на другому та третьому рядках альтернативного списку на потрапляння до основної сітки і у разі, якщо з турніру знімуться троє тенісисток, обом українкам не доведеться грати кваліфікацію.
Матчі відбіркового турніру стартують у Мельбурні 9 січня.
На фото: Даяна Ястремська/https:/btu.org.