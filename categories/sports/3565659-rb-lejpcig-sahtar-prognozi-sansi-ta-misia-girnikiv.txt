6 вересня. 22.00. Лейпциг «Ред Булл Арена». Трансляція на «Megogo Футбол 1».

Місія «Шахтаря» - дивувати на футбольному полі та говорити про Україну
«Шахтар» розпочинає свій шлях у цьогорічному розіграші Ліги чемпіонів. До Німеччини Ігор Йовичевич взяв всіх заявлених на турнір гравців, включаючи чотирьох голкіперів. І це, очевидно, бажання занурити оновлений колектив в атмосферу найпрестижнішого клубного турніру Європи. «Шахтар» - це безперечно ім’я в світовому футболі, але після того, як навесні та влітку його покинули майже всі топові легіонери, крім Лассіни Траоре, а клуб змушений був збирати більш-менш досвідчених українців, команда вже не виглядає тією грізною силою, яка обігрувала «МанСіті» та «Реал». Старт «Шахтаря» в УПЛ (нічия, та дві мінімальні перемоги) показав, що команда поки що далека від звичного для себе стилю гри з високими швидкостями, пресингом та креативом в атаці. Як результат – лише два голи в трьох матчах проти середняків українського футболу.
Навряд чи ми побачимо кардинально інший «Шахтар» в Лізі чемпіонів, і вимагати від нинішньої команди надрезультатів теж було б неправильно. З іншого боку – Ліга чемпіонів – це можливість проявити індивідуальності (а відтак – збільшити цінник Михайла Мудрика чи Миколи Матвієнка, наприклад), та знову говорити про війну в Україні. І ця місія «Шахтаря» не менш важлива, ніж очки в таблицю коефіцієнтів УЄФА.
Не фаворити, але готові до бою
Титульний партнер ФК «Шахтар» та перший легальний букмекер - Parimatch Ukraine – визначив фаворитів майбутнього поєдинку. Шанси господарів на перемогу високі. Коефіцієнт на те, що РБ «Лейпциг» розпочне турнір з 3 пунктів – 1.23. А от «гірники» за прогнозами експертів мають створити майже диво, щоб декласувати німців, коефіцієнт на їх успіх – 12.00. Шанси на нічию розцінюють як 7.00 до 1.
Тедеско, Вернер та «Ред Булл»
Перший суперник «гірників» в групі – РБ «Лейпциг». Команда без великої історії (клуб засновано лише 2009 року), проте з багатомільйонними інвестиціями від австрійської компанії Red Bull, а ще з тренером-вундеркіндом. Минулого сезону «червоні бики» видали найуспішніший сезон за всі 13 років свого існування: команда дійшла до півфіналу Ліги Європи та виграла свій перший трофей - Кубок Німеччини. При цьому хлопці Доменіко Тедеско фінішували четвертими в Бундеслізі, що дозволило їм цього року цього сезону спробувати свої сили в ЛЧ.
Проте цьогорічний сезон РБ «Лейпциг» розпочав вкрай погано: команда програла Суперкубок Німеччини «Баварії» (3:5), а в 5ти стартових турах чемпіонату виграла лише один матч, двічі зігравши внічию, і ще двічі програвши (в останньому турі «Айнтрахту» - 4:0). При цьому трансференте вікно німці провели вдало, на 75,5 мнл євро продали 8 неосновних футболістів, зберегли зіркового Крістофера Нкунку, повернули з «Челсі» Тімо Вернера та викупили у «Хоффенхайма» лівого захисника Давида Раума. За складом РБ «Лейпциг» і досі залишається топ-командою Бундесліги, яка повинна вражати. Можливо, трудноші «биків» пов’язані з експериментами Тедеско в тактичних схемах. Для 36-річного спеціаліста це перший повноцінний сезон з командою, тож після минулорічного успіху від нього вимагають топ-результатів. Пошуки показують, що найуспішніша для команди формація поки - 3-4-1-2, тож «Шахтарю» варто готуватися саме до цього варіанту.
«Шахтар» та РБ «Лейпциг» жодного разу не зустрічалися, проте німці приїжджали в Україну у серпні 2018-го, коли в плей-офф Ліги Європи грали з «Зорею», і врешті здолали луганчан на тій стадії турніру за підсумками двох матчів.
Боси «Шахтаря» не роблять голосних заяв щодо задач команди в цьогорічному розіграші Ліги чемпіонів, але це не означає, що українці не будуть битися за перемогу у кожному матчі.
Тож, вболівайте за українську команду, та заряджайте на «Шахтар» разом з Parimatch Ukraine!