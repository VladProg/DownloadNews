Українсько-румунська пара Марта Костюк/Єлена-Габріела Русе виступатимуть у парному чвертьфіналі турніру WTA у Мадриді (Іспанія) із призовим фондом $7,652,174.

Марта та Єлена-Габріела мали зіграти проти Анастасії Павлюченкової (нейтральний статус) та Олени Рибакіної (Казахстан), але суперниці знялися з турніру, передає Укрінформ.
Костюк уперше зіграє у чвертьфіналі парного турніру WTA 1000. Загалом для українки це буде 11-й парний чвертьфінал на рівні WTA-туру і четвертий у парі з румункою Русе. Нинішнього року дівчата разом дійшли до півфіналу на Australian Open.
Суперниці українсько-румунської пари визначатимуться в поєдинку: Моніка Нікулеску/Макото Ніномія (Румунія/Японія) - Сторм Гантер/Елізе Мертенс (Австралія/Румунія) або Дар'я Касаткіна/Мартіна Тревізан (нейтральний статус/Італія).
Яко повідомлялося, на старті турніру у Мадриді Марта Костюк та Єлена-Габріела Русе, відігравши матчбол, здобули перемогу у поєдинку з Тімеа Бабош та Анною Даниліною.
Фото: btu.org.