Голкіпер порвав хрестоподібну зв’язку коліна.

Основний воротар «Реала» Тібо Куртуа зазнав важкої травми за два дні по початку нового футбольного сезону, повідомляє пресслужба клубу, передає Укрінформ.
Воротар «Бланкос» порвав хрестоподібну зв’язку лівого коліна під час тренування та на ношах був відправлений на обстеження. Бельгійцеві буде потрібна операція, а термін відновлення складе не менше шести місяців.
Другим голкіпером «Реалу» є українець Андрій Лунін. Влітку ЗМІ повідомляли про можливий вихід кіпера збірної України з команди, проте Лунін залишається в лавах мадридського клубу.
Куртуа минулого сезону був основним воротарем «Реала». На його рахунку – 49 матчів та 49 пропущених голів у всіх турнірах. 17 ігор Тібо провів «на нуль».
Як повідомляв Укрінформ, «Реал» на старті Ла Ліги зіграє у Більбао з «Атлетиком» 12 серпня.
Фото: Getty Images