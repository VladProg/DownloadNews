У першій лізі футбольного чемпіонату України завершився перший поєдинок чергового, 14-го туру.

«Гірник-Спорт» з Горішніх Плавнів зіграв внічию з сумською «Вікторією» - 2:2, передає Укрінформ.
До перерви господарі поступалися з різницею у 2 м'ячі, проте у другому таймі змогли відігратися.
В інших матчах туру також зустрінуться: «Поділля» (Хмельницький) - «Агробізнес» (Волочиськ), «Буковина» (Чернівці) - «Нива» (Бузова), «Нива» (Тернопіль) - «Епіцентр» (Кам'янець-Подільський), «Хуст» - «Прикарпаття» (Івано-Франківськ), «Карпати» (Львів) - «Металіст» (Харків), «Інгулець» (Петрове) - ФСК «Маріуполь», «Чернігів» - МФК «Металург» (Запоріжжя), «Діназ» (Вишгород) - «Лівий Берег» (Київ), СК «Полтава» - «Кремінь».
Після 13-ти турів у лідерах групи А «Карпати» - 33 очки та «Нива» (Бузова) - 22.
Групу В очолює «Інгулець» - 32 очки, далі йдуть «Вікторія» - 25 та «Лівий Берег» - 23.
Фото: fcviktoria.sumy.ua.