УЄФА повідомила, що після ретельної оцінки поточної ситуації з безпекою на всій території Ізраїлю виконавчий комітет вирішив, що жодні матчі під егідою УЄФА не будуть проводитися в країні до подальшого повідомлення.

Як передає Укрінформ з посиланням на пресслужба УЄФА.


Ізраїльська футбольна асоціація та її клуби «Маккабі» Хайфа і «Маккабі» Тель-Авів отримали прохання запропонувати альтернативні місця/стадіони (які мають відповідати всім чинним правилам УЄФА) за межами території Ізраїлю для проведення їхніх домашніх матчів до тих пір, поки це рішення залишається в силі.


Також УЄФА перенесла матчі за участю ізраїльських команд.


Гра третього туру групового етапу Ліги конференцій «Маккабі» Тель-Авів - «Зоря» перенесена з 26 жовтня на 25 листопада.


Зустріч третього туру групового етапу Ліги Європи «Вільярреал» - «Маккабі» Хайфа перенесена з 26 жовтня на 6 грудня.


Крім того, у зв’язку з поточною ситуацією молодіжна команда «Маккабі» з Хайфи відмовилася від участі в Юнацькій лізі УЄФА цього сезону. УЄФА взяла це до відома та підтвердила, що молодіжна команда празької «Спарти» автоматично вийшла до 2-го раунду кваліфікації чемпіонського шляху.


Фото: ФК Зоря