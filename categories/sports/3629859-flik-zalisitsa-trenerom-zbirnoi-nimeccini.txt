Наставник готуватиме команду до чемпіонату Європи 2024 року.

Ханс-Дітер Флік залишиться головним тренером збірної Німеччини, незважаючи на провальний виступ команди на чемпіонаті світу у Катарі, повідомляє Sport1, передає Укрінформ.
«Я та мій штаб із оптимізмом дивимося на домашній чемпіонат Європи 2024 року. Ми як команда можемо досягти набагато більшого, ніж показали в Катарі», – сказав Флік.
Раніше повідомлялося, що у разі відходу 57-річного спеціаліста новим наставником Бундестім може стати Томас Тухель, який розглядався головним кандидатом на заміну Фліку.
Флік очолив збірну Німеччини після Євро-2020, підписавши контракт до 2024 року. Зарплата головного тренера німецької збірної – 6,5 мільйонів євро на рік.
Як повідомляв Укрінформ, під керівництвом Фліка збірна Німеччини не змогла вийти у плей-офф чемпіонату світу-2022. Бундестім посіла третє місце у групі з Іспанією, Японією та Коста-Рікою.
Фото: Getty Image