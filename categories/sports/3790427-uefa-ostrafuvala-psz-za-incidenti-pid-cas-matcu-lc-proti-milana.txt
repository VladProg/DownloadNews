«Мілан» також покараний.

Контрольно-дисциплінарний комітет УЄФА оштрафував «Парі Сен-Жермен» на 98 тисяч євро за інциденти на стадіоні паризького клубу під час матчу Ліги чемпіонів проти «Мілана» 25 жовтня, передає Укрінформ.

Зокрема, до штрафу входять: 75 тисяч євро – за використання піротехніки, 18 тисяч – за блокування точок громадського транспорту, 5 тисяч – за вибігання на поле.
Також домашній стадіон французького клубу «Парк де Пренс» покараний частковим закриттям трибун, проте цю санкцію замінено на умовне покарання з дворічним випробувальним терміном.
Водночас «Мілан» за підсумками того ж таки поєдинку оштрафований на 20 тисяч євро за заворушення на гостьовому секторі і ще на три тисячі – за використання світлових сигнальних ракет.



Як повідомляв Укрінформ, 25 жовтня у матчі 3-го туру групового етапу ЛЧ «ПСЖ» розгромив «Мілан» на своєму полі з рахунком 3:0. Через два тижні команда Стефано Піолі взяла реванш на «Сан-Сіро» – 2:1.

Фото: Getty Images