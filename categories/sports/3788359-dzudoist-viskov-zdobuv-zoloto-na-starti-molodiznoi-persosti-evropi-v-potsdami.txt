У німецькому Потсдамі розпочався чемпіонат Європи з дзюдо серед молоді (спортсмени до 23-х років).

Перший день змагань приніс збірній України «золото», передає Укрінформ.
Переможцем континентальної першості став Назар Вісков, який у фіналі вагової категорії до 60 кг взяв гору над іспанцем Луїсом Еспбарросо Лопесом.
За крок від п'єдесталу зупинився Євген Гончарко (73 кг), який спочату програв у чвертьфіналі майбутньому чемпіону Хегу Коену з Нідерландів, а сутичці за «бронзу» поступився грузину Коте Капанадзе і посів 5-е місце.
Сьомими у підсумку стали Інна Шинкаренко (57 кг) та Микита Голобородько (66 кг).
18 листопада на татамі вийдуть: Владислав Колобов, Вадим Леонтьєв (обидва - 81 кг), Нікіта Юданов, Тимур Валєєв (обидва - 90 кг), Олексій Єршов (до 100 кг), а також Анна Олійник-Корнійко, Аліса Віденеєва (обидві - 70 кг), Анна Казакова, Юлія Курченко (обидві - 78 кг), Руслана Булавіна (понад 78 кг).
19 листопада на чемпіонаті Європи U23 відбудеться змішаний командний турнір, в якому також братиме участь збірна України. Додатково для участі в командному турнірі будуть залучені Артем Рось (73 кг), Федір Ярошенко та Микола Грибик (обидва - понад 90 кг).
На фото: Назар Вісков (facebook.com/olympicua).