Казахстансько-український дует Андрій Голубєв - Денис Молчанов вийшов до 1/2 фіналу турніру Асоціації тенісистів професіоналів (АТР) серії Challenger у німецькому Гайльбронні із призовим фондом €145 тис.

У чвертьфіналі змагань посіяні під 4-м номером Голубєв та Молчанов за 1 годину 40 хвилин здобули перемогу над французько-мексиканським тандемом Жонатан Ессерік - Мігель Анхель Реєс-Варела - 6:4, 7:6 (7:4), передає Укрінформ.
Наступний матч Голубєв та Молчанов проведуть проти переможців матчу німців Константіна Францена та Хендріка Єбенса з болівійцями Борисом Аріасом та Федеріко Себальосом.
Турнір у Гайльбронні завершиться 11 червня.
Фото: Wroclaw Challenger.