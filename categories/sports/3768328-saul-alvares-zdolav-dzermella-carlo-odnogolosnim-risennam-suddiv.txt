Канело відправив суперника в нокдаун у сьомому раунді та довів бій до перемоги.

Абсолютний чемпіон світу у другій середній вазі Сауль «Канело» Альварес (60-2-2, 39 KO) впевнено переміг чемпіона у першій середній вазі Джермелла Чарло (35-2-1, 19 KO), передає Укрінформ.
Канело домінував протягом усього поєдинку. У сьомому раунді Альварес відправив до нокдауна свого суперника, який опустився на одне коліно.
За підсумками поєдинку всі судді віддали перемогу Саулю – 118:109, 118:109 та 119:109. Альварес захистив свої титули, а також отримав спеціальний «Пояс Пуебли» WBC. Зазначимо, що Чарло з першим ударом гонгу втратив чемпіонський пояс WBO у першій середній вазі, який мав захищати у поєдинку з Тімом Цзю.



Як повідомляв Укрінформ, в андеркарді бою Альварес-Чарло провів поєдинок українець Олександр Гвоздик.
Фото: Getty Images