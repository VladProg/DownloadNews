Український форвард «Сандерленда» Назарій Русин відзначився гольовою передачею у матчі за команду U-21.


Про це повідомила Tribuna.com, передає Укрінформ.
Українець вийшов у стартовому складі на гру проти однолітків з «Дербі» у рамках 5-го туру АПЛ 2 і віддав асист на 25-й хвилині матчу. А за 6 хвилин Русин додав до свого активу зароблений пенальті, який реалізував партнер по команді.
Як повідомлялося, 24 серпня Русин дебютував за першу команду «Сандерленда», вийшовши на заміну у матчі з «Кардіффом» (0:1).
Фото: instagram.com/sunderlandafcofficial