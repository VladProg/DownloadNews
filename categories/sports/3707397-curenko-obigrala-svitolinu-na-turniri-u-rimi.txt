Українки зустрілись у першому колі основної сітки змагань.

Українські тенісистки Леся Цуренко (№68 WTA) та Еліна Світоліна (№540 WTA) очною зустріччю розпочали виступи на турнірі WTA 1000, який стартував у Римі (Італія), передає Укрінформ.
Їхній четвертий в історії особистий поєдинок у першому колі італійського «тисячника» тривав два сети і завершився на користь Цуренко – 6:4, 6:3. Зустріч тривала 1 годину 37 хвилин.
Тепер у взаєминах українок є повний паритет – вони виграли одна в одної по два матчі.
Цуренко, обігравши Світоліну, у другому колі зіграє з 28-ю сіяною американкою Бернардою Перою.
Як повідомляв Укрінформ, сьогодні,10 травня Даяна Ястремська (№158 WTA) продовжить виступи на турнірі WTA 1000 у Римі, у першому раунді основи українка, яка стартувала у кваліфікації, змагатиметься проти Анни Калінської (№57 WTA).

Фото: Getty Images