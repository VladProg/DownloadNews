19-21 травня пройдуть поєдинки 27-го туру чемпіонату України з футболу серед команд Прем'єр-ліги.

Протистояння харківських клубів «Металіст 1925» та «Металіст» 21 травня у Ковалівці (Київщина) обслуговуватиме суддівська бригада на чолі з арбітром ФІФА харків'янкою Катериною Монзуль, передає Укрінформ.
Як повідомлялося, у п’ятницю, 19 травня, тур відкриє матч на стадіоні «Авангард» в Ужгороді, де о 14.00 зустрінуться футболісти «Дніпра-1» та ковалівського «Колоса».
Перший ігровий день продовжать поєдинки полтавської «Ворскли» з криворізьким «Кривбасом» (15.00) та донецького «Шахтаря» з рівненським «Вересом» (17.00).
У суботу, 20 травня, зіграють одеський «Чорноморець» та закарпатський «Минай» (13.00), луганська «Зоря» та «Інгулець» з Петрового (14.00), «Олександрія» та київське «Динамо» (15.00).
У неділю, 21 травня, зійдуться харківські «Металіст 1925» та «Металіст» (15.00), львівський «Рух» та «Львів» (17.00).
У турнірній таблиці УПЛ лідирує «Шахтар», у якого 63 очки, далі - «Дніпро-1» - 61, «Зоря» - 58, «Динамо» - 50, «Олександрія» - 42, «Кривбас» - 35, «Ворскла» - 33, «Колос» - 33...
Фото: УАФ.