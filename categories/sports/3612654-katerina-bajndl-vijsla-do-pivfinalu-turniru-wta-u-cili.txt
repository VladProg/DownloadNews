Українка Катерина Байндл (Козлова) виграла третій матч поспіль на турнірі Жіночої тенісної асоціації (WTA) серії Challenger - LP Open by IND - у чилійському місті Коліна із призовим фондом $115 тис.

У чвертьфіналі змагань Байндл (№138 рейтингу WTA) здобула вольову перемогу над посіяною під 7-м номером Вікторією Хіменес Касінцевою з Андорри (№129) - 6:7 (7:9), 6:2, 6:3, передає Укрінформ.
Тенісистки провели на корті майже 2,5 години.
Суперницею Байндл у півфіналі буде 2-й номер «посіву» Данка Ковінич з Чорногорії (№79).
Фінал турніру у Чилі відбудеться 13 листопада.
Фото: Pepe Alvujar.