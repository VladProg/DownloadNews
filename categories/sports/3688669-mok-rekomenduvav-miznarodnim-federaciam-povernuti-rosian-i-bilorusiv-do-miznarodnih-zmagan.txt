Міжнародний олімпійський комітет ухвалив рішення, в якому рекомендував міжнародним федераціям допустити спортсменів з росії й білорусі до міжнародних змагань.

Сьогодні, 28 березня, Виконком МОК ухвалив низку рішень щодо участі росіян та білорусів в міжнародних змаганнях, передає Укрінформ.
Комітет прийняв рекомендацію міжнародним спортивним федераціям повернути російських та білоруських спортсменів. Оприлюднили низку вимог до росіян та білорусів, яких можуть повернути до змагань:
1. Спортсмени з російським чи білоруським паспортом змагаються лише як нейтральні індивідуальні атлети.
2. Командам і надалі заборонено виступати.
3. Спортсмени, які активно підтримують війну, не можуть виступати. Персонал, який активно підтримує війну, не може виступати.
4. Усім російським та білоруським військовослужбовцям не можна виступати. Персоналу, який підлягає таким умовам, брати участь також.
5. Кожен спортсмен повинен виконати усі антидопінгові правила.
6. Санкції щодо урядів та держав лишаються. Жодного змагання у рф чи рб не може відбуватися.
7. Заборона появи будь-якої символіки рф та рб на будь-яких заходах, в тому числі на трибунах.
8. Жоден політик (член уряду або державного апарату) росії та білорусі не може бути запрошений на такі міжнародні змагання.
Протягом засідання участь росіян та білорусів в Олімпіадах Париж-2024 та Мілан-Кортіні-2026 не обговорювали. Це питання продовжуватимуть моніторити.
«МОК ухвалить це рішення у відповідний час, на свій розсуд і без прив’язки до результатів попередніх олімпійських кваліфікаційних змагань», - йдеться у заяві комітету.
Фото: IOC/Greg Martin