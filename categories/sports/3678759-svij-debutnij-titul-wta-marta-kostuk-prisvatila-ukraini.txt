20-річна українська тенісистка Марта Костюк (№40 ) прокоментувала свою перемогу на турнірі WTA 250 в Остіні (США).

Марта зазначила, що вона присвячує перемогу Україні та всім нашим людям, передає Укрінформ.
Церемонію нагородження Костюк розпочала зі слів «Слава Україні». «Нині виграти цей титул особливо важливо. Я хочу присвятити титул Україні та всім нашим людям, які зараз б'ються і гинуть... Очевидно, що це дуже особливий момент", - додала українська тенісистка.
Зазначимо, що Марта після перемоги над росіянкою Варварою Грачовою у фінальному поєдинку, не стала тиснути їй руку і відмовилася від традиційної спільної фотосесії з нагородами.
Це був перший фінал на рівні WTA в кар'єрі Марти Костюк. У понеділок вона оновить свій рейтинговий рекорд, піднявшись на 40-те місце у світовій класифікації.
Фото: btu.org.