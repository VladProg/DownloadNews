З 30 липня до 24 серпня в Баку пройде розіграш Кубка світу-2023 з шахів.


На старт вийдуть понад 200 шахістів, більшість з яких візьме старт з 1/128 фіналу. Призовий фонд змагань в Азербайджані складе 2,5 млн доларів. У сітці турніру є й шахісти з РФ, які гратимуть під нейтральним прапором ФІДЕ, міжнародної шахової федерації. Троє найкращих отримають путівки на турнір претендентів за шахову корону з класичним контролем часу на партію.
На турнір за олімпійською системою організатори заявили сімох шахістів та шістьох шахісток з України.
Розповімл про чоловічий турнір. За нашу країну гратимуить Володимир Баклан, Юрій Кузубов, Віталій Бернадський (старт з першого раунду), Антон Коробов, Василь Іванчук, Андрій Волокітін, Руслан Пономарьов (з другого раунду).
Перед початком Кубку найбільшою інформаційною подією став недозвіл Василю Іванчуку грати на Кубку від очільника НОК України Вадима Гутцайта. Тут виникають певні запитання. Наскільки в компетенції спортивного чиновника дозволяти або не дозволяти виїзд шахісту. Зявився лист найкращих шахістів світу з проханням надати Василю дозвіл на виїзд. Щоправда, Гутцайт стверджував, що такої заборони взагалі не було. Так чи інакше Іванчук, зрештою, отримав дозвіл.
Які шанси українців на успіх? Були часи, коли наші вважалися одними з головний претендентів на перемогу. Наприклад, молодий Руслан Пономарьов брав квитки на зворотній шлях десь не раніше півфіналу. Він був певен у своїх силах і, треба сказати, жодного разу не прорахувався. На жаль, ті часи вже пройшли. Тепер вихід українців до півфіналу буде вже неабияким успіхом.
Хто ж може розраховувати на це? У Антона Коробова (рейтинг - 2667) - дуже нелегка сітка. Серед його суперників, починаючи з третього кола, є сильний узбецький гросмейстер Нодірбек Абдусаттаров (2725). Потім Василь Іванчук (2667), а потім - норвежець Магнус Карлсен (2835). Як бачимо, пройти навіть пять кіл Антону буде дуже важко.
Іванчук у третьому колі може зустрітися з китайцем Вей І (2726), потім з Коробовим або Абдусаттаровим, потім все ж таки з Карлсеном. У Андрія Волокитіна у третьому колі може виринути Данило Дубов (2716), потім Олександр Грищук - 2736 (обидва шахісти без прапора). Якщо Андрій їх пройде, вже буде героєм. А далі - побачимо.
Руслан Пономарьов (2664) у третьому колі зустрінеться з вєтнамцем Ле Куанг Льємом (2728). Цей шахіст щойно переміг у сильному турнірі з відмінним результатом. Тобто, проти Руслана він, на даний момент, є «гарячим» фаворитом. Проте, обіграти Пономарьова не є легким завданням.
Якщо українець пройде вєтнамця, далі піде трохи легше, адже ні Борис Гельфанд (Ізраїль, 2668), ані Микита Витюгов - 2720 (без прапора) не стануть для нього надскладними суперниками.
Тепер про тих, хто розпочне змагання з першого раунду. Усі вони мають великі шанси на вихід до другого кола. Проте там вже на двох з них чекають грізні суперники. Володимир Баклан (2550) зустрінеться з господарем змагань Шахріяром Мамедьяровим (2742), а Віталію Бернадському (2545) протистоятиме китаєць Ю Янчжі (2735).
Лише Юрій Кузубов (2628) до третього кола може потрапити цілком спокійно. А в третьому - може зустрітися з індійцем Доммараджу Гукешем, якому лише 17 років, але його рейинг -2744! Не мед… Утім, будьмо оптимістами. І сподіватимемося, що хоча б кілька наших співвітчизниуків виступлять вдало.
Хто ж є фаворитами? Протягом останнього десятиріччя таким залишається Карлсен, який добровільно відмовився від шахової корони. Але він не завжди добре грає на Кубках світу. Американці Хікару Накамура (2687), Фабіано Каруана (2682) та Веслі Со (2675) - це грізна сила. Очевидними кандидатами на пермогу стануть Ян Непомнящий - 2779, (без прапору) та двічі претендент на корону, Аніш Гірі - Нідерландів (2775).
Про жіночу частину змагань дізнаємося у наступному матеріалі.
Петро Марусенко, міжнародний майстер.
На фото: Магнус Карлсен/fide.com.