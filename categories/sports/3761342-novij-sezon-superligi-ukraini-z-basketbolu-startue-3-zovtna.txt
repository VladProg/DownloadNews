Змагання пройдуть за туровою системою календаря.

Федерація баскетболу України оголосила дату старту нового сезону Суперліги, передає Укрінформ.
Сезон стартує 3 жовтня. Змагання пройдуть за туровою системою календаря (у форматі «бабл»).
Перший «бабл» 3-5 жовтня пройде у Києві в залі GYMMAXX, де проводить матчі «Будівельник». У рамках цього «баблу» окрім господарів зіграють «Дніпро», «БІПА-Збірна Одеської області», «Запоріжжя» та «Кривбас».
Другий «бабл» пройде після завершення першого - 6-8 жовтня. Його прийматиме Івано-Франківськ. У ньому зіграють «Говерла», «Рівне», «Старий Луцьк», «Політехніка-Галичина», «Черкаські Мавпи» та «Київ-Баскет».
Наступні «бабли» першого кола Федерація баскетболу України запланувала провести у Львові, Луцьку, Дніпрі, Рівному, Черкасах та столичному ПС «Венето».
У зв’язку з воєнним станом в Україні всі ігри проходитимуть без глядачів.


Фото: fbu.ua