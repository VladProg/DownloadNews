За підсумками сезону перемогу в загальному заліку серед жінок здобула Даніелла Скотт.

У Казахстані відбувся останній етап на Кубку світу з лижної акробатики, передає Укрінформ.

На старт у Алмати заявилися чотири українки: Анастасія Новосад, Ангеліна Брикіна, Анастасія Гасюк та Ольга Полюк. Останні дві акробатки не змогли подолати кваліфікацію: 13-те та 15-те місця відповідно.
До фіналу жіночих змагань пробилися Новосад та Брикіна, але до суперфіналу їм не вдалося потрапити. Ангеліна Брикіна виконала стрибок на оцінку 57.20 бала - це 11-те місце, а Новосад з результатом 64.89 розташувалась на одну сходинку вище.
Переможницею етапу стала австралійка Лаура Піл, яка виконала стрибок складністю 4.028 і отримала 110.36 балів.
За підсумками сезону перемогу в загальному заліку серед жінок здобула Даніелла Скотт з Австралії, українка Новосад стала сьомою.



Як повідомляв Укрінформ, за сезон Новосад здобула дві «бронзи».

Фото: Getty Image