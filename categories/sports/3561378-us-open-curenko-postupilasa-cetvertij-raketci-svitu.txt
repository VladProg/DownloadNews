Українка Леся Цуренко достроково зачохлила ракетку на заключному, четвертому у сезоні тенісному турнірі серії Grand Slam Відкритому чемпіонаті США (US Open) у Нью-Йорку.

У першому колі змагань Цуренко (№87 світового рейтингу) у трьох сетах поступилася 4-й «ракетці» світу іспанці Паулі Бадосі - 6:3, 6:7 (4:7), 3:6, передає Укрінформ.
Протистояння тривало 2,5 години.
Як інформує BTU, у вирішальній партії українка мала проблеми зі здоров'ям, двічі звертаючись за допомогою лікаря.
Відкритий чемпіонат США триватиме до 12 вересня.
Фото: btu.org.ua.