Визначено місце та час початку фінального матчу ювілейного, 30-го розіграшу Кубка України з футболу серед жіночих команд.

За Кубок-2023 у фіналі змагатимуться «Ворскла» та «Кривбас». Гравчині полтавської команди вийшли до вирішального етапу в статусі чинних володарок трофея, а от команда із Кривого Рога зіграє у фінальному матчі вперше в історії, передає Укрінформ.
Поєдинок відбудеться 25 листопада на стадіоні «СКІФ» у Львові.
Початок зустрічі о 13.00.
Фото: uaf.ua.