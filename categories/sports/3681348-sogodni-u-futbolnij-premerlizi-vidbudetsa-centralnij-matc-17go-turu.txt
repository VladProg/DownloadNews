Чотири поєдинки у неділю, 12 березня, завершать програму 17-го туру чемпіонату України з футболу серед команд Прем'єр-ліги (УПЛ).

Центральний матч туру «Дніпро-1» - «Динамо» (Київ) на стадіоні «Авангард» в Ужгороді розпочнеться о 13.00, передає Укрінформ.
У паралельному поєдинку зіграють рівненський «Верес» та полтавська «Ворскла».
О 14.00 зустрінуться криворізький «Кривбас» та донецький «Шахтар», о 15.00 зійдуться львівський «Рух» та ковалівський «Колос».
Результати матчів 17-го туру:
«Минай» - «Олександрія» - 1:1
голи: Вадим Вітенчук (2-а хвилина) - Максим Третьяков (84);
«Зоря» (Луганськ) - «Львів» - 3:1
голи: Назарій Русин (34), Максим Імереков (54), Сергій Булеца (70) - Владислав Бугай (87);
«Інгулець» (Петрове) - «Металіст» (Харків) - 2:1
голи: Володимир Одарюк (28, 77) - Паті (63);
«Чорноморець» (Одеса) - «Металіст 1925» (Харків) - 1:1
голи: Даниїл Алефіренко (9) - Бека Вачіберадзе (19).
У турнірній таблиці УПЛ лідируть «Дніпро-1» та «Шахтар», у яких по 36 очок (після 15-ти ігор), далі - «Зоря» - 34 (17), «Динамо» - 30 (16) та «Олександрія» - 27 (16).
Фото: avanhard.uz.ua.