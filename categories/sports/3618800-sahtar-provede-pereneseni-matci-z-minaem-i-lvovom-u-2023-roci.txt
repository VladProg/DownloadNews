Донецький «Шахтар» зіграє перенесені поєдинки футбольної Прем'єр-ліги (УПЛ) проти «Минаю» (6-й тур) і «Львова» (9-й тур) у 2023 році.

Як повідомляє пресслужба «гірників», останньою для команди в 2022 році буде гра 15-го туру з полтавською «Ворсклою» 23 листопада, передає Укрінформ.
Матчі проти «Миная» і «Львова» перенесли на прохання «Шахтаря» через підготовку до Ліги чемпіонів УЄФА.
«Шахтар» йде другим у турнірній таблиці УПЛ, набравши 27 очок у 12-ти поєдинках. Лідирує «Дніпро-1» - 35 очок (13).