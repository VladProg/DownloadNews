Казахстансько-українский тенісний дует Андрій Голубєв - Денис Молчанов невдало провів у суботу фінальний поєдинок парного разряду турніру АТР серії Challenger у Римі (Італія) із призовим фондом €73 тис.

У титульному матчі Голубєв і Молчанов у двох сетах програли посіяним під 2-м номером колумбійцю Ніколасу Баррьєнтосу та португальцю Франсішку Кабралу - 3:6, 1:6, передає Укрінформ.
Суперники провели на корті 1 годину 2 хвилини.
Для українця це була третя спроба виграти парний титул на челленджерах нинішнього сезону. У лютому Молчанов разом із французом Жонатаном Ейссеріком програли у Німеччині, нинішнього місяця Молчанов та чех Зденек Коларж поступилися в Італії.
Фото: btu.org.ua.