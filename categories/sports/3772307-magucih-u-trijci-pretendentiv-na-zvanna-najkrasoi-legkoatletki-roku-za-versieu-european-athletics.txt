Конкурентками Ярослави є Фемке Бол та Марія Перес.

Українська легкоатлетка Ярослава Магучіх претендує на звання найкращої спортсменки року за версією European Athletics, передає Укрінформ.

Українка увійшла у фінальну трійку спортсменок, які претендують на цю нагороду. Конкурентками Ярослави є Фемке Бол та Марія Перес.

Переможця оголосять 21 жовтня на церемонії у Вільнюсі.

Магучіх з результатом 2,03 м є лідеркою цього сезону. Цього року Ярослава здобула перемогу на чемпіонаті світу на відкритому повітрі, «золото» на чемпіонаті Європи в приміщенні, стала першою на Європейських іграх, а також вдруге поспіль виграла фінал «Діамантової ліги».

Фото: Getty Images