На м’ячі зображено логотипи зі схематичним зображенням усіх стадіонів, які приймуть Євро-2024.

УЄФА та Adidas представили офіційний м’яч чемпіонату Європи-2024, передає Укрінформ.
Його назва – Fussballliebe, що німецькою означає «любов до футболу». Серед новинок – використання технології adidas Connected Ball, яка забезпечить процес прийняття рішень за допомогою системи VAR.

На м’ячі зображено логотипи зі схематичним зображенням усіх стадіонів, які приймуть Євро-2024. Це арени в Берліні, Кельні, Дортмунді, Дюссельдорфі, Франкфурті, Гельзенкірхені, Гамбурзі, Лейпцигу, Мюнхені та Штутгарті.

Як повідомляв Укрінформ, Євро-2024 пройде з 14 червня до 14 липня 2024 року.
Фото: twitter.com/EURO2024