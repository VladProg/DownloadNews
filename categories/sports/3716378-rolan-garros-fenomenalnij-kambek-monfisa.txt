Француз Гаель Монфіс, чоловік української тенісистки Еліни Світоліної, виграв свій перший матч на турнірах Grand Slam із січня 2022 року.

У першому раунді Відкритого чемпіонату Франції Монфіс у неймовірному матчі здолав 42-у «ракетку» світу Себастіана Баеза з Аргентини, передає Укрінформ.
Результат поєдинку - 3:6, 6:3, 7:5, 1:6 7:5. Зустріч тривала 3 години 51 хвилину.
У вирішальній партії французький тенісист (№394 ATP) поступався 0:4, але зумів переломити хід боротьби і здобути перемогу.
У післяматчевому інтерв’ю Гаель сказав: «Я ще не вигравав відтоді, як став батьком. Моя дочка Скай нині у Парижі, і я сказав собі, що маю сьогодні перемогти».
Фото: FFT.