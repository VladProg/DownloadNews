У Будапешті (Угорщина) триває міжнародний турнір із дзюдо серії Masters.

Стартовий день змагань приніс збірній України першу нагороду, передає Укрінформ.
Дар'я Білодід стала бронзовою призеркою у категорії до 57 кг, здобувши перемогу у поєдинку за 3-тє місце над німкенею Пауліною Штарке.
Богдан Ядов посів 5-те місце у вазі до 66 кг, програвши сутичку за «бронзу» Нармандаху Баямунху з Об'єднаних Арабських Еміратів.
Україну на турнірі також представляють Єлизавета Литвиненко, Юлія Курченко (обидві - до 78 кг) та Євгеній Балєвський (понад 100 кг).
Загалом у Будапешті виступають 419 спортсменів з 59-ти команд світу.
Masters в угорській столиці завершиться 6 серпня.
Фото: ukrainejudo.com.