Міністр закордонних справ України Дмитро Кулеба закликав Міжнародну федерацію фехтування відновити права Ольги Харлан і дозволити їх змагатися.

Про це глава української дипломатії заявив у Твіттері, передає Укрінформ.
“Анна Смирнова програла чесну конкуренцію і вирішила зіграти брудно з рукостисканням. Саме так діє російська армія на полі бою. Ольга Харлан перемогла в чесному змаганні та гідно показала себе. Я закликаю Міжнародну федерацію фехтування відновити права Харлан і дозволити їй змагатися”, - наголосив міністр.
Як повідомлялося, українську шаблістку Ольгу Харлан дискваліфікували з чемпіонату світу з фехтування в Мілані.
Харлан на старті турніру перемогла росіянку Анну Смирнову (15:7) і не потисла їй руку. Смирнова подала протест проти Харлан через відсутність «прояву поваги» і понад 50 хвилин перебувала на доріжці після матчу, однак судді не змінили свого рішення, Ольга пройшла у наступний раунд.
Проте у сітці змагань позначили, що болгарка Йоана Ілієва, яка мала змагатися з українкою, автоматично пройшла у наступний раунд.