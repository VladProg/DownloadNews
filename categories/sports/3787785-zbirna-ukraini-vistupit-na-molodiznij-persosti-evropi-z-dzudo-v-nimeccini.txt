У німецькому Потсдамі 17-19 листопада пройде чемпіонат Європи з дзюдо серед молоді (спортсмени до 23-х років).

Як інформує пресслужба Федерації дзюдо України, у заключній континентальній першості сезону візьмуть участь понад 300 атлетів з 37 країн Європи, передає Укрінформ.
До складу української збірної до складу якої війшли 18 спортсменів: по 9 чоловіків та жінок. Формування команди відбувалося за підсумками молодіжного чемпіонату України, а також результатами спортсменів на міжнародній арені.
Повний склад української збірної на чемпіонат Європи-2023 (U23):
жінки - Маргарита Мірошніченко (вагова категорія до 48 кг), Меланія Водянна (52 кг), Аліна Шилова, Інна Шинкаренко (обидві - 57 кг), Анна Олійник-Корнійко, Аліса Віденеєва (обидві - 70 кг), Анна Казакова, Юлія Курченко (обидві - 78 кг), Руслана Булавіна (понад 78 кг);
чоловіки - Назар Вісков (60 кг), Гагік Мартіросян, Микита Голобородько (обидва - 66 кг), Євген Гончарко (73 кг), Владислав Колобов, Вадим Леонтьєв (обидва - 81 кг), Нікіта Юданов, Тимур Валєєв (обидва - 90 кг), Олексій Єршов (до 100 кг).
19 листопада в рамках чемпіонату Європи U23 відбудеться змішаний командний турнір, в якому також братиме участь збірна України. Додатково для участь в командному турнірі будуть залучені Артем Рось (73 кг), Федір Ярошенко та Микола Грибик (обидва - понад 90 кг).
На фото: Назар Вісков (facebook.com/olympicua).