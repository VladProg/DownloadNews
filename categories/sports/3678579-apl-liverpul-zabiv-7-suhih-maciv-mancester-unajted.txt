У 26-му турі Англійської прем'єр-ліги (АПЛ) футболісти «Ліверпуля» завдали нищівної поразки «Манчестер Юнайтед».

Поєдинок відбувся на «Енфілді» у Ліверпулі і завершився на користь господарів з рахунком 7:0, передає Укрінформ.
У мерсисайдців по два м'ячі забили Коді Гакпо (43, 50 хвилини), Дарвін Нуньєс (47, 75) та Мохамед Салах (66, 83), ще один гол на рахунку Роберто Фірміно (88).
У турнірній таблиці АПЛ «Ліверпуль» піднявся в топ-5 (42 очки), «Манчестер Юнайтед» залишається на 3-й позиції (49 очок).
Лідирує «Арсенал» (63 очки), другим йде «Манчестер Сіті» (58).
Фото: Getty Images/Global Images Ukraine.