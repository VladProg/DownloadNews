Футболісти «Дніпра-1» у четвер, 15 вересня, зіграють у гостях поєдинок другого туру Ліги конференцій УЄФА проти кіпрського «Аполлона» з Лімасола.

Матч на GSP Stadium у Нікосії, який обслуговуватиме суддівська бригада з Угорщини на чолі з Адамом Фаркашем, розпочнеться о 19.45 за київським часом, передає Укрінформ.
У паралельному поєдинку квартету Е Ліги Конференцій нідерландський АЗ «Алкмаар» прийматиме «Вадуц» з Ліхтенштейну.
Як повідомляв Укрінформ, у першому турі «Дніпро-1» поступився АЗ «Алкмаар» (0:1), а «Аполлон» зіграв унічию з «Вадуцем» (0:0).
Фото: scdnipro1.com.ua.