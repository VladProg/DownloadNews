Баскетболісти юнацької збірної України U18 (вік гравців до 18-ти років) продовжує підготовку до чемпіонату Європи у Дивізіоні В.

Наша команда зіграла другий контрольний матч проти Латвії U18. Як і днем раніше, українці зазнали мінімальної поразки - 62:64, передає Укрінформ.
Латвійці мали перевагу на підбираннях. Наша команда мала кращі кидкові показники, але, програвши заключну чверть, за рівної гри здобути перемогу не змогла.
Найкращим у складі збірної України став Єгор Сушкін, який набрав 26 очок, зробив 4 передачі, 4 підбирання та 3 перехоплення.
Чемпіонат Європи (Дивізіон В) розпочнеться 21 липня у португальському місті Матозінюш. Суперниками нашої збірної на груповому етапі будуть Нідерланди, Естонія, Румунія, Ірландія, Косово. Перехід до Дивізіону А отримують три найкращі команди за підсумком турніру.
Фото: fbu.ua.