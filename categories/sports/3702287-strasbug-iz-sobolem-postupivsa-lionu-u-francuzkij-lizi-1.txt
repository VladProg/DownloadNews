У чемпіонаті Франції з футболу тривають поєдинки 33-го туру елітного дивізіону Ліги 1.

«Страсбур» українського захисника Едуарда Соболя на домашній арені «Стад де ла Мено» поступився «Ліону» - 1:2, передає Укрінформ.
Успіх гостям принесли голи Кастелло Люкеба, який відзначився на 32-й хвилині, та Максенса Какере (36); у складі господарів рахунок відкрив Морган Сансон (15).
Соболь вийшов у стартовому складі і на 70-й хвилині поступився місцем на полі Дімітрі Льєнару.
«Ельзасці» із 32-ма очками посідають 15-те місце у турнірній таблиці, яку очолює «Парі Сен-Жермен» (75 очок).
У наступному турі 2 травня «Страсбур» на виїзді протистоятиме «Нанту».
Фото: AFP.