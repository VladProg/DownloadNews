Юніорські збірні України з баскетболу 3х3 не зуміли завоювати нагороди літнього Європейського юнацького олімпійського фестивалю (ЄЮОФ) у словенському Маріборі.

Як повідомляє офіційний сайт Федерації баскетболу України (ФБУ), наші хлопці у чвертьфіналі програли команді Сербії (14:21), передає Укрінформ.
Дівчата у свою чергу, здолавши в 1/4 фіналу суперниць зі Словенії (20:19), у півфіналі зазнали поразки від одноліток з Польщі (8:18), а у «бронзовому» матчі за 3-тє місце поступилися в овертаймі француженкам (15:17).
Європейський юнацький олімпійський фестиваль завершиться 29 липня.
Фото: ФБУ.