Харківський футбольний клуб «Металіст 1925» повідомив про тренерське призначення, яке стало наслідком відходу з команди Валерія Кривенцова та його помічників.

Як повідомляє офіційний сайт харків'ян, виконувачем обов'язків головного тренера команди став експівзахисник збірної України та «Металіста» Едмар, передає Укрінформ.
Допомагатиме йому в роботі з колективом Олег Голодюк.
Як повідомляв Укрінформ, «Металіст 1925» сьогодні, 23 жовтня, зіграє у Львові з «Рухом» матч 9-го туру Української Прем'єр-ліги (УПЛ). Початок поєдинку - о 15.00. У таблиці УПЛ «Металіст 1925» посідає 10 місце, набравши 9 очок.
Фото: metalist1925.