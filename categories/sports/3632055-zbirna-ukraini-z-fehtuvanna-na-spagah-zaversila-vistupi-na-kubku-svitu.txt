Найкращий результат українських спортсменів - стадія чвертьфіналу.

Національна збірна України з фехтування на шпагах завершила виступи на Кубку світу, який пройшов у канадському Ванкувері, повідомляє Федерація фехтування України, передає Укрінформ.
Найкращі результати показали Володимир Станкевич, який на стадії 1/4 фіналу поступився угорцю Гергею Шіклоші (11:15) та Фейбі Бежура, яка на тій самій стадії програла канадці Алексанн Верре (12:15).
11-ю завершила змагання Влада Харькова, поступившись у 1/8 фіналу угорці Анні Кун (9:15).
Євген Макієнко після подолання 1-го раунду програв Роману Каннону (11:15), а Дар'я Варфоломеєва, також подолавши 1-й раунд поступилася Лоран Рембі (6:15).
Фото: twitter.com/OlympicUA