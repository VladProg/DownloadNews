У Берліні (Німеччина) проходить черговий етап Відкритого Кубка Європи з дзюдо серед юніорів.

Українські спортсмени завершили змагання без медалей, передає Укрінформ.
Кращим серед українців став одесит Саїд-Мохамед Халілов, який посів 7-е місце у ваговій категорії до 73 кг).
Єгор Колодяжний (60 кг), Тимофій Сабадаш, Євген Овсюк (обидва - 66 кг) та Магомед Хакімов (81 кг) вибули з боротьби у другому колі.
У Берліні виступають 322 спортсмени з 29 країн.
Наступний етап Кубка Європи серед юніорів відбудеться 12-13 серпня в Скоп'є (Північна Македонія).
Фото: ukrainejudo.com.