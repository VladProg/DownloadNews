«Вершкові» залишилися на другому місці в чемпіонаті Іспанії.

Мадридський «Реал» на своєму полі зіграв внічию з «Осасуною» 1:1 в 7-му турі іспанської Прімери, передає Укрінформ.
У складі мадридців відзначився Вінісіус. За «Осасуну» забив Кіке. Форвард «бланкос» Бензема не реалізував пенальті, а гол француза скасували після перегляду VAR.
Через травму спини у Тібо Куртуа ворота мадридців захищав українець Андрій Лунін.
Нічия у матчі не дозволила мадридцям очолити Прімеру.
Як повідомляв Укрінформ, «Барселона» посідає першу сходинку в Ла Лізі, маючи в активі 19 очок після 7-и зіграних матчів.
Фото: twitter.com/realmadrid