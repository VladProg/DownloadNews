Сума трансферу тримається у секреті.

«Арсенал» зробив офіційну пропозицію «Шахтарю» щодо трансферу вінгера Михайла Мудрика, повідомляє журналіст Ігор Циганик, передає Укрінформ.

«За моїми джерелами, «Арсенал» таки зробив офіційну пропозицію «Шахтарю» на придбання Михайла Мудрика. Сума тримається в секреті, але люди говорять, що вона дуже достойна: і основна сума, і бонуси. Тобто, достатньо цікава пропозиція від «Арсенала», наскільки я розумію, вона прийшла на «Шахтар». Буде чи не буде приймати «Шахтар» – це вже питання переговорного процесу», – сказав журналіст.
У поточному сезоні Михайло зіграв у складі «гірників» у 18 матчах, забивши 10 м’ячів та віддавши вісім результативних передач.

Як повідомляв Укрінформ, «Шахтар» посідає друге місце у турнірній таблиці УПЛ.
Фото: upl.ua