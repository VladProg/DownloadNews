Троє українок взяли участь у гонці.

У шведському Бодені відбувся жіночий спринт на чемпіонаті світу з біатлону серед військових, передає Укрінформ.

Перемогу серед жінок здобула австрійка Ліза Хаузер. Вона стала однією з лише двох учасниць гонки, що не заходили на штрафні кола і на фініші втримала перевагу над найближчими суперницями у 40 секунд.
У боротьбі за срібло зійшлись дві француженки: Паула Боте та Лу Жанмонно, другою стала саме Боте, яка випередила свою співвітчизницю на фініші.
Серед українок найвище фінішувала Юлія Джима, яка з одним колом штрафу після стійки показала дев’ятий час. Це найкращий результат українців у особистих гонках чемпіонату.
Так само по одній хибі припустились Анна Кривонос і Надія Бєлкіна, які фінішували відповідно 16-ю та 23-ю. Четверта наша учасниця Валерія Дмитренко з двома промахами стала 31-ю.
Як повідомляв Укрінформ, у чоловічому спринті одразу троє українців закінчили гонку в топ-15.
Фото: Getty Image