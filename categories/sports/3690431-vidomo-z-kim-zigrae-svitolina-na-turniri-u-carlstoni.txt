В основі турніру також виступлять Ангеліна Калініна та Леся Цуренко.

Відбулося жеребкування основної сітки ґрунтового турніру WTA 500 у Чарльстоні, повідомляє пресслужба турніру, передає Укрінформ.
У першому раунді основи українка Еліна Світоліна буде змагатися проти представниці Казахстану Юлії Путінцевої. Раніше українка виграла 6 із 8 очних зустрічей. Переможниця зустрічі у другому колі зіграє проти сьомої сіяної Єкатерини Александрової.

Ще одна українка Ангеліна Калініна, яка отримала 11-й номер посіву від організаторів, на старті поміряється силами з Анною Калінською, у якої раніше виграла два матчі з трьох.

Леся Цуренко у першому колі змагатиметься проти суперниці із кваліфікації.

Як повідомляв Укрінформ, Світоліна повертається в Тур після річної паузи, пов'язаної з вагітністю та народженням доньки, Еліна вдруге зіграє в Чарльстоні: у 2014 році вона дійшла до третього кола, поступившись Белінді Бенчич.
Фото: btu.org.ua