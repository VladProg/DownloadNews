У середу, 5 жовтня, футболісти донецького «Шахтар»» зіграють в гостях поєдинок 3-го туру групового раунду Ліги чемпіонів проти мадридського «Реала».

На території України зусвтріч зі стадіону «Сантьяго Бернабеу» у прямій трансляції покаже відеосервіс MEGOGO та платформа Volia TV. Початок гри о 22.00 за київським часом, передає Укрінформ.
В іншому поєдинку квартету F німецькій «Лейпциг» зійдеться з шотландським «Селтіком».
Турнірна таблиця: «Реал» - 6 очок, «Шахтар» - 4, «Селтік» - 1, «Лейпциг» - 0.
На матчі працюватиме суддівська бригада зі Словаччини. Головний арбітр - 38-літній Іван Кружляк. Помічники на лінії - Браніслав ганцько та Ян Позор, четвертий рефері - Петер Кралович.
Як повідомляв Укрінформ, у попередніх турах ЛЧ «Шахтар» переміг «Лейпциг» (4:1) та зіграв унічию (1:1) із «Селтіком». У національному чемпіонаті «гірники» з 13-ма очками очолюють турнірну таблицю.
Фото: shakhtar.com.