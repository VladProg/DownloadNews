Футболісти київського «Динамо» у серпні розпочнуть міжнародний сезон-2023/23 у третьому відбірковому раунді Ліги конференцій УЄФА.

Суперник «біло-синіх» визначиться у ході жеребкування, яке відбудеться 24 липня у штаб-квартирі Союзу європейський футбольних асоціацій (УЄФА) в швейцарському Ньйоні, передає Укрінформ.
Можливі майбутні опоненти «Динамо» сьогодні проведуть матчі у відповідь першого відбіркового раунду змагань, за підсумком яких, до речі, стане відомий суперник полтавської «Ворскли» на другій стадії кваліфікації турніру.
Нагадаємо, «Ворскла» стартуватиме у єврокубках протистоянням із переможцем пари «Діла» (Горі, Грузія) - «Дунайська Стреда» (Словаччина). Перший матч - 1:2.
Поєдинки другого відбіркового раунду Ліги конференцій УЄФА відбудуться 27 липня та 3 серпня, третього етапу кваліфікації - 10 та 17 серпня.
Фото: fcdynamo.com.