7 листопада у німецькому місті Гамбург на «Фолькспаркштадіоні» відбудеться футбольний поєдинок 4-го туру групового етапу Ліги чемпіонів УЄФА між донецьким «Шахтарем» та іспанською «Барселоною». Початок гри - о 18.45 за місцевим часом.

26 вересня стартує пріоритетний продаж квитків для власників абонементів ФК «Шахтар», які можуть відвідати матчі у Гамбургу, власників абонементів ФК «Гамбург» та членів клубу HSV, передає Укрінформ.
27 вересня об 11.00 за київським часом розпочнеться вільний продаж квитків для всіх охочих. Один уболівальник зможе придбати до 4-х квитків. Інформація додатково з’явиться на офіційному сайті донецького клубу.
Як повідомляв Укрінформ, у першому турі групового етапу ЛЧ «гірники» поступилися у Гамбургу португальському клуьу «Порту» (1:3). «Барселона» вдома розгромила бельгійський «Антверпен» (5:0).
4 жовтня українська команда зіграє в Антверпені, а 25 жовтня проведе матч у Барселоні.
Фото: facebook.com/fcshakhtar.