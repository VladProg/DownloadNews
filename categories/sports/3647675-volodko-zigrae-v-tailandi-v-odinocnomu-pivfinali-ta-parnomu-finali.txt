Українська тенісистка Катерина Володько продовжує успішні виступи на турнірі ITF W40 у Нонтхабурі (Таїланд).


У матчі 1/4 фіналу одиночної сітки Катерина (№320 WTA) зустрічалася зі словенською тенісисткою Далілою Якупович (251), передає Укрінформ.
Українка виграла перший сет 6:3, а за рахунку 2:2 у другій партії Якупович увирішила відмовитися від продовження боротьби.
У півфіналі суперницею Володько стане 18-річна таїландська тенісистка Ланлана Тараруде (639), яка отримала wild card до основної сітки.
Згодом українка вийшла на корт у парному розряді. Разом із японкою Хірокою Куватою вона здобула перемогу у півфінальному поєдинку проти чесько-корейського тандему Габріела Андреа Кнутсон/Ян Я-і - 6:3, 6:3.
У вирішальному поєдинку Володько та Кувата зіграють проти пари Лян Еньшо (Тайвань)/Ма Есінь (Китай).
Володько боротиметься за свій шостий титул на турнірах ITF.
Фото: j48tennis.net.