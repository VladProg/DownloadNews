Українець Євген Марусяк встановив новий національний рекорд у стрибках на лижах з трампліна - 211 метрів.

23-річний Євген на 1 метр покращив своє ж досягнення, яке було встановлено 29 січня в австрійському Бад-Міттерндорфі, передає Укрінформ.
Політ на 211 метрів дозволив Марусяку пройти кваліфікацію під час особистого турніру на фінальному етапі Кубка світу у словенській Планиці. Українець розділив 30-те місце з італійцем Алексом Інсамом.
Перемогу у кваліфікації здобув словенець Анже Ланішек, який стрибнув на 239 метрів. Він випередив за отриманими балами своїх співвітчизників Тімі Зайца і Домена Превца.
Фото: Skijumping.pl.