Молодіжна жіноча збірна України з футболу WU19 розпочала у Данії участь у поєдинках Ліги А другого раунду кваліфікації Євро-2023.

На старті турніру у відбірковій групі 5 «синьо-жовті» зазнали відчутної поразки від команди Швеції - 0:5, передає Укрінформ.
Два м'ячі підопічні Валерія Паламарчука пропустили ще до перерви, решту - у другому таймі
В іншому матчі квартету о 20.00 господарки турніру футболістки Данії зустрінуться з Ісландією.
Наступний поєдинок українки проведуть 8 квітня однолітками з Данії, 10 квітня - проти Ісландії.
Як повідомляв Укрінформ, в семи групах Ліги А грають 28 команд. Сім переможців груп Ліги А другого раунду отримають путівки до фінальної стадії, матчі якої проходитимуть з 18 до 30 липня в Бельгії. Команди, що посядуть у групах четверті місця, сезон-2023/2024 розпочнуть у Лізі В.
Фото:uefa.com.