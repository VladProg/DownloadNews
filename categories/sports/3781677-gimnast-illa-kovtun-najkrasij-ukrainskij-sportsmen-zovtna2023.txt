Відбулося засідання експертної комісії НОК України, яка, враховуючи досягнення на провідних міжнародних змаганнях в олімпійських видах програми, визначила найкращого спортсмена та тренера місяця.

Уже вдруге почесну відзнаку «Найкращий спортсмен місяця» отримав Ілля Ковтун, який у жовтні здобув срібну медаль чемпіонату світу зі спортивної гімнастики у багатоборстві (Антверпен, Бельгія), передає Укрінформ.
Найкращою тренеркою жовтня-2023 стала Ірина Горбачева (Надюк) - особиста наставниця Іллі Ковтуна.
Як повідомлялося, у квітні-2023 Ілля Ковтун вже отримував відзнаку найкращого спортсмена місяця, ставши чемпіоном та дворазовим бронзовим призером континентальної першості у вправах на паралельних брусах, поперечині та у багатоборстві (Анталія, Туреччина).
За підготовку найкращого спортсмена жовтня-2023 відзнаку також отримають Українська федерація гімнастики та Фізкультурно-спортивне товариство "Україна".
Фото: noc-ukr.org.