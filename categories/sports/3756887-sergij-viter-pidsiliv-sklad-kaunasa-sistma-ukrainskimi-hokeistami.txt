Український тренер Сергій Вітер, який з наступного сезону очолюватиме литовський хокейний клуб Балтійської ліги «Каунас Сіті», підсилив склад команди одразу шістьма гравцями з України.

У Литві продовжать кар’єру воротар Сергій Писаренко, оборонець Владислав Сушков, нападники Денис Гончаренко, Назар Ружніков, Давид Іващенко і Максим Семененко, передає Укрінформ.
Зазначимо, що попереднього сезону за ХК «Каунас» виступали двоє гравців збірної України - оборонець Олександр Воронін і нападник Богдан Ступак.
Нині Воронін не працевлаштувався, а Ступак виступатиме за італійський клуб «Фельтреґ’яччо».
Фото: fhu.com.ua.