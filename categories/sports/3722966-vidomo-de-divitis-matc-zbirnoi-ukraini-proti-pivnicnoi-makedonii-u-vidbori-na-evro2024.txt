Поєдинок відбудеться 16 червня.

Відбірковий матч на чемпіонат Європи-2024 Північна Македонія – Україна покажуть MEGOGO та Суспільне, передає Укрінформ.

MEGOGO транслюватиме матч в інтернеті ексклюзивно на інтерактивному каналі «MEGOGO Футбол Перший» та у розділі «Спорт». Матчі будуть доступні за передплатами «Максимальна», «Спорт» або «Оптимальна».
Також переглянути ефіри можна на місцевих телеканалах Суспільного Мовлення (наприклад, Суспільне Київ, Суспільне Дніпро, Суспільне Тернопіль тощо) у цифровому ефірі T2 та кабельних мережах.
Матч кваліфікації чемпіонату Європи-2024 між Північною Македонією та Україною відбудеться 16 червня о 21:45 за київським часом. Зустріч відбудеться у Скоп’є на стадіоні імені Тоше Проескі.


Як повідомляв Укрінформ, Україна посідає четверте місце у групі С після поразки від Англії у стартовій грі відбору до ЧЄ-2024. Північна Македонія у своєму першому поєдинку кваліфікації перемогла Мальту (2:1).
Фото Павла Кубанова