Головний тренер збірної України з баскетболу оцінив рівень своєї команди перед Євробаскетом-2022.

Про це він розповів в ефірі щотижневої інформаційно-аналітичної програми «Насправді» від Укрінформ.

«Нинішній склад збірної - найкращий за довгий час, можливо найкращий в історії. Одночасно з цим, у нас ніколи не було проблеми з гравцями, які не хотіли б грати. В різних країнах бувають ситуації, коли гравці вигадують щось, щоб не грати за збірну. У нас такого немає», - сказав Багатскіс.
За словами головного тренера відсутність ігрової практики у низки гравців збірної негативно впливає на фізичний стан команди.
«Я завжди вважав, що гравець може показати свій талант, рівень, якщо він матиме ігрову практику. Він повинен бути в оптимальнх фізичних кондиціях. На жаль, цьго нам не вистачає. Як сказав один з найільш успішних тренерів в історії Песіч, щоб команда могла грати, її потрібно тренувати. Ми більше двох тижнів були разом і провели 4 контрольні, 2 офіційні гри. Ми старалися, щоб завдяки цим іграм, гравці набрали необхідні кондиції», - розповів Айнарс.
За його словами, слабких команд на Євробаскеті не буде.
«На Євробаскеті потрібно остерігатися всіх. Кожен, хто поїхав на Європу, вміє грати. Тут немає слабких суперників. Ми повинні поважати суперника і себе, свою роботу і свою державу. Потрібно перш за все думати про те, як ми граємо. Сучасний баскетбол завжди дає тобі шанс. Питання в тому, чи використовуєш ти цей шанс. Щоб зробити це, команда повинна грати обережно і агресивно. Майже у всіх комнд є гравці НБА. Якщо ми почнемо хвилюватися, боятися їх, то краще не виходити на паркет», - пояснив Багатскіс.
Як повідомляв Укрінформ, у першому для себе матчі Євробаскету-2022 збірна України перемогла Великобританію.
Фото: ФБУ