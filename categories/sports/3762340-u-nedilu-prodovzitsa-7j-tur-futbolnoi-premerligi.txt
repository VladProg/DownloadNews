Трьома поєдинками продовжиться у неділю, 17 вересня, 7-й тур чемпіонату України серед команд Прем'єр-ліги (УПЛ).

О 13.00 черкаський «ЛНЗ» прийматиме львівський «Рух», «Дніпро-1» о 15.00 зійдеться з ковалівським «Колосом», а криворізький «Кривбас» та рівненський «Верес» зустрінуться о 17.00, передає Укрінформ.
Програму туру у понеділок, 18 вересня, підсумує матч «Динамо» (Київ) - «Ворскла» (Полтава), який розпочнеться о 17.00 на столичному стадіоні «Динамо» імені Валерія Лобановського.
Результати попередніх ігор туру:
«Металіст 1925» (Харків) - «Зоря» (Луганськ) - 2:1
«Чорноморець» (Одеса) - «Полісся» (Житомир) - 1:0
«Шахтар» (Донецьк) - «Оболонь» (Київ) - 1:0
«Олександрія» - «Минай» - 1:1.
У турнірній таблиці УПЛ лідирує «Шахтар», який після семи турів набрав 17 очок. По 12 очок в активі «Чорноморця» та «Полісся».