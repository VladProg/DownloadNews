Національна збірна України з футболу у суботу, 24 вересня, проведе передостанній, п'ятий поєдинок групової стадії Ліги націй УЄФА.

У групі 1 Ліги В «синьо-жовті» на виїзді зустрінуться зі командою Вірменії, передає Укрінформ.
Букмекери вважають беззаперечними фаворитами майбутнього матчу українців.
Зокрема, Parimatch приймає ставки на команду Олександра Петракова з коефіцієнтом 1,53, на нічийний результат - 4,10, а на успіх Вірменії - 7,30.
Гра Вірменія - Україна відбудеться 24 вересня на Республіканському стадіоні в Єревані. Початок о 16.00 за київським часом.
В іншому поєдинку квартету на «Гемпден Парк» у Глазго зійдуться збірні Шотландії та Ірландії.
Турнірна таблиця після 4-х турів: Шотландія - 9 очок, Україна - 7, Ірландія - 4, Вірменія - 3.
Фото: УАФ.