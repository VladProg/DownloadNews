Президент Міднародного союзу біатлоністів (IBU) швед Олле Далін уперше відвідав Україну, побувавши під час національного чемпіонату на двох гонках з масовим стартом у Буковелі.

Очільник світового біатлону вважає, що стадіон у Буковелі має потенціал для проведення престижних міжнарожних змагань, передає Укрінформ.
«Було дуже цікаво відвідати Буковель, ми мали екскурсію околицями, загалом це вражаючий курорт, - сказав Далін. - Радий, що в його центрі розбудували біатлонний стадіон – він має дуже гарний вигляд. Я вважаю, що стадіон має потенціал для проведення міжнародних змагань. На сьогодні ми маємо дуже високий рівень усіх стадіонів проведення етапів Кубка світу та чемпіонатів світу. Тому думаю, важливо озирнутися навколо, виділити найкраще в кожному зі стадіонів, взяти це за зразок. Я також рекомендував би запросити наших спеціалістів для отримання рекомендацій щодо майбутнього розвитку стадіону в Буковелі. Я сказав вашому президенту Федерації: «Будь ласка, напишіть листа до IBU і запросіть нас, ми приїдемо сюди, проведемо аудит і дамо рекомендації щодо розвитку стадіону у Буковелі».
Фото: biathlon.com.ua.