Чоловіча збірна України вирушила в Ісландію, де зіграє другий матч другого раунду кваліфікації чемпіонату світу-2023 з баскетболу.

Команда Айнарса Багатскіса у місті Гапнарфйордур протистоятиме місцевій національній команді 27 серпня о 23.00 за київським часом, передає Укрінформ.
У складі збірної України на матч поїхали 13 гравців: Денис Лукашов, Віталій Зотов, Ілля Сидоров, Святослав Михайлюк, Павло Крутоус, Іван Ткаченко, Богдан Близнюк, Андрій Войналович, В’ячеслав Бобров, Володимир Герун, Олексій Лень, Артем Пустовий, та Дмитро Скапінцев.
Відзначимо, що не полетів із командою і не зіграє проти Ісландії Іссуф Санон, який отримав травму гомілкостопу в другій половині матчу проти Італії.
Матч Ісландія - Україна покаже в прямому ефірі на телеканалі XSPORT.