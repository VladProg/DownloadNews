Аргентинець ще не відновився після травми.

«Інтер Маямі» зіграє фінал Відкритого кубка США проти «Х'юстон Динамо» у ніч на 28 вересня, передає Укрінформ.
Лідер «Інтер Маямі» Ліонель Мессі може пропустити цей матч, повідомляє Goal.com.

Аргентинець ще не відновився після м'язового ушкодження, яке отримав 21 вересня в матчі Регулярного чемпіонату МЛС проти «Торонто». Після цього Мессі пропустив матч «Орландо Сіті» 25 вересня.

Сьогодні Мессі пропустив тренування «Інтер Маямі». Він перебував на базі клубу, але не працював разом із командою.

Сумарно після переходу в «Інтер Маямі» Мессі провів за клуб 12 матчів, у яких забив 11 голів і зробив 5 асистів.
Фото: Getty Images