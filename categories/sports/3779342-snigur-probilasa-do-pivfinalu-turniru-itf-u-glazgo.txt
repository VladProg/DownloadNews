Українка Дар'я Снігур (№133 світового рейтингу) вийшла до півфіналу хардового турніру Міжнародної федерації тенісу (ITF) у Глазго (Велика Британія).

В 1/4 фіналу змагань за рахунку 6:7 (9:11), 6:0, 2:1 на користь Снігур суперниця посіяної під 3-м номером українки шведка Кайса Рінальдо Перссон (№399) відмовилася продовжувати боротьбу, передає Укрінформ.
Путівку у фінал Снігур розіграє з переможницею британського протистояння між 2-м номером «посіву» Гаррієт Дарт та Анною Броган.
Турнір у Глазго триватиме до 29 жовтня.
Фото: Getty Images.