Футболістка жіночої збірної України з футболу прокоментувала зміну головного тренера в національній команді.

Про це вона розповіла в інтерв’ю «Колу Спорту» на телеканалі «Дім», передає Укрінформ.
«Зовсім все по іншому, зовсім все по новітньому. Дисципліна, мені це дуже подобається. Пятенко дуже досвідчений тренер. І можна судити навіть по тому, що він має ліцензію ПРО і це не просто так. Рахую, що з ним можна досягти високих результатів. Працювати з ним в насолоду, у нього сучасні погляди, це рідкість. І я рахую, що це великий плюс для збірної», - сказала Панцулая.
Гравчиня також поділилась очікуваннями від старту збірної України на новому турнірі – Лізі Націй УЄФА.
«Гадаю, це чудовий турнір. Тому що товариські матчі це товариські, а такі зустрічі надають досвіду, ми рухаємося вперед, чому б і ні. Цікавий турнір, який надає дуже багато шансів пройти далі, якщо десь помилився. Готуємося на позитиві з великою відповідальністю. Бо збірна для мене велика відповідальність, і треба досягати результату для країни», - додала Панцулая.

Як повідомляв Укрінформ, першим суперником українок стане збірна Сербії, матч відбудеться 22 вересня в містечку Старогард-Гданський.

Фото: uaf.ua