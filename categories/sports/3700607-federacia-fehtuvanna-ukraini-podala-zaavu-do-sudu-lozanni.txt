ФХУ просить зупинити виконання рішення FIE щодо допуску росіян і білорусів до міжнародних змагань.

5 квітня 2023 року Федерація фехтування України подала до Окружного суду Лозанни заяву про зупинення виконання рішення Міжнародної федерації фехтування (FIE) щодо повернення росіян і білорусів до змагань, передає Укрінформ.

«Федерація фехтування України просить суд накласти заборону на вжиття будь-яких дій, направлених на виконання рішення Позачергового конгресу FIE, з боку FIE та її органів», - йдеться в повідомленні.
Як повідомляв Укрінформ раніше, 30 березня 2023 року Федерація фехтування України подала позов до Спортивного Арбітражного Суду про скасування рішення FIE про допуск російських та білоруських атлетів до міжнародних змагань під егідою FIE в рамках кваліфікації до Олімпіади-2024.
Фото: Getty Image