Міжнародна федерація шахів (ФІДЕ) представила рейтинг-лист станом на 1 травня 2023 року.

У першу десятку списку у жінок, як і раніше, входить ексчемпіонка світу українка Марія Музичук (коефіцієнт 2515), передає Укрінформ.
Старша сестра Марії - Анна Музичук (2504) другий місяць поспіль не потрапила до топ-10 світової класифікації, займаючи 12-ту позицію.
Жіночий рейтинг продовжує очолювати китаянка Хоу Іфань (2628).
У першій сотні найсильніших шахісток світу, окрім сестер Музичук, ще три представниці України: 30. Юлія Осьмак (2440), 32. Анна Ушеніна (2434), 49. Наталія Букса (2406).
У чоловіків впевнено лідирує норвежець Магнус Карлсен (2853).
У світову сотню входять сім шахістів України: 33. Павло Ельянов (2705), 62. Андрій Волокітін (2674), 63. Ігор Коваленко (2674), 77. Руслан Пономарьов (2664), 78. Антон Коробов (2664), 85. Юрій Криворучко (2656), 87. Василь Іванчук (2655).