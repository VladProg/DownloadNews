На Прикарпатті під час національної першості зі стрибків із трампліна Євген Марусяк встановив новий рекорд України, виконавши стрибок на 103,5 метра із трампліна К90.

Про це у Телеграмі повідомила голова Івано-Франківської ОВА Світлана Онищук, передає Укрінформ.
«З 10 по 14 березня на базі навчально-спортивної бази "Авангард" у Ворохті проходить Чемпіонат України зі стрибків на лижах з трампліна. Учасники змагань виступають на трамплінах K75 і К90. Сьогодні наш талановитий прикарпатський спортсмен Євген Марусяк встановив новий рекорд України на трампліні К90, виконавши стрибок на 103,5», - повідомила Онищук.

Вона привітала Євгена та тренерів з черговим спортивним досягненням.
Євген Марусяк — український спортсмен з Прикарпаття, стрибун з трампліна, учасник зимових Олімпійських ігор 2022 року. У 2017 році почав міжнародні виступи за національну збірну України.

У лютому 2023 року Євген Марусяк став першим українцем, якому вдалося перемогти на Континентальному Кубку в Німеччині.


Фото з сайту galka.if.ua