У Монреалі (Канада) стартував етап Кубка світу зі стрибків у воду.

Першими стартували чоловіки в індивідуальних стрибках із 3-метрового трампліна, передає Укрінформ.
Кваліфікацію виграв китаєць Цзунюань Ван із результатом 493,45 бала після шести стрибків.
Українець Данило Коновалов (364,80) не потрапив у фінал, посівши 16-е місце серед 22-х учасників.
У Монреалі вітчизняні спортсмени також виступлять у стрибках із 10-метрової платформи: в індивідуальних стрибках - Олексій Середа, у синхронних - Софія Есман і Ксенія Байло, Олексій Середа та Кирило Болюх.
Канадський етап Кубка світу завершиться 7 травня.
Фото: uadiving.org.