«Золото» та дві «бронзи» - такий здобуток українських плавців на чемпіонаті Європи U23.

Змагання завершилися у столиці Ірландії Дубліні, передає Укрінформ.
Владислав Бухов став володарем першої європейської золотої медалі у Skins Race. Гонка на вибування на 50 м вільним стилем проводилася на Євро U23 уперше в історії.
У фінальному запливі українець з результатом 24,49 секунди випередив хорвата Єре Хрібара (25,18).
Владислав також відзначився «бронзою» на дистанції 50 м вільним стилем, показавши час 21,96 секунди.
Максим Овчинников посів третє місце на 200-метрівці брасом з результатом 2 хвилини 11,02 секунди.
Фото: facebook.com/minmolodsport.