Капітан команди зламав руку.

Український біатлоніст Дмитро Підручний не виступить на літньому чемпіонаті світу через перелом руки, повідомляє пресслужба федерації, передає Укрінформ.
«Я чисто випадково на тренуванні впав з велосипеда і погано приземлився на руку. Перелом у мене в лікті - там, де була стара травма. За словами лікарів, реабілітація займе півтора два місяці.
Вчора мені зробили операцію і відразу відпустили додому. Зараз я лікуюся вдома. Загалом я почуваюся добре, якщо не враховувати, що рука загіпсована. Сподіваюся, що через два тижні вже зможу почати тренування. Якщо вдасться знерухомити руку, то зможу кататися на роллерах. Лікарі кажуть, що це реально. Бо я не хочу зовсім закидати тренування на такий тривалий період», - сказав Підручний.
Як повідомляв Укрінформ, літній ЧС з біатлону пройде з 24 до 27 серпня у Словаччині.
Фото: Biathlon.com.ua