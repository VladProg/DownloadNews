Українець Ілля Марченко подолав півфінальний раунд відбору на турнірі Асоціації тенісистів професіоналів (АТР) серії Challenger - Texas Tennis Classic - у Вейко (США) із призовим фондом $80 тис.

За вихід у фінал кваліфікації Марченко обіграв посіяного під 11-м номером іспанця Даніеля Рінкона - 7:6 (8:6), 6:4, передає Укрінформ.
Тенісисти провели на корті 2 години 10 хвилин.
Путівку до основної сітки змагань Марченко розіграє з японцем Сінтаро Мочізукі, який обіграв Алека Беклі з ПАР - 6:4, 6:4.

Турнір Texas Tennis Classic триватиме до 5 березня.
Фото: BTU.