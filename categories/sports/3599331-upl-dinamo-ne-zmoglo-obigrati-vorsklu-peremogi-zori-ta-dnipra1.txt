У чемпіонаті України з футболу серед команд Прем'єр-ліги (УПЛ) відбулися чергові поєдинки 9-го туру.

Київське «Динамо» не змогло перемогти полтавську «Ворскла», зігравши внічию - 1:1, передає Укрінформ.
Авторами голів на столичному стадіоні «Динамо» імені Валерія Лобановського стали Віталій Буяльський (33-я хвилина) - у киян, Владлен Юрченко (44) - у полтавців.
Рівненський «Верес» на домашньому стадіоні «Авангард» з рахунком 0:1 поступився луганській «Зорі», у складі якої відзначився Денис Антюх (77).
Харківський «Металіст» в Ужгороді програв «Дніпру-1» - 0:1. М'яч на 85-й хвилині забив Ігор Когут.
О 15.00 «Рух» у Львові прийматиме харківський «Металіст 1925».
У понеділок, 24 жовтня, зіграють «Кривбас» (Кривий Ріг) та «Інгулець» (Петрове), «Колос» (Ковалівка) та «Чорноморець» (Одеса).
Матч «Минай» - «Шахтар» перенесено.

Як повідомляв Укрінформ, днем раніше «Олександрія» обіграла «Львів» - 2:0.
У турнірній таблиці УПЛ лідирує «Дніпро-1», в активі якого 22 очки після 8-ми ігор. Другим йде «Шахтар» - 19 (7).
На фото: Віталій Буяльський (Getty Images/Global Images Ukraine).