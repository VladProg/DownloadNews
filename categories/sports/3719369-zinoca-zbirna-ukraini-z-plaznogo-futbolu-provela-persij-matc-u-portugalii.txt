У португальському місті Назаре жіноча збірна України з пляжного футболу зіграла перший із двох запланованих товариських поєдинків з командою господарок.

Підопічні Юрія Клименка поступилися з рахунком 3:4, передає Укрінформ.
Голи: Кліпаченко (4-та хвилина), Костюк (29, 32) - Круз (6), Кошта (12), Флореш (21), Маррейруш (27).
У середу українки проведуть свій другий матч з командою Португалії (початок - о 18.00 за київським часом).
Як повідомляв Укрінформ, українські футболістки у межах підготовки до ІІІ Європейських ігор продовжують навчально-тренувальний збір. Перша його частина пройшла у Гданську, де наша команда двічі здолала збірну Польщі (3:0, 3:2).
Фото: fpf.pt.