Український форвард Ігор Дубоненко продовжить кар’єру в клубі Суперліги «Дніпро».

Минулого сезону Дубоненко грав за столичний «Київ-Баскет», у складі якого набирав 12,9 очка, робив 3,7 підбирання та 1,6 передачі в середньому за 29,2 хвилини на майданчику, передає Укрінформ.
Ігор реалізовував в середньому 41,7% дальні кидків, поступившись за цим показником лише Максиму Закурдаєву з «Дніпра» та Олегу Рудакову зі «Старого Луцька».
25-річний баскетболіст раніше вже виступав за Дніпро у Суперлізі. Він також грав за «Миколаїв».
«Дніпро» минулого сезону завоював «срібло» чемпіонату України.
Фото: fbu.ua.