За підсумками жеребкування фінальної частини молодіжного чемпіонату Європи-2023 з футболу (гравці до 21-го року) визначився розклад поєдинків збірної України.

Як повідомляв Укрінформ, підопічні Руслана Ротаня виступлять у групі В разом з командами Хорватії, Іспанії та Румунії.
Календар матчів молодіжної збірної України у груповому раунді Євро-2023, які пройдуть у Бухаресті.
21 червня: Україна - Хорватія 19.00
24 червня: Румунія - Україна 19.00
27 червня: Іспанія - Україна 21.45.
Чвертьфінали пройдуть 1-2 липня, півфінали - 5 липня.
Фінал Євро-2023 (U21) відбудеться 8 липня.
Нагадаємо, поєдинки прийматимуть чотири стадіони в Румунії (два - у Клуж-Напоці, два - у Бухаресті) та чотири у Грузії (у Батумі, Поті й два - у Тбілісі). Матч-відкриття відбудеться в Румунії, а фінал - у Грузії.
Три найкращі команди Євро-2023 (окрім Франції та Англії) отримають путівки на Олімпійські ігри 2024 року.
Фото: uefa.com.