Міністерство закордонних справ закликало спортсменів не приїжджати грати в КХЛ.

У Міністерстві закордонних справ Швеції закликали місцевих хокеїстів не їхати до росії, повідомляє GamingDeputy, передає Укрінформ.
При цьому організація не давала вказівок залишити країну тим хокеїстам, які вже грають у російському чемпіонаті.
«Рішення про рекомендації ґрунтується на загальній оцінці кількох факторів. МЗС перебуває у тісному контакті з посольством Швеції в москві та генеральним консульством у санкт-петербурзі і проводить постійну оцінку ситуації», - пояснили у міністерстві.
Раніше посольства США та Канади звернулися до своїх громадян у росії з вимогою негайно залишити територію країни-агресора.
Зокрема, західні країни закликають залишити росію спортсменів, які виступають у клубах кхл. Зазначається, що хокеїсти можуть потрапити під часткову мобілізацію, оголошену президентом росії путіним.
Як повідомлялося, героїчна війна України проти загарбницької росії триває вже 221 день.
Фото: AFP