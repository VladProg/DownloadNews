Українка Катаріна Завацька вийшла до другого кола турніру Міжнародної тенісної федерації (ITF) - Murska Sobota Open - у словенському місті Мурска Собота із призовим фондом $40 тис.

У стартовому поєдинку Завацька (№267 світового рейтингу) упевнено обіграла посіяну під 8-м номером хорватку Тену Лукаш (№229) - 6:3, 6:1, передає Укрінформ.
Путівку до чвертьфіналу змагань Завацька розіграє з переможницею протистояння чешки Анети Кучмової (№391) з росіянкою Марією Тимофеєвою (257).
Турнір у Мурска Собота триватиме до 2 квітня.
Фото: BTU.