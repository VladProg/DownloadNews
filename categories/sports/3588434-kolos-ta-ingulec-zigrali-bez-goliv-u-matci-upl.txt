Футболісти ковалівського «Колоса» не змогли обіграти «Інгулець» з Петрового у 6-у турі чемпіонату України з футболу серед команд Прем'єр-ліги (УПЛ).

Матч «Колос» - «Інгулець» завершився нічиєю - 0:0, передає Укрінформ.
У суботу, 8 жовтня, полтавська «Ворскла» зіграє одеським «Чорноморцем» (13.00).
Програму туру продовжать у неділю, 9 жовтня, «Дніпро-1» та луганська «Зоря» (13.00), криворізький «Кривбас» та закарпатський «Минай» (15.00), київське «Динамо» та львівський «Рух» (17.00).
У понеділок, 10 жовтня, «Олександрія» зійдеться з харківським «Металістом 1925» (15.00).
Матч «Львів» - «Шахтар» (Донецьк) перенесено на прохання «гірників» у зв'язку з напруженим графіком матчів єврокубків та логістичними труднощами.
Як повідомляв Укрінформ, у стартовому поєдинку 6-го туру «Верес» на своєму полі програв харківському «Металісту» - 1:2.
У турнірній таблиці УПЛ лідирує «Шахтар» (13 очок). Другим йде «Дніпро-1» (12), в якого гра у запасі. На третьому місці - «Колос» (11). По 10 очок набрали «Металіст», «Зоря», «Олександрія» та «Верес».