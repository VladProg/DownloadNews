22 квітня пройде центральний поєдинок 22-го туру української Прем'єр-ліги між київським «Динамо» та донецьким «Шахтарем».

У конференцзалі столичного стадіону «Динамо» імені Валерія Лобановського відбулася передматчева нарада з організаційних питань, під час якої, зокрема, була затверджена ігрова форма команд, передає Укрінформ.
Динамівці вийдуть на поле у домашньому комплекті білого кольору із синіми смугами. Голкіпер зіграє у світло-зеленому.
Донеччани проведуть зустріч у смугастій помаранчево-чорній формі. Воротар «Шахтаря» виступить у бордовому екіпіруванні.
Початок гри о 17.00.
Фото: fcdynamo.com.