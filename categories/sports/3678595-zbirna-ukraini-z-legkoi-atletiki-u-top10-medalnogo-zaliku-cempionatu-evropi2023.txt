У Стамбулі (Туреччина) завершився чемпіонат Європи з легкої атлетики в приміщенні.

Збірна України за кількістю медалей (1 золота, 1 срібна, 2 бронзові) розділила 8-9 місця із Німеччиною (1, 2, 1), передає Укрінформ.
Загальнокомандний залік виграли представники Норвегії (4 золоті, 1 срібна), друге та третє місця посіли легкоатлети Нідерландів (3, 3, 1) та Великої Британії (3, 1, 2).
Загалом нагороди континентальної першості у Стамбулі завоювали спортсмени 21-ї країни Старого Світу.
Як повідомляв Укрінформ, українки Ярослава Магучіх та Катерина Табашник здобули «золото» та «бронзу» у секторі для стрибків у висоту, Андрій Проценко у цій дисципліні виграв «срібло», а штовхатель ядра Роман Кокошко із рекордом України став бронзовим призером чемпіонату Європи.
Фото: AP.