Гімн України пролунав на чемпіонаті світу з плавання серед юніорів, що триває в Нетанії (Ізраїль).

Як повідомляє пресслужба НОК України, «золото» на 100-метрівці на спині виборов українець Олександр Желтяков, передає Укрінформ.
53.73 секунди, за які 17-річний дніпрянин подолав дистанцію у фіналі, дозволили йому виконати олімпійський норматив, який становив 53.74, а також оновити дорослий і юніорський рекорди України.
Зазначимо, що в липні вихованець Олександра Кулика став дворазовим чемпіоном Європи серед юніорів на дистанціях 100 та 200 метрів на спині, а також завоював «срібло» на 50-метрівці.
Фото: LEN.