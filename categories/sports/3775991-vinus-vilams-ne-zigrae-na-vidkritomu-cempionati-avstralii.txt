Американка так і не змогла повноцінно відновитися після падіння на Вімблдоні.

43-річна експерша ракетка світу Вінус Вільямс в інтерв’ю Tennis.com заявила, що падіння в матчі проти Еліни Світоліної на Вімблдоні порушило її плани на початок 2024 року, передає Укрінформ.

«Я щосили намагалася відновитися до US Open. Я не досягла своєї форми, тому зараз я просто відпочиваю, поки не повернуся. Я націлилася на березень, саме в цей час у Штатах відновляться турніри, тож моя мета – бути готовою до того часу, коли турніри повернуться в США», – сказала Вільямс-старша.
Вільямс не грала з моменту поразки в першому колі US Open від бельгійки Грет Міннен із рахунком 6:1, 6:1, що стало найбільшою поразкою в її кар'єрі на цьому турнірі.
У 2023 році Вільямс взяла участь у семи турнірах як wildcard, вигравши 3 матчі. Наразі вона посідає 408-й рядок рейтингу.
Фото: Getty Images