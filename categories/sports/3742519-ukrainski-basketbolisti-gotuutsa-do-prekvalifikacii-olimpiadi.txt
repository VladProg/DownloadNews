Національна збірна України продовжує підготовку до виступу у пре-кваліфікації Олімпійських ігор. Матчі пройдуть у Стамбулі (Туреччина).

У понеділок, 31 липня, наша збірна під керівництвом Віталія Степановського проведе контрольну гру у Латвії проти Швеції, передає Укрінформ.
Цей та наступний контрольний матч (проти Ізраїлю 5 серпня) пройдуть у Олімпійському центрі Риги. Останній із запланованих контрольних матчів проти Нідерландів (7 серпня) відбудеться на «Арена Рига».
У групового раунду пре-олімпійської кваліфікації суперниками збірної України будуть команди Туреччини, Болгарії та Ісландії.
Для виходу до кваліфікаційного турніру Україні потрібно стати однією з двох кращих на груповому етапі, а далі виграти плей-офф, який стартує з півфіналу. Лише переможці пре-кваліфікаційних турнірів отримають місця на олімпійському кваліфікаційному турнірі.
Фото: fbu.ua.