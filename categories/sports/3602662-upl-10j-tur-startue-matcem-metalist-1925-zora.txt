Поєдинком між харківським «Металістом 1925» та луганською «Зорею» у п'ятницю, 28 жовтня, розпочнеться 10-й тур чемпіонату України з футболу серед команд Прем'єр-ліги.

Стартовий свисток київського арбітра Володимира Новохатнього пролунає о 17.00, передає Укрінформ.
У другий ігровий день туру, 29 жовтня, зустрінуться полтавська «Ворскла» та закарпатський «Минай» (13.00), донецький «Шахтар» та «Олександрія» (17.00).
У неділю, 30 жовтня, зіграють: «Дніпро-1» - «Чорноморець» (Одеса) - 13.00, «Львів» - «Металіст» (Харків) - 13.00, «Динамо» (Київ) - «Кривбас» (Кривий Ріг) - 17.00.
У понеділок, 31 жовтня, ковалівський «Колос» зійдеться з рівненським «Вересом» (13.00).
Матч «Інгулець» (Петрове) - «Рух» (Львів) перенесено.
У турнірній таблиці УПЛ лідирує «Дніпро-1» 22 очки (після 8-ти ігор). Другим йде «Шахтар» - 19 (7).