У Ташкенті (Узбекистан) завершився XXXV чемпіонат світу з дзюдо.

За підсумками змагань збірна України посіла 20-е місце у загальнокомандному заліку серед 82-х країн, передає Укрінформ.
Єдину медаль «синьо-жовтим» принесла Єлизавета Литвиненко, яка стала бронзовою призеркою у ваговій категорії до 78 кг.
Богдан Ядов (66 кг), Дар'я Білодід (57 кг) та Яків Хаммо (понад 100 кг) дійшли до чвертьфіналу, посівши у підсумку 7-мі місця.
Загальнокомандний залік чемпіонату світу виграла збірна Японії, в активі якої 5 золотих, 4 срібні та 3 бронзові нагороди. Другою стали дзюдоїсти Бразилії (2 «золота», 1 «срібло», 1 «бронза»), третіми - представники Узбекистану (2 «золота»).
Наступний чемпіонат світу з дзюдо пройде 7-14 травня 2023 року у Досі (Катар).
На фото: Єлизавета Литвиненко (ijf.org).