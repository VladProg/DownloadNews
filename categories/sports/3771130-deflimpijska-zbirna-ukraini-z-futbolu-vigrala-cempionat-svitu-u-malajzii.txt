У місті Куала-Лумпур (Малайзія) завершився чемпіонат світу з футболу серед спортсменів з вадами слуху.

Виграли чемпіонат, у якому взяли участь 19 збірних. українські дефлімпійці, передає Укрінформ.
Наша команда потрапила до групи В, де розгромила Таїланд (6:0), зіграла внічию із Сенегалом (2:2) і упевнено обіграла Аргентину (5:0). В 1/8 фіналу «синьо-жовті» перемогли Нігерію (2:0), у чвертьфіналі - Іран (3:0), а у півфіналі в серії пенальті здолали Сенегал (1:1, 8:7).
У вирішальній зустрічі нашій команді протистояла Японія. Українці перемогли суперників з рахунком 2:1.
Склад збірної України: Олександр Гонтар, Дмитро Сенько, Михайло Полянський, Дмитро Доценко, Максим Водолага, Володимир Рій, Олександр Оленич, Олександр Верещака (граючий тренер), Ігор Реутов, Дмитро Українець, Леонід Морозов, Шалва Мчедлішвілі, Костянтин Войченко, Ренат Безпалюк, Сергій Баєв, Дмитро Бєлоусов, Роман Стрийський, Вячеслав Брагін, Ярослав Котляров, Дмитро Климентьєв, Олег Гринюк, Сергій Клочко.
Додамо, що 2012 року дефлімпійська збірна України здобула «бронзу» чемпіонату світу в Туреччині, а 2009-го та 2022 року була чемпіонкою Дефлімпійських ігор.
Фото: wdfc2023.msdeaf.org.