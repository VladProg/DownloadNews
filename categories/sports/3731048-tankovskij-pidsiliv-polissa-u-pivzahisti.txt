Півзахисник В'ячеслав Танковський перейшов із харківського «Металіста» до футбольного колективу «Полісся».

Як повідомляє пресслужба житомирського клубу, контракт із хавбеком підписано на три роки, передає Укрінформ.
Другу половину сезону вихованець донецького «Шахтаря» провів у «Дніпрі-1» на правах оренди.
Танковський також виступав за луганську «Зорю», київський «Арсенал» та «Маріуполь».
Нагадаємо, ФК «Полісся» став чемпіоном України у Першій лізі і вперше виступатиме в Українській Прем'єр-лізі (УПЛ).
Фото: ФК «Полісся».