На чемпіонаті Європи зі спортивної боротьби у Загребі (Хорватія) завершили змагання жінки.

Українки за підсумками турніру посіли перше місце в загальнокомандному заліку континентальної першості, здобувши шість медалей у десяти вагових категоріях - 2 золоті, 3 срібні та 1 бронзову, передає Укрінформ.
Чемпіонками Європи стали Аліна Грушина-Акобія (вагова категорія до 57 кг) та Ірина Коляденко (62 кг).
Срібні медалі завоювали Оксана Лівач (50 кг), Юлія Ткач (59 кг) та Алла Белінська (68 кг), бронзову - Тетяна Сова Ріжко (65 кг).
Загалом у Загребі виступали представниці 29-ти країн Старого Світу.
Чемпіонат Європи в столиці Хорватії 15-16 лютого завершать борці греко-римського стилю.
Фото: uww.org.