У рамках співпраці європейська і південноамериканська континентальні футбольні конфередерації УЄФА та КОНМЕБОЛ оголосили про пілотний розіграш Кубка виклику.

У матчі візьмуть участь переможці Ліги Європи та Південноамериканського кубка, тобто, других за силою команд своїх континентальних змагань, передає Укрінформ.
У першому Кубку виклику вже 19 липня на стадіоні «Рамон Санчес-Пісхуан» у Севільї зустрінуться іспанський клуб «Севілья» та команда «Індепендьєнте дель Вальє» (Еквадор).
Цікаво, що в разі нічиєї команди не гратимуть додатковий час, а одразу розпочнуть серію пенальті.
Фото: facebook.com/uefa.