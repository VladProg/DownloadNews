На змагання допустили спортсменів з росії і білорусі.

Україна пропустить чемпіонат світу з самбо-2022, який триватиме з 11 по 13 листопада в Бішкеку, Киргизстан, повідомляє Insade the game, передає Укрінформ.
«Україна не бере участі у чемпіонатах світу, вони не подали заявки. Загалом заявки на участь у турнірі подали 52 команди», - сказано в заяві Міжнародної федерації самбо (FIAS).
Раніше FIAS дозволила російським та білоруським спортсменам змагатися під нейтральним прапором і гімном. Генеральний партнер турніру – нафтова компанія «Роснефть», яка співпрацює з FIAS з 2013 року.
Як повідомлялося, Україна вже бойкотувала ЧЄ з самбо у вересні, причина та сама - допуск росіян та білорусів.
Фото: ФСУ