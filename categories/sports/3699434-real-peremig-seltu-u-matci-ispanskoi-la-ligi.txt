Мадридський «Реал» виграв 20-й поєдинок у чемпіонаті Іспанії з футболу сезону-2022/23.

У матчі 30-го туру на «Сантьяго Бернабеу» у Мадриді «вершкові» здобули перемогу над «Сельтою Віго» - 2:0, передає Укрінформ.
Перший м'яч забив Марко Асенсіо, якому на 42-й хвилині асистував Вінісіус Жуніор. Після перерви рахунок подвоїв Едер Мілітан (48).
У турнірній таблиці Ла Ліги лідирує «Барселона», в активі якої 73 очки. «Реал» (65) йде другим, на третьому місці - «Атлетико» (60), який 23 квітня зіграє в Барселоні.
Зазначимо, що у 31-му турі 25 квітня «Реал» на виїзді зустрінеться з «Жироною» Віктора Циганкова.
Фото: AFP.