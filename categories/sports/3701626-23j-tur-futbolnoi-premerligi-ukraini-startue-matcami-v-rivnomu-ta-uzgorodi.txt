У чемпіонаті України з футболу серед команд Прем'єр-ліги (УПЛ) 28 та 29 квітня пройдуть поєдинки чергового, 23-го туру.

Перший ігровий день о 13.00 розпочнуть поєдинки в Рівному, де місцевий «Верес» прийматиме «Львів», та Ужгороді - за участю харківського «Металіста» і київського «Динамо», передає Укрінформ.
Третій матч п'ятниці розпочнеться о 15.00 у Ковалівці між «Колосом» та донецьким «Шахтарем».
Програму туру в суботу, 29 квітня, завершать поєдинки луганської «Зорі» та одеського «Чорноморця» (13.00), закарпатського «Миная» та харківського «Металіста 1925» (13.00), «Інгульця» із Петрового та «Дніпра-1» (14.00), львівського «Руха» та полтавської «Ворскли» (15.00), криворізького «Кривбаса» та «Олександрії» (15.00).
У турнірній таблиці УПЛ лідирує «Шахтар», у якого 53 очки (після 22-х ігор), далі - «Дніпро-1» - 48 (21), «Зоря» - 46 (22), «Динамо» - 41 (22), «Олександрія» - 34 (21), «Колос» - 30 (22), «Ворскла» - 29 (22), «Кривбас» - 28 (22)...