Португалець першим в історії досяг позначки в півмільярда підписників в Інстаграмі.

Форвард збірної Португалії та «Манчестер Юнайтед» Кріштіану Роналду став першою людиною, яка досягла позначки півмільярда підписників в Інстаграмі, передає Укрінформ.
Нещодавно португалець разом із Ліонелем Мессі взяли участь у спільній фотосесії від Louis Vuitton. Легендарні гравці одночасно опублікували фото у своїх соціальних мережах, яке в мить стало вірусним і розлетілося по всьому інтернету.

У поточному сезоні Роналду зіграв 16 матчів за «Манчестер Юнайтед», у яких забив три голи. «МЮ» посідає п’яте місце у турнірній таблиці АПЛ.

Зараз Роналду перебуває у розташуванні збірної Португалії, яка гратиме на чемпіонаті світу-2022. Команда Фернанду Сантуша на світовій першості зіграє у групі H з Уругваєм, Ганою та Південною Кореєю.

Як повідомляв Укрінформ, Англія розгромила Іран у своєму першому матчі на ЧС-2022.
Фото: Getty Image