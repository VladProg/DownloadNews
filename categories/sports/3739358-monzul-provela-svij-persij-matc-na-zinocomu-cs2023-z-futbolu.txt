В Австралії та Новій Зеландії триває чемпіонат світу з футболу серед жінок.

Свій перший матч на ЧС-2023 провела українська арбітриня Катерина Монзуль, яка обслуговувала протистояння Нідерланди - Португалія. У статусі лінійної рефері головному арбітру допомагала співвітчизниця Марина Стрілецька, передає Укрінформ.
Поєдинок завершився мінімальною перемогою голландок - 1:0.
Загалом за матч Монзуль показала футболісткам двох команд три жовті картки (дві - у Португалії) й зафіксувала 22 фоли.
В іншій зустрічі групи Е збірна США розгромила команду В'єтнаму - 3:0.
Жіночий чемпіонат світу триватиме до 20 серпня.
Фото: AP.