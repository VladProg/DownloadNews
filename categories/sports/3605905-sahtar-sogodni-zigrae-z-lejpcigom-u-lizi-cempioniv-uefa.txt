Футболісти донецького «Шахтаря» у середу, 2 листопада, зустрінуться з німецьким «Лейпцигом» у заключному, 6-му турі групового етапу Ліги чемпіонів УЄФА.

Матч «Шахтар» - «Лейпциг» відбудеться на стадіоні Війська Польського у Варшаві, початок о 19.45 за київським часом, передає Укрінформ.
Гру обслуговуватиме суддівська бригада з Англії на чолі з Майклом Олівером.
В іншому поєдинку квартету F володар титулу іспанський «Реал» на «Сантьяго Бернабеу» в Мадриді прийматиме шотландський «Селтік».
Турнірна таблиця: «Реал» - 10 очок, «Лейпциг» - 9, «Шахтар» - 6, «Селтік» - 2.
«Реал» достроково потрапив до 1/8 фіналу Ліги чемпіонів. «Шахтар» вийде з групи, якщо обіграє «Лейпциг». Інший результат відправить донеччан у плей-офф Ліги Європи УЄФА.
Фото: Getty Images.