Українська футбольна Прем'єр ліга (УПЛ) повідомила про те, що, починаючи з 12 серпня, матчі чемпіонату України можна буде переглянути і за кордоном (окрім Росії та Білорусі).

Як інформує офіційний сайт УПЛ, трансляції будуть доступні на відеосервісі MEGOGO за системою PPV. Вартість перегляду одного матчу становитиме 2 долари/євро, передає Укрінформ.
Найближчим часом аналогічний режим перегляду матчів УПЛ стане доступним і на YouTube.
Також УПЛ обіцяє найближчим часом надати можливість передплати за межами України на весь пакет матчів команд, які входять до телепулу. Вартість такого пакета поки що не називається.
Фото: УПЛ.