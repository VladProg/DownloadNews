Французький гонщик тривалий час перебував у системі «Ред Булла».

Французький гонщик П'єр Гаслі стане другим пілотом команди «Альпін» від сезону 2023 року, повідомляє офіційний сайт французької команди, передає Укрінформ.
У складі «Альпін» чинний пілот «Альфа Таурі» замінить дворазового чемпіона світу Фернандо Алонсо. Останній після закінчення поточного сезону перейде до «Астон Мартін», де посяде вакантне місце Себастьяна Феттеля, який раніше оголосив про закінчення кар'єри у Формулі-1.
Гаслі буде напарником Естебана Окона. Французька команда отримає дует французьких гонщиків.
Гаслі у Ф-1 провів 103 гонки, здобув 1 перемогу та тричі фінішував на подіумі.
Пілота у складі «Альфа Таурі» замінить гонщик Нік де Вріс, який стане напарником Юки Цуноди.
Як повідомляв Укрінформ, завтра в Японії пройде Гран-прі Японії.
Фото: formula1.com