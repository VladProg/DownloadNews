Став відомий переможець чемпіонату світу з бліцу, який відбувся у місті Алмати, Казахстан.

Магнус Карлсен здобув перемогу на турнірі, набравши 16 очок у 21 партіях, передає Укрінформ.
Другим став американець Хікару Накамура, а третім – вірменин Айк Мартіросян.
Для норвежця це шостий титул в кар’єрі. Раніше Карлсен вчетверте виграв чемпіонат світу зі швидких шахів у рапіді.
Йому вдалося втретє в кар’єрі об'єднати 3 чемпіонські титули – в класичних шахах, рапіді та бліці. Раніше це досягнення підкорювалося Магнусу у 2014-му та 2019 роках.
Карлсен відмовився захищати титул чемпіона світу в класичних шахах, заявивши, що не відчуває мотивації.
Як повідомлялося, єдиним представником України на цьому ЧС був Олександр Моїсеєнко.
Він здобув 8 перемог, 2 рази зіграв унічию й зазнав 11 поразок – підсумкове 130-те місце (9 балів).
Фото: Getty Images