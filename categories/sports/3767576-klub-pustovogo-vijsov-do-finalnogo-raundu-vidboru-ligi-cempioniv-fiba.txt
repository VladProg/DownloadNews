Іспанський баскетбольний клуб «Обрадойро» центрового збірної України Артема Пустового здобув перемогу у другому раунді кваліфікації Ліги чемпіонів.


Команда з міста Сантьяго-де-Компостела у непростому матчі обіграла польську «Легію» - 74:66, передає Укрінформ.
Невдала друга чверть від Обрадойро дала супернику перевагу +10, але в третій десятихвилинці команда українського центрового вирівняла гру, перед останньою 10-хвилинкою рахунок був рівний, а потім баскетболісти «Обрадойро» дожали суперників.
Пустовий вийшов у стартовій п’ятірці і загалом відіграв 25 хвилин, набрав 4 очки, зробив 6 підбирань, 3 передачі та 3 блок-шоти.
В останньому раунді кваліфікації Ліги чемпіонів «Обрадойро» зіграє проти французького «Страсбура». Матч відбудеться у суботу, 30 вересня.
Фото: fbu.ua.