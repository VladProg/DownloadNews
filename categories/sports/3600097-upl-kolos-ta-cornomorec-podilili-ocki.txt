«Чорноморець» займає останнє місце в Українській Прем’єр-лізі.

«Колос» зіграв внічию з «Чорноморцем» (1:1) у дев’ятому турі Української Прем’єр-ліги, передає Укрінформ.
Початок гри було заплановано на 15:00, однак опівдні по всій території України пролунав сигнал повітряної тривоги, тож матч перенесли на 16:00.
На 20-ій хвилині першого тайму Кравченко з кутового на лівому фланзі подав на ближню, а Селін замкнув головою та вивів свою команду вперед.
«Чорноморець» був за крок від першої перемоги в цьому сезоні, однак фол від Кравченка все зіпсував. Арбітр призначив пенальті, яке вдало реалізував Оріховський – 1:1.
Нічия залишає «Колос» на сьомому місці в УПЛ, у них 12 очок. «Чорноморець» із трьома пунктами продовжує пасти задніх.

Як повідомляв Укрінформ, сьогодні в УПЛ відбувся ще один матч. Підопічні Вернидуба святкували свою першу перемогу в Українській Прем’єр-лізі.

Фото: upl.ua