Футболісти збірної України програли у гостях національній команді Шотландії у своєму четвертому поєдинку групового етапу Ліги націй УЄФА.

Матч на арені «Гемпден Парк» у Глазго завершився на користь господарів з рахунком 3:0, передає Укрінформ.
Успіх британцям принесли гол Джона Макгінна, який на 70-й хвилині влучно пробив у правий нижній кут воріт Анатолія Трубіна, та дубль Ліндона Дайкса на 80-й та 87-й хвилинах - після ударів головою з району одинадцятиметрової позначки.
Турнірна таблиця групи 1 Ліги В після 4-х турів: Шотландія - 9 очок, Україна - 7, Ірландія - 4, Вірменія - 3.
Нагадаємо, збірна України завершить груповий турнір Ліги націй матчами 24 вересня із Вірменією у Єревані та 27 вересня з Шотландією у Кракові (Польща).
Фото: AFP.