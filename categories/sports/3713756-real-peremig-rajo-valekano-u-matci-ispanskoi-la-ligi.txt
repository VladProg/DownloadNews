Мадридський «Реал» здобув чергову перемогу у чемпіонаті Іспанії з футболу сезону-2022/23.

У матчі 36-го туру на «Сантьяго Бернабеу» у Мадриді «вершкові» обіграли «Райо Вальєкано» - 2:1, передає Укрінформ.
Рахунок відкрив Карім Бензема, якому на 31-й хвилині асистував Федеріко Вальверде. Після перерви паритет відновив форвард гостей Рауль Де Томас (84), проте мадридців виручив Родріго, який забив вирішальний м'яч на 89-й хвилині.
У турнірній таблиці Ла Ліги лідирує «Барселона», в активі якої 85 очок. «Реал» (74) йде другим, на третьому місці - «Атлетико» (72), який сьогодні грає в Барселоні з «Еспаньйолом».
Фото: AFP.