Український плавець відібрався на дистанції 800 метрів вільним стилем.

Україна здобула четверту олімпійську ліцензію на Ігри у Парижі у плаванні, передає Укрінформ.

У фінальному запливі на 800 метрів Романчук мав пропливти з часом 7:51.65 хв. На цій дистанції 26-річному українцеві належить національний рекорд: Романчук у 2020 році долав її за 7:25.73 хвилин.
Українському плавцеві вдалося виконати норматив. На фініші дистанції він показав результат - 7:47.12 хв - на 4.53 секунди швидше за необхідний результат. Хоча й фінішував другим: випередив Романчука ірландець Даніель Віффен, який з часом 7:44.45 хв теж кваліфікувався на Олімпіаду.
Це третя ліцензія Романчука на Ігри в Парижі та четверта загалом для України: ще одну здобув 17-річний Олександр Желтяков на дистанції 200 метрів на спині.

Як повідомляв Укрінформ, раніше Романчук виборов ліцензії на дистанціях 400 та 1500 метрів фристайлом.
Фото: Getty Image