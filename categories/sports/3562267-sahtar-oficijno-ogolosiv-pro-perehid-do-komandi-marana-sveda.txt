Донецький футбольний клуб «Шахтар» офіційно оголосив про трансфер 25-річного українського вінгера бельгійського «Мехелена» Мар’яна Шведа.

Футболіст підписав з донеччанами контракт на 5 років, передає Укрінфором.
Мар’ян обрав собі 9-й ігровий номер. Фінансові деталі переходу не розголошуються.
Швед - вихованець львівських «Карпат», також був гравцем «Селтіка» та молодіжного складу «Севільї». Після цього хавбек провів плідний відрізок у бельгійському «Мехелені» (протягом двох сезонів провів 62 матчі, забив 8 м'ячів і зробив 6 результативних передач).
Від 2015 року грав за юнацькі та молодіжну збірні України. У листопаді 2018 року Швед дебютував у складі національної збірної України, за яку провів 2 матчі.
Фото: facebook.com/fcshakhtar.