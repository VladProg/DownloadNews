До тренерського штабу виконуючого обов'язки головного тренера збірної України Руслана Ротаня у матчі з Англією у рамках відбору до Євро-2024 увійдуть Сергій Кравченко, Віталій Рева, Євген Гресь та Євген Баришніков.

Як передає Укрінформ, з посиланням на Sport.ua.
Кравченко буде помічником Ротаня, а Рева - тренером воротарів. Аналітиком команди стане Євген Гресь. За фізичну підготовку гравців відповідатиме Євген Баришніков.
Замість Ротаня молодіжною збірною керуватимуть Олександр Мелащенко та Василь Кардаш. Володимир Єзерський буде відповідати за тренувальний процес в «Олександрії» під час відсутності 41-річного наставника.
Як повідомлялося, Україна зіграє проти Англії на виїзді, 26 березня.
Фото: УАФ