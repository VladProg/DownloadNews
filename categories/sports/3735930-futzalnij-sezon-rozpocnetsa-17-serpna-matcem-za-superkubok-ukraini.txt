Новий сезон у вітчизняному футзалі стартує 17 серпня.

Як повідомляє пресслужба Асоціації футзалу України, в цей день у матчі за Суперкубок України зіграють чемпіон країни «ХІТ» (Київ) та володар Кубка України «Кардинал-Рівне» (Рівне), передає Укрінформ.
Місце проведення поєдинка за Суперкубок визначиться після відповідного тендеру.
Базова дата першого туру нового чемпіонату - 26 серпня, закінчення регулярного чемпіонату - 22 квітня.
Початок стадії плей-офф орієнтовно - 3 травня.
Що стосується Кубка України, то в новому розіграші замість «Фіналу восьми» повертається «Фінал чотирьох». Клуби починатимуть боротьбу за Кубок України зі стадії 1/8 фіналу (базова дата перших матчів - 7 лютого). До цієї стадії будуть зіграні попередні та відбірні раунди турніру. Сам «Фінал чотирьох» буде зіграний наприкінці квітня.
Жеребкування календаря нового чемпіонату заплановане на 26 липня.
Фото: «Кардинал-Рівне».