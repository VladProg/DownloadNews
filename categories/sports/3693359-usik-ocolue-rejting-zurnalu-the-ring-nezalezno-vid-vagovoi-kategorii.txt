У десятці найкращих також знаходиться Василь Ломаченко.

Чемпіон WBA, WBO, IBO і IBF в суперважкій вазі Олександр Усик очолює рейтинг авторитетного журналу The Ring незалежно від вагової категорії, передає Укрінформ.

На другому місці колишній абсолютний чемпіон світу в першій найлегшій вазі Наойя Інуе (24-0, 21 КО).

На третій позиції розташувався чемпіон WBO в напівсередній вазі Теренс Кроуфорд (39-0, 30 КО).

У десятці також знаходиться колишній чемпіон світу у трьох вагових категоріях Василь Ломаченко (7-е місце).

Як повідомляв Укрінформ, Всесвітня боксерська асоціація (WBA) офіційно санкціонувала бій, у якому мають зустрітися Олександр Усик (20–0, 13 КО) та британець Деніел Дюбуа (19–1, 18 КО).

Фото: Getty Image