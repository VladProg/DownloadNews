Форвард «Лейкерс» став першим гравцем в історії НБА, який набрав 45 000 очок за кар’єру.

Форвард «Лейкерс» Леброн Джеймс набрав 45 000 очок за кар’єру в НБА, повідомляє Fadeaway World, передає Укрінформ.

У матчі проти «Сан-Антоніо» (105:94) Джеймс набрав 39 очок. Завдяки цьому він вийшов на загальний показник у 45 002 очка, що є найкращим результатом в історії НБА.

У плей-оф Леброн набрав 7 631 очко, у регулярному чемпіонаті – 37 371.

На другому місці в рейтингу результативності за кар’єру в регулярному чемпіонаті та плей-оф знаходиться центровий Карім Абдул-Джаббар (44 149 очок).

Як повідомляв Укрінформ, «Сакраменто» в гостях програв «Бостону» з рахунком 104:122. Українець Олексій Лень, який виступає за «Кінгз», не отримав ігрового часу на майданчику.

Фото: Getty Image