У півзахисника перебір жовтих карток.

Півзахисник збірної України Сергій Сидорчук пропустить домашній матч 6-го туру Ліги націй В проти Шотландії, повідомляє Укрінформ.
31-річний українець буде дискваліфікований на цю зустріч, оскільки у двох останніх матчах за національну команду отримав дві жовті карти - на виїзді з Шотландією та Вірменією.
Як повідомлялося, збірна України з футболу розгромила Вірменію (5:0) в 5-у турі Ліги націй.
Як повідомляв Укрінформ, матч Україна - Шотландія пройде 27 вересня у Кракові. У ньому визначиться, яка команда виграє групу та підвищиться до дивізіону А турніру.
Фото: Getty Images