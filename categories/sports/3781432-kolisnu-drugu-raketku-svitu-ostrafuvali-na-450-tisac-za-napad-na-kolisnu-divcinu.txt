Александр Звєрєв заперечує звинувачення.

9-й номер світового рейтингу Александр Звєрєв оштрафований судом Німеччини на 450 000 євро за нанесення тілесних ушкоджень своїй колишній дівчині, ексучасниці конкурсу «Нова топ-модель Німеччини» Бренді Патеа, повідомляє The Gurdian, передає Укрінформ.

2 жовтня окружний суд Тіргартена ухвалив постанову щодо Звєрєва. Німецького спортсмена звинувачували у фізичному насильстві над жінкою і заподіянні шкоди її здоров'ю під час сварки в Берліні в травні 2020 року.
Звєрєв заперечує звинувачення і буде оскаржувати рішення.
Це не перший випадок, коли Звєрєв стикається з подібними звинуваченнями. У листопаді 2020 року тодішня дівчина Звєрєва, Ольга Шарипова, звинуватила спортсмена в домашньому насильстві. Звєрєв тоді категорично заперечував ці звинувачення. Шарипова не зверталася до правоохоронних органів, а ATP дійшла висновку, що правил асоціації порушено не було.

Фото: Getty Images