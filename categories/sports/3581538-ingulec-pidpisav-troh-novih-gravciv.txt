Команду посилили Роман Підківка, Андрій Кухарук та Данило Кравчук

«Інгулець» підписав трьох новачків, повідомляє прес-служба клубу, передає Укрінформ.
Йдеться про голкіпера Романа Підківка, хавбека Андрія Кухарука та форварда Данила Кравчука.
При цьому до заявки на сезон УПЛ Підківку було внесено ще 21 вересня. Минулий сезон 27-річний воротар провів у «Чорноморці».

Кухарук у сезоні 2021/2022 захищав кольори «Руху», а Кухарук грав за «Ворсклу». Форвард вже відзначився забитим голом у спарингу з «Кривбасом» (2:2).
Як повідомляв Укрінформ, «Інгулець» займає 13 позицію в УПЛ. Клуб набрав лише 2 очки у чотирьох матчах.
Фото: facebook.com/FCInhulets