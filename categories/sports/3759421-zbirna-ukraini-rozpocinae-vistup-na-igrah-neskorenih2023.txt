У Дюссельдорфі (Німеччина) у неділю, 10 вересня, перші нагороди розіграють учасники Ігор нескорених.

Як інформує Суспільне Спорт, Україна вчетверте братиме участь у Іграх нескорених і на нинішніх змаганнях буде представлена командою у складі 25 учасників, передає Укрінформ.
Українці змагатимуться в усіх 10 видах спорту, що входять у програму змагань: легкій атлетиці, пауерліфтингу, настільному тенісі, баскетболі, плаванні, волейболі, стрільбі з лука, веслуванні, велоспорті.
Ігри нескорених - один з найбільших спортивних стартів з адаптивних видів спорту для ветеранів та військослужбовців, що отримали поранення чи захворіли під час виконання службових обов'язків.
Фото: Invictus Games.