Українці програли суперникам у трьох сетах.

Україна програла Кубі у стартовому матчі відбору на Олімпіаду-2024, передає Укрінформ.
Матч Україна – Куба тривав 75 хвилин, за які кубинці виграли три сети - 25:16, 25:19, 25:18.
У кожній з трьох партій Куба доволі швидко створювала відрив, який вдавалося потім втримати. Україна проводила заміну зв'язки – Сергій Євстратов замінив Юрія Синицю, у третьому сеті не вийшов на майданчик Олег Плотницький (5 очок з 12 атак у капітана).
Найрезультативнішим у складі України став Василь Тупчій – 11 очок. У Юрія Семенюка – 6 очок, в Олега Плотницького – 5.
Це була перша в історії зустріч Україна – Куба в чоловічому волейболі на такому рівні.


Як повідомляв Укрінформ, наступний матч Україна зіграє проти Ірану – в ніч на понеділок, 2 жовтня. Початок – о 02:30 за київським часом.
Фото: volleyballworld.com