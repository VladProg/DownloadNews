Головний тренер збірної Шотландії Стів Кларк назвав імена футболістів, які будуть готуватися до поєдинків Ліги націй УЄФА з Україною та Ірландією.

Як інформує офіційний сайт Шотландської футбольної асоціації, наставник «Тартанової армії» оголосив список із 25-ти гравців, яких він планує залучити до підготовки до матчів Ліги націй-2022/23 проти України та Ірландії, передає Укрінформ.
Скдад збірної Шотландії:
воротарі - Крейг Гордон («Харт оф Мідлотіан»), Джон Маклафлін («Рейнджерс»), Ліам Келлі («Мазервелл»);
захисники - Аарон Гіки («Брентфорд»), Ентоні Ралстон («Селтік»), Грант Хенлі («Норвич Сіті»), Грег Тейлор («Селтік»), Джек Хендрі («Кремонезе»), Кіран Тірні («Арсенал»), «Натан Паттерсон («Евертон»), Райан Портеус («Хіберніан»), Скотт Маккенна («Ноттінгем Форест»);
півзахисники - Биллі Гілмор («Брайтон»), Каллум Макгрегор («Селтік»), Девід Тернбулл («Селтік»), Джон Макгінн («Астон Вілла»), Кенні Маклін («Норвич Сіті»), Райан Джек («Рейнджерс»), Скотт Мактоміней («Манчестер Юнайтед»), Стюарт Армстронг («Саутгемптон»);
нападники - Че Адамс («Саутгемптон»), Джейкоб Браун («Сток Сіті»), Ліндон Дайкс (КПР), Райан Крісті («Борнмут»), Райан Фрейзер («Ньюкасл Юнайтед»).
Зазначимо, що через травму не зможе зіграти Ендрю Робертсон («Ліверпуль»), який є ключовим гравцем збірної. Також своїй команді не допоможуть Джон Суттар («Рейнджерс»), Ліам Купер («Лідс») і голкіпер Росс Стюарт («Сандерленд»).
У вересні Шотландія двічі зіграє у Лізі Націй УЄФА з Україною (21 та 27 вересня) та з Ірландією (24 вересня).