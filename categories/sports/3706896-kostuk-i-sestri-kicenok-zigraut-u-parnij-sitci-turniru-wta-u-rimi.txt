Визначилися суперниці українських тенісисток у першому колі парного розряду на грунтовому турнірі Жіночої тенісної асоціації (WTA) - Internazionali BNL d’Italia - у Римі (Італія) з призовим фондом $3,5 млн.

Як повідомляє BTU, посіяні під 2-м номером українка Людмила Кіченок та Олена Остапенко з Латвії розпочнуть змагання протистоянням з італійками Лучією Брондзетті та Елізабеттою Коччаретто, передає Укрінформ.
Українсько-румунський дует Марта Костюк - Єлена-Габріела Русе зійдеться зі словачкою Терезою Михаліковою та американкою Алішою Паркс, а українсько-бельгійський тандем Надія Кіченок - Кімберлі Ціммерманн зустрінуться з Сє Шувей (Китайський Тайбей) та Барборою Стрицовою (Чехія).
Турнір в італійській столиці триватиме до 21 травня.