Андрій відзначився у контрольному матчі проти ФК «Вольфсбергер».

Півзахисник «Динамо» Андрій Ярмоленко відзначився голом в товариській грі проти «Вольфсбергера» (8:0), передає Укрінформ.
Ярмоленко вийшов на поле у другому таймі та на 87-й хвилині забив 6-й гол у грі, отримавши м'яч в районі 11-метрової позначки, обіграв воротаря та пробив у дальній кут.
Це перший матч футболіста після повернення у київський клуб.
Команда Мірчі Луческу виграла поєдинок з рахунком 8:0 завдяки голам Лєднєва, Кабаєва (дубль), Шепелєва, Беніто (дубль), Ярмоленка та Буяльського.
Як повідомляв Укрінформ, це друга гра киян у рамках передсезонної підготовки, у першій контрольній зустрічі «Динамо» перемогло румунське «Дінамо».
Фото: fcdynamo.com