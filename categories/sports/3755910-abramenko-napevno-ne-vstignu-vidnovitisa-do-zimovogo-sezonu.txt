Український фристайліст продовжує відновлення після операції зв'язки коліна.

Олімпійський чемпіон з фристайлу Олександр Абраменко розповів про своє відновлення після операції на коліні, повідомляє Sport-express.ua, передає Укрінформ.
«Я взимку отримав таке ж пошкодження, як і перед Олімпіадою 2018 року. І зараз проходжу реабілітацію. До вересня цього року мені було заборонено отримувати фізичні навантаження.
Напевно, не встигну відновитися до зимового сезону. До нього треба було готуватися ще влітку. На офіційних зимових стартах потрібно мати власну заздалегідь підготовлену програму», - сказав Абраменко.

Спортсмен достроково завершив сезон через розрив хрестоподібної зв'язки коліна і переніс операцію на початку березня.
Фото: Getty Images