У боротьбу вступлять вісім клубів УПЛ.

Жеребкування четвертого попереднього етапу Кубка України відбудеться 17 серпня, повідомляє пресслужба УАФ, передає Укрінформ.

У боротьбу за трофей з поточного раунду вступають вісім клубів УПЛ: «Колос», «Чорноморець», «Рух», «Металіст 1925», «Верес», «Полісся», «Оболонь» та «ЛНЗ».
Також у четвертому раунді зіграють шість клубів Першої ліги («Епіцентр», «Агробізнес», «Гірник-Спорт», «Лівий берег», «Маріуполь» та «Вікторія»), один клуб із Другої ліги («Звягель») та переможець пари «Скала 1911»/ «Нива» Тернопіль.
Проведення матчів четвертого попереднього етапу національного Кубка попередньо заплановано на 23 серпня.
27 вересня відбудеться 1/8 фіналу, де учасниками Кубка України стануть решта учасників УПЛ, серед яких – Динамо, Шахтар та Дніпро-1, 1 листопада – 1/4 фіналу.

Як повідомляв Укрінформ, у минулому сезоні Кубок України не проводився.
Фото: uaf.ua