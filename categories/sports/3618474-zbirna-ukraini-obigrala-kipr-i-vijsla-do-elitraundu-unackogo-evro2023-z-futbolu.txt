Футболісти збірної України (гравці не старші 2004 року народження) здобула другу перемогу у кваліфікації чемпіонату Європи-2023.

У другому турі відбіркової групи 3 у шведському місті Норчепінг «синьо-жовті» упевнено переграли однолітків з Кіпру - 4:1, передає Укрінформ.
Успіх «синьо-жовтим» принесли голи Івана Варфоломєєва, який реалізував пенальті на 12-й хвилині, Антона Царенка (67, 69) та Олега Федора (79).
Підопічні Сергія Нагорняка після стартової перемоги над командою Косова (1:0) набрали 6 очок і достроково забезпечили собі місце в еліт-раунді відбору Євро-2023.
23 листопада українці зустрінуться із господарями - футболістами Швеції, які сьогодні грають з представниками Косова.
Турнірне становище: Україна - 6 очок (після 2-х ігор), Швеція - 1 (1), Кіпр - 1 (2), Косово - 0 (1).
За регламентом змагань дві перші команди кожної групи кваліфікаційного раунду та найкращий володар третього місця (за результатами матчів із першою та другою командами групи) навесні 2023 року приєднаються в елітному раунді відбору до Португалії.
Збірна Мальти здобула пряму перепустку до фінальної стадії на правах господаря турніру. Туди ж потраплять переможці семи груп еліт-раунду.
Фото: uaf.ua.