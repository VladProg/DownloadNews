У Києві, на базі ДЮСШ «Атлет», відбулися фінальні поєдинки Всеукраїнського об’єднаного турніру «Кубок Дитячо-юнацької футбольної ліги-2022/2023» серед команд дитячо-юнацьких спортивних закладів.

На шляху до фіналу учасники починаючи з листопада 2022 року провели 756 матчів на групових етапах змагань. Далі команди пройшли стадії 1/8 фіналу з однієї гри, чвертьфіналу та півфіналу - із двох поєдинків, передає Укрінформ.
Фінальні ігри відбулися в чотирьох вікових категоріях.
Фінали Кубка ДЮФЛУ сезону-2022/2023:
04.03.2023
вікова категорія U15
«УФК-Карпати» (Львів) - «Атлет» (Київ) - 1:2
U19/U17
«Атлет» (Київ) - «Прикарпаття» (Івано-Франківськ) - 0:2
05.03.2023
U14
«Атлет» (Київ) - «Нива» (Вінниця) - 2:0
U16
«Металіст» (Харків) - «Зміна-Оболонь» (Київ) - 2:0.
Фото: duflu.org.ua.