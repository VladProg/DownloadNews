Українська команда залишається на 17-му місці у таблиці.

Український «Мотор» програв «Бітігхайму» у 29-му турі другої німецької Бундесліги – 26:29, передає Укрінформ.

Німецька команда зі старту захопила перевагу, зробивши ривок 5:0. «Мотор» зумів вирівняти гру та скоротити відставання до двох м’ячів перед перервою.
У другому таймі тривала рівна гра. «Мотор» під кінець зустрічі скоротив відставання до мінімуму, але пропустив два м’ячі поспіль, після чого не встиг відігратися.
«Мотор» займає 17-те місце у другій Бундеслізі, набравши 18 очок. У наступному матчі запорожці зіграють із конкурентом у боротьбі за збереження місця у дивізіоні «Констанцем» 14 квітня.

Як повідомляв Укрінформ, гандболісти запорізького «Мотора» достроково завершили виступ у Європейській лізі.

Фото: facebook.com/handball.club.motor