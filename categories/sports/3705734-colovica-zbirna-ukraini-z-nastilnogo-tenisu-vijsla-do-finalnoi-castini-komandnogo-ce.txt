Євро-2023 пройде у шведському Мальме.

Чоловіча збірна України з настільного тенісу посіла перше місце в групі відбору до фінальної частини командного чемпіонату Європи, передає Укрінформ.
Збірну України представляли Євген Прищепа, Віктор Єфімов, Ярослав Жмуденко та Антон Лімонов.
У хорватському Осієку українці грали в одній групі з Ізраїлем (3:2), Нідерландами (3:0) та Латвією (3:0). Україна виграла групу та разом з Нідерландами вийшла на Євро, Ізраїль гратиме у плей-оф.
Євро-2023 проведуть у шведському Мальме з 10 по 17 вересня.
Як повідомляв Укрінформ, жіноча збірна України братиме участь як одна з найкращих команд у рейтингу, у 2015 році українки здобули «бронзу» змагань.
Фото: facebook.com/UTTFofficial