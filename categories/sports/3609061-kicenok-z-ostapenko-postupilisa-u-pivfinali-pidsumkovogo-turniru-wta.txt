Українсько-латвійському дуету Людмила Кіченок - Олена Остапенко не вдалося пробитися у фінал Підсумкового турніру Жіночої тенісної асоціації (WTA) у Форт-Уорті (США).

У півфіналі змагань парного розряду Кіченок та Остапенко поступилися лідерам «посіву» та торішнім чемпіонкам Барборі Крейчиковій та Катержині Синяковій з Чехії - 6:7 (5:7), 2:6, передає Укрінформ.
Для Людмили та Олени це був дебютний виступ на WTA Finals.
У фіналі Підсумкового турніру WTA Крейчикова та Синякова зустрінуться з переможницями протистояння Дезіре Кравчик (США) і Демі Схюрс (Нідерланди) з Веронікою Кудерметовою (росія) та Елізе Мертенс (Бельгія).
Фото: Getty Images.