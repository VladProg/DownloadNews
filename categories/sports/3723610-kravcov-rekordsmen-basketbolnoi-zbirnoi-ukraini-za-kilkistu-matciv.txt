15 липня чоловіча збірна України розпочне підготовку до пре-кваліфікації Олімпійських ігор. Команда збереться в Ризі, де під керівництвом нового головного тренера Віталія Степановського.

Напередодні насиченого періоду збірної України пресслужба ФБУ оновила персональну статистику офіційних матчів національної команди, передає Укрінформ.
У рейтингу збірної України за кількістю проведених матчів впевнено лідирує В'ячеслав Кравцов, який перший поєдинок у майці національної команди провів ще 16 вересня 2006 року проти Польщі, а нині в його активі 78 ігор.
Кравцов на 11 матчів випереджає Олександра Липового, який дебютував у збірній України 1 вересня 2011 проти Словенії на Євробаскеті, і наразі провів 67 матчів.
Кравцов і Липовий продовжують свої ігрові кар’єри і можна не сумніватись, що у разі виклику з'являться у збірній. В'ячеслав дуже допоміг у листопаді у відборі на ЧС-2023, а Олександр, який на жаль пропустив Євробаскет-2022, зіграв важливу роль у листопаді минулого року та лютому нинішнього.
Замикає трійку найдосвідченіших гравців збірної України Денис Лукашов, який завдяки двом матчам у лютому проти Нідерландів та Італії обійшов Максима Звонова і увійшов до ТОП-3 рейтингу.
Лідери збірної України за кількістю проведених матчів:
1. В'ячеслав Кравцов - 78
2. Олександр Липовий - 67
3. Денис Лукашов - 60
4. Максим Звонов - 59
5. Сергій Ліщук - 50
6-7. Олександр Окунський - 47
Максим Корнієнко - 47
8. Олександр Мішула - 44
Сергій Гладир - 44
10-12. Дмитро Забірченко - 42
Леонід Яйло - 42
В'ячеслав Бобров - 42.
Фото: fbu.ua.