Волейболіста національної збірної України Юрія Семенюка уперше в сезоні визнали MVP (найбільш цінним гравцем) матчу польської Плюсліги.

Як повідомляє «Суспільне Спорт», український блокуючий відзначився в поєдинку регулярного чемпіонату проти «Гданська», передає Укрінформ.
Сезон 2023/2024 - другий для Семенюка у складі столичного клубу "Проєкт Варшава". За підсумками попереднього року команда українця вийшла до плей-офф ПлюсЛіги і посіла підсумкове п'яте місце.
У новому сезоні «Проєкт Варшава» із Семенюком продовжує йти без поразок. Перемога над «Гданськом» стала для команди вже сьомою поспіль.
Українець зіграв на майданчику в усіх трьох сетах переможного матчу з «Гданськом». Семенюк набрав вісім очок - другий найкращий показник у команді.
Три з восьми очок Семенюк набрав завдяки результативній грі на блоці - найкращий показник у команді за матч.
Фото: Projekt Warszawa.