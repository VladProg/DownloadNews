Збірна України візьме участь у кваліфікації.

Виконком ФІБА не допустив збірну росії до кваліфікації на Олімпіаду-2024, дане рішення прийнято з урахуванням рекомендацій МОК щодо участі спортсменів з рф та рб у міжнародних змаганнях, повідомляє пресслужба федерації баскетболу України, передає Укрінформ.

Від Європи участь у попередній кваліфікації візьмуть 16 збірних, у тому числі Україна. Місце росії у списку посіла команда Болгарії.
Команди-учасниці першого етапу відбору до ОІ-2024: Україна, Бельгія, Боснія та Герцеговина, Хорватія, Чехія, Естонія, Угорщина, Ісландія, Ізраїль, Нідерланди, Північна Македонія, Польща, Португалія, Швеція, Туреччина, Болгарія.
Команди будуть поділені на дві групи. Переможці груп вийдуть до олімпійських кваліфікаційних турнірів ФІБА, які пройдуть у 2024 році.
Перший кваліфікаційний турнір відбудеться з 12 по 20 серпня 2023 року. Вибір господарів турнірів відбудеться 28-29 квітня, а жеребкування груп заплановано на 1 травня.
Як повідомляв Укрінформ, новим очільником національної чоловічої баскетбольної команди став Віталій Степановський.
Фото: Getty Image