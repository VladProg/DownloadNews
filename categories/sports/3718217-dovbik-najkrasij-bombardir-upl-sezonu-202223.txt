Форвард «Дніпра-1» Артем Довбик став найкращим бомбардиром сезону УПЛ 2022/23.

25-річний українець забив 24 голи (8 з пенальті) у 29 матчах сезону чемпіонату України, передає Укрінформ.
Нападнику не вистачило одного голу для повторення рекорду за кількістю забитих м’ячів протягом одного сезону, який належить колишньому гравцю «Шахтаря» Генріху Мхітаряну, який у сезоні 2012/13 відзначився 25 голами.
До трійки найкращих бомбардирів сезону УПЛ також увійшли Назарій Русин з «Зорі» та Таулянт Сефері з «Ворскли» - обоє забили по 13 голів.
Як повідомлялося, «Дінпро-1» завершив сезон на другому місці в чемпіонаті України, маючи в активі 67 очок після 30 матчів.
Фото: scdnipro1.com.ua