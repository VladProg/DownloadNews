У французьзому місті Бордо відбулися XXIV Європейські ігри корпоративного спорту, в яких взяли участь 8 тисяч спортсменів із підприємств та корпорацій, які представляли збірні команди з 26-ти країн світу.

Наша держава була представлена ГО ВФСТ «Україна», що з 2008 року є офіційним членом Європейської та Світової федерації корпоративного спорту, передає Укрінформ.
Cпортсмени змагались у 42-х видах спорту. Команда України була представлена у легкій атлетиці, шашках та шахах.
В урочистому відкритті XXIV Європейських корпоративних ігор взяли участь президент Європейської федерації корпоративного спорту, міністр спорту Франції Дідьє Бессейр, мер міста Бордо, представник Європейської комісії з питань спорту (м. Брюссель), представники Європейських країн - члени організаційного комітету, а також голова ГО ВФСТ «Україна» Наталія Омельчук.
Учасникам та організаторам XXIV Європейських ігор корпоративного спорту були надіслані привітання від голови Комітету з питань молоді та спорту Верховної Ради України Андрія Кожем'якіна, президента НОК України, міністра молоді та спорту України Вадима Гутцайта та голови Федерації профспілок України Григорія Осового.
Під час Ігор відбулося засідання генеральної асамблеї Європейської федерації корпоративного спорту. На засіданні розглядалося питання про діяльність ГО ВФСТ «Україна» в умовах воєнного стану. З доповіддю виступила Наталія Омельчук.
Президента Європейської федерації корпоративного спорту Дідьє Бессейра було нагороджено вищою нагородою товариства - знаком «За заслуги» з нагоди 65-річниці утворення фізкультурно-спортивного товариства «Україна» та за спільну співпрацю - почесним знаком Федерації профспілок України «За розвиток соціального партнерства». Генерального секретаря Європейської федерації корпоративного спорту Музу Ламі нагородили Орденом «За заслуги». Наталія Омельчук також була нагороджена медаллю Європейської федерації корпоративного спорту European Company Sport Games «За активну участь в діяльності Європейської федерації».
Європейською федерацію корпоративного спорту підготовлено спортивний журнал, присвячений XXIV Європейським корпоративним іграм, в якому надана оцінка діяльності Європейської федерації щодо розвитку робітничого спорту видатними діячами спорту. У виданні також висвітлена діяльність члена Європейської федерації корпоративного спорту ГО ВФСТ «Україна».
Фото: noc-ukr.org.