У четвер, 11 травня, відбудеться перенесений поєдинок стартового туру чемпіонату України з футболу серед команд Прем'єр-ліги (УПЛ).

Матч «Дніпро-1» - «Олександрія» пройде на стадіоні «Авангард» в Ужгороді, початку зустрічі о 13.00, передає Укрінформ.
Спершу гра була запланована на серпень минулого року, проте через участь дніпрян у кваліфікації єврокубкових турнірів зустріч перенесли на 16 листопада. Однак матч не відбувся та був перенесений на тиждень. А 23 листопада команди провели на полі лише 9 хвилин - протистояння не дала завершити масована ракетна атака росії по Україні, через що матч був призупинений.
Зазначимо, що поєдинок команд у другому колі (16-й тур) Української Прем’єр-ліги завершився з рахунком 2:2.
У турнірній таблиці УПЛ лідирує «Шахтар», у якого 60 очок (після 25-ти ігор), далі - «Дніпро-1» - 57 (24), «Зоря» - 55 (25), «Динамо» - 50 (25), «Олександрія» - 38 (24), «Колос» - 33 (25), «Кривбас» - 32 (25), «Ворскла» - 30 (25)...
Фото: scdnipro1.com.ua.