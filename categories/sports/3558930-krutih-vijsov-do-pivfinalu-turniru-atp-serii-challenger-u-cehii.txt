Перша «ракетка» України Олексій Крутих (№ 271 світового рейтингу) вийшов до 1/2 фіналу турніру серії Challenger у Чехії, обігравши американця Ніколаса Морено де Альборана (№317) - 6:4, 3:6, 7:6 (10:8).

Поєдинок тривав 2 години 50 хвилин, повідомляє Укрінформ.
Наприкінці заключного сету 20-річний українець упустив три матчболи, два з яких на тай-брейку. Однак Крутих не дозволив Морено де Альборану виграти матч, взявши три розіграші поспіль, коли рахунок був 8:7 на користь суперника.
Наступний матч Олексій проведе із 16-річним Якубом Меншиком (№881) із Чехії.