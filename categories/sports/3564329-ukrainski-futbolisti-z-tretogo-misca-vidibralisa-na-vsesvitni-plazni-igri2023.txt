Збірна України з пляжного футболу посіла 3-є місце в європейській кваліфікації Всесвітніх пляжних ігор 2023 року.

Як повідомляє пресслужба Української асоціації футболу (УАФ), «синьо-жовті», поступившись у півфіналі відбіркових змагань іспанцям (4:7), переграли у поєдинку за 3-є місце команду Швейцарії - 4:3, передає Укрінформ.
Переможець турніру на Сицилії визначиться у фінальному протистоянні Іспанії та Португалії.
Зазначимо, що збірна України достроково забезпечила собі путівку на Всесвітні пляжні ігри-2023, які пройдуть 6-12 серпня на острові Балі (Індонезія).
Фото: beachsoccer.com.