Матч закінчився розгромом.

Збірна України стартувала на чемпіонаті світу з мініфутболу в Об'єднаних Арабських Еміратах, у першому матчі групового етапу «синьо-жовті» здобули перемогу над Алжиром – 9:1, передає Укрінформ.
Рахунок у матчі відкрили алжирці, втім, вже через хвилину українці відігрались зусиллями Дмитра Бровка. На 29-й хвилині Україна вперше в матчі вийшла вперед, а незабаром подвоїла перевагу за допомогою автоголу алжирця Рамзі Буракба.
На 39-й хвилині Аймін Реджемі забив другий автогол алжирців у матчі, майже одразу після цього Ігор Кострома забив п'ятий м'яч України. До кінця поєдинку Україна забила ще чотири голи: відзначились Микита Вовченко та Андрій Слінкін, який оформив хет-трик.
У турнірній таблиці групи С Україна вийшла на перше місце. Чехія і Таїланд очний матч проведуть у п'ятницю, 27 жовтня.

Наступний матч збірна України проведе в суботу, 28 жовтня, суперниками «синьо-жовтих» стане збірна Таїланду.
Фото: fmfu.org