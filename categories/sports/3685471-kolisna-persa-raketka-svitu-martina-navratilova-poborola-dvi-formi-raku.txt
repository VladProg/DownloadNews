Це сталося через чотири місяці після виявлення хвороби.

Титулована тенісистка Мартіна Навратілова поборола дві форми раку, повідомляє TalkTV, передає Укрінформ.
Про онкологічне захворювання Мартіни Навратілової стало відомо у листопаді 2022 року. Тенісистка публічно про це заявила на початку 2023-го.
Чесько-американська спортсменка у січні 2023 року розповіла, що у неї діагностували одразу дві форми раку на першій стадії: рак горла та молочної залози. Рак молочної залози у 2022 році став рецидивом, після того як Навратілова поборола його 12 років тому.
За чотири місяці після виявлення хвороби, обидві форми раку Мартіни Навратілової перейшли у стійку ремісію. Попри це, тенісистка повинна пройти додаткове лікування раку молочної залози.

Як повідомляв Укрінформ, Мартіна Навратілова - друга тенісистка за тривалістю перебування у лідерках рейтингу WTA (332 тижні) та рекордсменка за перебуванням у топ-10 світового заліку.
Фото: Getty Image