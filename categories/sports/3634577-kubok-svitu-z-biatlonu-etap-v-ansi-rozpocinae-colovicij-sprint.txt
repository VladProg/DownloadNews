В Ансі (Франція) у четвер, 15 грудня, стартує третій етап Кубка світу з біатлону.

У перший змагальний день відбудеться чоловіча спринтерська гонка на 10 км з двома вогневими рубежами, передає Укрінформ.
Україну о 15.10 за київським часом представлятимуть Артем Прима (16-й стартовий номер), Антон Дудченко (18), Богдан Цимбал (40), Віталій Мандзин (82) та Тарас Лесюк (101).
Жіночий спринт пройде 16 грудня за участю українок Юлії Джими, Дар'ї Блашко, Анни Кривонос, Олени Білосюк та Анастасії Меркушиної.
У програмі також гонки переслідування (17 грудня) та масстарти (18 грудня).
Відзначимо, що третій етап Кубка світу в Ансі стане останнім в 2022 році.
Фото: biathlonworld.com.