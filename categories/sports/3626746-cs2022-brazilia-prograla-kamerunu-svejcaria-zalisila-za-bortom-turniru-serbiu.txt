У Катарі завершилися заключні поєдинки групової стадії фінального турніру XXII чемпіонату світу з футболу.

Збірна Бразилії на «Національному стадіоні» у Лусаїлі зазнала поразки від команди Камеруну - 0:1, а у паралельному матчі на «Стадіоні 974» у Досі Швейцарія обіграла Сербію - 3:2, передає Укрінформ.
У підсумку, окрім Бразилії, яка достроково вийшла у плей-офф Мундіалю, в 1/8 фіналу світової першості від квартету G також виступить Швейцарія.
Турнірна таблиця: Бразилія - 6 очок, Швейцарія - 6, Камерун - 4, Сербія - 1.
За вихід до чвертьфіналу Бразилія зустрінеться 5 грудня з футболістами Республіки Корея, а Швейцарія 6 грудня зіграє з лідером групи H збірною Португалії.
ЧС-2022 завершиться 18 грудня.
Фото: AFP.