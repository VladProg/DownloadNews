Українсько-індійський дует Олексій Крутих - Суміт Нагал не зміг пробитися до 1/4 фіналу турніру Асоціації тенісистів професіоналів (АТР) серії Challenger - Copa Faulcombridge - у Валенсії (Іспанія) із призовим фондом €118 тис.

На старті парної сітки змагань Крутих та Нагал за 1,5 години поступилися у трьох сетах італійсько-румунському дуету Марко Бортолотті - Мірча Александру Жекан - 6:3, 4:6, 8:10, передає Укрінформ.
Путівку до півфіналу Бортолотті та Жекан розіграють з переможцями протистояння між парами Карлес Кордоба (Іспанія)/Ігнасіо Паріска (Венесуела) - Влад Віктор Корня (Румунія)/Філіпп Освальд (Австрія).
Як повідомлялося, у першому колі одиночного розряду Крутих на тай-брейку програв Адріану Андрєєву з Болгарії - 6:2, 2:6, 6:7 (5:7).
Турнір Copa Faulcombridge завершиться 26 листопада.
Фото: btu.org.ua.