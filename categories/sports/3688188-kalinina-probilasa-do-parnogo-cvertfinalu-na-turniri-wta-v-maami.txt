Українсько-румунський дует Ангеліна Калініна - Ірина-Камелія Бегу вийшов до 1/4 фіналу турніру Жіночої тенісної асоціації (WTA) - Miami Open - у Маямі (штат Флорида, США) із призовим фондом $8,8 млн.

У поєдинку другого кола парного розряду Калініна та Бегу за 1 годину 40 хвилин завдали поразки посіяним під 5-м номером китаянкам Іфань Сюй та Чжаосюань Ян - 7:6 (8:6), 6:2, передає Укрінформ.
За вихід до півфіналу змагань Калініна та Бегу зійдуться з польсько-американським тандемом Магда Лінетт - Бернарда Пера, який у свою чергу змусив капітулювати Лауру Зігемунд з Німеччини та росіянку Віру Звонарьову - 6:1, 7:6 (7:5).
Турнір у Маямі триватиме до 2 квітня.
Фото: BTU.