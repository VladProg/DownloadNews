Склад українського футбольного клубу «Зоря» (Луганськ) поповнився хавбеком африканської країни Того Жаном-Клодом Азіангбе.

Гравець вже приєднався до своєї нової команди, передає Укрінформ.
Клуб заявив 19-річного легіонера на сезон чемпіонату України та груповий етап Ліги конференцій. Півзахисник виступаьтме за луганців під 4-м номером.
Попередньою командою Жана-Клода був «Аль-Наср» (Дубай), за який Азіангбе зіграв 29 поєдинків. На його рахунку є також два матчі за збірну Того.
Додамо, що у груповому раунді Ліги конференцій суперниками луганської команди є ізраїльський «Маккабі», бельгійський «Гент» та ісландський «Брейдаблік».
Фото: 228foot.tg.