Іспанський тенісист Карлос Алькарас, який очолює світовий рейтинг, оголосив, що не зможе виступити нинышнього року в Австралії, зокрема - на Australian Open.

19-річний спортсмен, який минулого сезону завершив наймолодшим лідером рейтингу в історії АТР-туру, опублікував у соціальних мережах заяву, в якій розповів про свою нову травму, передає Укрінформ.
«Коли я перебував у своїй найкращій формі у передсезонний період, отримав травму через випадковий, неприродний рух на тренуванні - пошкодив м'яз на правій нозі. Я так багато працював, щоб вийти на свій найкращий рівень для виступу в Австралії, але, на жаль, не зможу зіграти в Куйонгу та на Australian Open. Це важко, але я маю залишатися оптимістом, відновлюватися і дивитися вперед. Australian Open, до зустрічі у 2024 році», - написав Карлос.
Наприкінці минулого сезону, на «мастерсі» у Парижі, Алькарас отримав травму м'язів преса, через яку не зміг зіграти на Підсумковому чемпіонаті АТР та у фінальному турнірі Кубка Девіса.
Торік на Australian Open Карлос Алькарас дійшов третього кола, де у п'яти сетах програв італійцю Маттео Берреттіні.
Фото: marca.com.