Новоспечений президент НОК України розповів про реформи в Олімпійському спорті України.

Новообраний президент НОК України Вадим Гутцайт розповів шляхи розвитку українського олімпійського спорту, повідомляє «Коло Спорту», передає Укрінформ.
«Я готовий брати на себе відповідальність у підготовці наших збірних команд до Олімпійських Ігор. Я за те, щоби федерація брала більше на себе відповідальність і більше повноважень в них було. Для мене дуже важливо, щоб ми йшли по європейській роботі, як працюють в Європі, в Сполучених Штатах Америки, де федерація робить все для розвитку спорту, а всі інституції допомагають. Але без допомоги держави, без допомоги Верховної Ради, депутатів, з якими ми будемо разом співпрацювати, по зміненню в законодавстві, бюджетному кодексі, цю реформу не зробити», - сказав Гутцайт.
Гутцайт також розповів як українські спортсмени готуватимуться до Олімпійських Ігор в Парижі в умовах війни:
«З початку війни наші спортсмени готуються не в таких умовах, як потрібно готуватись нашої країни. Деякі дні ми бачимо як летять ракети, як бомблять наші рідні міста, як гинуть люди. Але в нас є мета і наші спортсмени сильні люди, є мета – їхати на олімпійські ігри за перемогою. Ми будемо робити все, аби зробити для наших спортсменів всі умови для підготовки і для того, щоб ми гідно представили Україну на Олімпійських Іграх», - сказав Гутцайт.

Як повідомляв Укрінформ, Вадим Гутцайт виграв вибори президента НОК України (123 голоси), випередивши Жана Беленюка (22 голоси) та Ігоря Малинського (2). Раніше 17 років НОК України очолював Сергій Бубка.
Фото: glavcom.ua