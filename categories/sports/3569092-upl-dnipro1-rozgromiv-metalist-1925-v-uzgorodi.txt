Футболісти «Дніпра-1» обіграли харківський «Металіст 1925» у поєдинку 4-го туру чемпіонату України серед команд Прем'єр-ліги (УПЛ).

Матч пройшов на стадіоні «Авангард» в Ужгороді і завершився на користь «Дніпра-1» з рахунком 3:0, передає Укрінформ.
М'ячі забили Володимир Адамюк (62-а хвилина), Артем Довбик (66) та Артем Громов (89).
У неділю, 11 вересня, також зустрінуться ковалівський «Колос» і харківський «Металіст» (15.00), київське «Динамо» і «Львів» (17.00).
Завершиться тур у понеділок, 5 вересня, матчами між полтавською «Ворсклою» та «Олександрією» (13.00), «Інгульцем» з Петрового та закарпатським «Минаєм» (15.00).
Результати попередніх ігор туру:
«Рух» (Львів) - «Зоря» (Луганськ) - 3:1
«Кривбас» (Кривий Ріг) - «Верес» (Рівне) - 0:1.
«Шахтар» (Донецьк) - «Чорноморець» (Одеса) - 2:1.
У турнірній таблиці з 10-ма очками лідирує «Шахтар», по 9 очок набрали «Дніпро-1», «Зоря» та «Верес».