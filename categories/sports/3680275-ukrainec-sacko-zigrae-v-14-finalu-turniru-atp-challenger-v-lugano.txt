Український тенісист Віталій Сачко уперше в сезоні вийшов до чвертьфіналу змагань ATP Challenger Tour із призовим фондом €73,000.

Віталій (№338 АТР) у четвер здобув перемогу у поєдинку проти Алтуга Челікбілека з Туреччини (214) - 6:4, 6:3, передає Укрінформ.
Суперники провели на корті 1 годину 21 хвилину.
Сачко стартував у Лугано з кваліфікації і виграв четвертий поєдинок поспіль. Востаннє така довга серія перемог у нього була у липні 2021 року, коли Віталій дійшов до фіналу на грунтовому «челенджері» у Перуджі (Італія).
За вихід до півфіналу український тенісист проведе матч проти ще одного представника Туреччини - Джема Ілкеля (280), якому він поступився торік у кваліфікації «челенджера» у Братиславі (Словаччина).
Фото: btu.org.