Українець здолав серба Міляна Зекича.

Перша ракетка України Олексій Крутих (АТР 177) вийшов у фінал кваліфікації грунтового турніру серії АТР 500 у Барселоні (Іспанія), передає Укрінформ.

У першому раунді відбору українець у трьох сетах виграв у Міляна Зекича (Сербія, ATP 227) – 6:4, 4:6, 6:1. Матч тривав 2 години та 15 хвилин.

Це була третя зустріч тенісистів. Рахунок 2:1 на користь Олексія.
У фінальному поєдинку кваліфікації Крутих зіграє з Уго Греньє.
Крутих утретє виступить у кваліфікації турніру ATP, але вперше – на змаганнях категорії ATP 500.
Як повідомляв Укрінформ, збірна України поступилась Чехії у матчі Кубка Біллі Джин Кінг.
Фото: btu.org.ua