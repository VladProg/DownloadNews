У штаб-квартирі Beach Soccer Worldwide (BSWW) у Барселоні сьогодні відбулося жеребкування групового етапу чоловічого та жіночого турнірів з пляжного футболу на ІІІ Європейських іграх.

Чоловіча збірна України дізналася імена суперників разом з іще сімома командами, які кваліфікувалися на престижні змагання у Польщі. Підопічні Миколи Костенка й Олександра Корнійчука потрапили до групи В разом зі збірними Швейцарії, Італії та Молдови, передає Укрінформ.
На Європейських іграх-2023 виступлять і шість жіночих команд, серед яких збірна України. Підопічні Юрія Клименка за підсумками жеребкування потрапили до групи В, де змагатимуться з командами Іспанії та Італії.
ІІІ Європейські ігри. Жеребкування турнірів із пляжного футболу:
Чоловіки
Група А: Польща, Португалія, Іспанія, Азербайджан.
Група В: Швейцарія, Італія, Україна, Молдова.
Жінки
Група А: Польща, Португалія, Чехія.
Група В: Іспанія, Італія, Україна.
Матчі з пляжного футболу під час Європейських ігрор відбудуться з 27 червня до 1 липня у місті Тарнув.
Фото: facebook.com/BeachSoccerWorldwide.