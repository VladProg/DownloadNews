У стартовому матчі групового турніру юніорського чемпіонату Європи з баскетболу (гравці до 18-ти років) дівоча збірна України програла команді Болгарії.

Поєдинок у Софії завершився на користь господарок Євробаскету-2023 з рахунком 67:54 (19:6, 13:12, 28:18, 7:18), передає Укрінформ.
Наступний матч у Дивізіоні В українки проведуть 1 липня проти збірної Швеції.
На груповому етапі Євро-2023 збірна України (U18) також зіграє проти Словаччини та Естонії.
До плей-офф вийдуть дві найкращі команди з групи, а три найкращі збірні чемпіонату Європи стануть володарями путівок до Дивізіону А.
Фото: ФБУ.