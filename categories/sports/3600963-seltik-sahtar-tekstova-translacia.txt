Онлайн-трансляція матчу п'ятого туру групового етапу Ліги чемпіонів УЄФА між футболістами шотландського «Селтіка» та донецького «Шахтаря».

«Селтік» - «Шахтар»
1:1
Основні статистичні показники матчу(«Селтік» - «Шахтар»): володіння м'ячем(53:47), удари(14:8), удари в площину воріт(5:3), кутові(8:3), фоли(6:10), жовті картки(0:4).
Матч завершено!!! «Шахтар» гарантував собі євровесну!
90+1. Якумакіс не відправив «гірників» у «нокаут». Зовсім трошки не вистачило для того, щоб вивести свою команду вперед.
90. Заміни у «Шахтаря»: Кривцов змінив на полі Судакова, а Петряк - Мудрика. Арбітр додав 3 хвилини до основного часу матчу.
89. А ось це вже схоже на кінець. Судаков шикарним пасом шукав Мудрика, але м'яч потрапив у ноги Зубкову. Потім Сашко ще й отримав жовту картку за удар по ногах.
87. Шотландці не мудрують. «Селтік» засипає Трубіна подачами.
86. О'Райлі опинився самісінький у нашому штрафному майданчику і зльоту пробив «щічкою» і дальній кут і м'яч ледь не опинився у воротах.
85. Під завісу зустрічі шотландці контролюють м'яч. «Селтік» не влаштує нічия, тому вони намагаються забити гол. Свій шанс «Шахтар» ще матиме.
84. Муй небезпечно прострілював у штрафний майданчик Михайличенко перехопив небезпечний пас.
83. Чергова заміна у складі «Селтіка»: Тернбулл змінив на полі Хатате.
81. Мудрик знайшов у штрафному Сікана, але форвард не зміг завдати акцентованого удару. Той таки Мудрик першим опинився на м'ячі, але нічого з епізоду витиснути не зміг.
80. Знову занадто вишукано, трошки безглуздо від Мудрика. Михайло в один дотик віддавав на Михайличенка, але слабкий пас легко перехопили.
79. Шотландці витиснули з боротьби біля наших воріт кутовий. Уважно, козаки. Степаненко нівроку замахнувся і вибив м'яч зі свого штрафного майданчика.
78. Тейлор пробіг все поля від прапорця до прапорця, подав у пустоту і побіг назад. Не здавайся, Лукасе, наступного разу вдасться.
77. Шотландці оточили ворота «гірників». Чим не нагода вибігти на побачення з Хартом.
76. Мудрик відпасував на Сікана і сподівався на зворотній пас під забігання з центру поля. Наш форвард не зміг впоратися з тиском шотландців.
74. Трубін на місці! О'Райлі задвав хорошого удару в правий кут, але Анатолій впевнено захистив свої ворота.
73. Бондаренко обрізався і випустив шотландців в атаку, Степаненко не зміг пвідстрахувати партнерів, але «Селтік» так нічого і не вигадав.
72. За таке футбольний фарт може й відвернутися від «Шахтаря». Граємо далі.
71. Бондаренко віддав авантюрний пас на Мудрика, той обігрався з Михайличенком і просто знищив на швидкості всіх опонентів. Михайло вийшов перед воротарем і відпасував Сікану на пусті ворота. Той мав, повинен був забивати, але навіть не влучив по воротах.
70. Вимикайте світло, це просто... Сікан..
68. Оце так момент!!! Моеда опинився в метрі від лівої стійки Трубіна і низом запустив м'яч. Михайличенко на тоненького вибив м'яч коліном. Спершу здалося, що «круглий» потрапить прямо у сітку воріт.
67. Ще один кульбіт, цього разу від Судакова. Георгій у простій ситуації послизнувся, але Матвієнко підстрахував свого партнера по команді і вибив м'яч.
65. Наш матч стає все цікавішим. Команди починають грати на зустрічних курсах. В теорії ця повинно бути на руку «гірникам».
64. Потрійна заміна у «Селтіка»: Маеда змінює на полі Хакшабановича, Муй - Фурухасі, а Форрест вийшов замість Абади.
61. Тривожно біля наших воріт! Фурухасі після хорошої комбінації на швидкості опинився перед Трубіном, але пробив прямо у нашого кіпера.
60. Тут тільки б не самовпевненість. Мудрик у простому епізоді подарував м'яч шотландцям, але ми нарешті побачили Степаненка. Наш опорник перекусив атакувальні потуги суперника.
59. Відчувається, що «гірники» відчули впевненість у власних діях. Мудрик танцює з м'ячем і часто пропонує себе. «Шахтар» тримає м'яч.
58. П'ята результативна дія для Михайла(обережно, позаду гепард!) у цій Лізі чемпіонів(3+2). «Арсеналу», «Ювентусу» і КО приготуватися!
57. Фантастика!!! Плюс п'ять мільйонів до цінника Мудрика!!! Михайло вийшов на оперативний простір у контратаці, змістився з центру поля і завдав гарматного удару під поперечку. Виймай, Джо! 1:1.
56. Перша заміна у «Шахтаря»: Сікан вийшов на поле замість Траоре!!!
55. У наших рядях «поповнення»... Степаненко зрізав суперника в центрі поля і отримав справедливий гірчичник.
54. Мудрик лежить на газоні після зіткнення із суперником. На щастя, Михайло підвівся на ноги.
53. Ось він, наш Михайло Мудрик. Вінгер протягнув м'яч по центру поля і відпасував на Траоре. Лассіна намагався пробити, але вдалося покотити на Зубкова. Олександр дістав м'яч, але пробив у зовнішній бік воріт.
52. Валідольно від Бондара! Наш захисник підсковзнувся у власному штрафному майданчику і ледь не дозволив шотландцям вийти на самотнього Трубіна, але вдалося вибити м'яч.
50. Відчувається, що Судаков грає роль диригента атак «гірників». У позиційній грі Георгій - це база!
49. «Гірники» загралися попереду і Якумакіс опинився у вільній зоні. Бондар одразу ж поклав супротивника на газон і отримав жовту картку!
48. Відчувається, що «Шахтар» намагається зустрічати шотландців набагато вище. Поки «Селтік» виходить з оборони, як у себе вдома(що не дивно!)
46. «Шахтарю» важливо йти вперед і відіграватися. У паралельному матчі(далі СПОЙЛЕР) «Лейпциг» перемагає «Реал» (2:1).
45. «Селтік» одразу понісся вперед, але «гірники» дисципліновано відіграють в обороні.
Другий тайм розпочався!!!
Основні статистичні показники першого тайму(«Селтік» - «Шахтар»): володіння м'ячем(50:50), удари(9:5), удари в площину воріт(3:3), фоли(2:5), жовті картки(0:1).

Перерва!!!
45. Удар О'Райлі став крапкою у першому таймі. Вище воріт!
43. Гол у роздягальню був би прекрасним розвитком подій, але нам головне не отримати у ворота ще один «круглий».
42. Тейлор опинився біля воріт суперника і банально, очікувано прострілив на Траоре. Нашого форварда нахабно «з'їли».
41. Небезпечно! Мудрик відірвався на побачення з Хартом, але не зміг переграти англійського кіпера. Потім м'яч підхопив Бондаренко, але м'яч у ньго відібрали.
39. «Селтік» залив бетоном центр поля. Пас Бондаренка перехопили і шотландці одразу вибігли в атаку
38. Оце вже дзвіночок! Якумакіс з метрів 25-и завдав щільного удару в кут, але Трубін потягнув м'яч. Знову просідає опорна зона.
37. О'Райлі опинився на підступах до штрафного майданчику «Шахтаря» і намагався перекинути Трубіна. Наш кіпер спокійно забрав м'яч до рук.
36. Гравець шотландців намагався діагональним пасом розрізати захист «гірників», але знайшов лише Трубіна.
35. Ще одна небезпечна подача, яку перехопив Тейлор. Кутовий для шотландців.
34. Зараз варто не просісти і вистояти психологічно після такого «нокдауну».
33. Гооооооол! Якумакіс після прострілу з флангу і метушні у штрафному майданчику «гірників» пробив точно в правий кут Трубіна. 1:0.
32. Мудрик інколи дозволяє собі зайвого і намагається зіграти красиво там, де потрібно грати просто.
30. Добрий вечір, Миколо. Матвієнка обікрали і він вимушено завалив суперника біля штрафного майданчика. Перша жовта картка для українців.
29. Зубков обікрав суперника в центрі поля і відпасував на Траоре. Той міг бігти далі, але вирішив пробити. Вийшло, м'яко кажучи, так собі. М'яч покотився по газону прямо в ноги Харту.
27. Відчувається, що шотландці грають вдванадцятьох. Щойно м'яч опиняється у «гірників», трибуни несамовито свистять.
25. Траоре плече в плече з'їв захисника шотландців, але інший зміг-таки відібрати м'яч у нашого форварда.
24. Райлі з кута штрафного небезпечно крутив в дальню дев'ятку, але перемудрив.
23. «Шахтар» поки нервує на всіх ділянках полю. Нападники ще знайдуть своє щастя, а захисникам варто бути обережнішими
22. Степаненко банально виніс м'яч, але шотландці підхопили. Після подачі пробити вдалося Якумакісу, але м'яч пройшов повз ворота.
20. Бондаренко подумав, що він Бускетс, і намагався розвернутися в центрі поля, але його обікрали. Працювати тобі ще варто, хлопче!
19. Мудрик навісив з кутового і знайшов Траоре, але Лассіні не вдалося пробити акцентовано. Поки що...
18. Мудрик у фірмовому стилі навісив на дальню стійку, але Зубкову трошки не вистачило до м'яча.
17. Бондаренко і Траоре вдало зіграли головою і «Шахтар» заволодів м'ячем після виносу Трубіна.
15. Михайличенко зльоту намагався поцілити у ворота суперників, але удар заблокували.
14. Судаков опинився на оперативному просторі біля воріт Харта і мав змогу віддати Траоре та Мудрику. Півзахисник намагався знайти передачею Михайла, але захисники шотландців діяли надійно.
13. Юранович небезпечно навішував з правого флангу, але його партнер по команді не дістався до м'яча.
12. «Шахтар» намагається заспокоїти гру: Матвієнко, Бондар і Трубін перекочують м'яч біля власних воріт.
10. Знову метушня у нашому штрафному майданчику. Матвієнко не зміг перехопити простріл шотландців з першого разу, але захисники ліквідували загрозу. Після цього Мудрик намагався організувати контратаку, але шотландці грають вкрай щільно в захисті.
9. «Гірники» намагаються будувати позиційні атаки лівим фланом через Михайличенка, Судакова і Мудрика. Наш вінгер повертається назад, щоб організувати комбінаційну гру.
8. Перший удар «Селтіка» завдав Якумакіс. Українці провалилися в опорній зоні(привіт Степаненку), але, на щастя, гравець «Селтіка» пробив вище воріт.
6. Весь «Шахтар» захищається на своїй половині поля. На щастя, не цурається захисної роботи і Лассіна Траоре.
5. Чергова помилка наших захисників. Бондар «знайшов» пасом суперника, але успіх шотландці не розвинули
4. Вінгер «Селтіка» прорвався лівим флангом і подав прямісінько на трибуни.
3. Перший стандарт шотландців. Хакшабанович не перебив першого ж «гірника».
2. «Селтік» контролює м'яч. Відчувається, що «гірники» гратимуть другим номером. Очікувано.
1. Тейлор на самому початку матчу заплутався під час роботи з м'ячем, але Степаненко одразу підчистив за партнером по команді. Трибуни шалено підтримують господарів поля.
Матч розпочався!!!
21:57. Команди уже вийшли на поле, атмосфера на арені максимально наелектризована. Лунає гімн Її величності Ліги чемпіонів!
21:40. Тим часом «гірники» вийшли на розминку перед матчем.


Готові до битви 👊 Віддайте всі сили на полі, хлопці!#СелтікШахтар | #Shakhtar #UCL pic.twitter.com/em7mWAgOwA
— ⚒FC SHAKHTAR DONETSK (@FCShakhtar) October 25, 2022

21:35. Нагадаємо, що сьогодні молодіжний склад «Шахтаря» переміг одноліток із «Селтіка» (1:0) і гарантував собі місце у плей-оф молодіжної ліги УЄФА. Гарний приклад від молоді для дорослої команди!
21:30. Залишилося півгодини до матчу! «Гірникам» сьогодні потрібна лише перемога.
21:20. Сьогодні варто очікувати шаленої підтримки господарів на цьому стадіоні. Шотландські вболівальники вміють гнати своїх кумирів вперед. Гляньте, наскільки ж красива арена у Глазго!

21:15. Стартова одинадцятка шотландського «Селтіка»: Харт - Юранович, Картен - Вікерс, Єнц, Тейлор - О'Райлі, Хатате, Абада, Хакшабанович, Якумакіс - Фурухасі.


📋 #CelticFC Team News! 🟢

Here's how the Celts line up tonight 🔢
#UCL | #CelticShakhtar | #COYBIG🍀 pic.twitter.com/Es9voXNaEj
— Celtic Football Club (@CelticFC) October 25, 2022

21:10. До вашої уваги стартовий склад «Шахтаря»: Трубін - Михайличенко, Матвієнко, Бондар, Тейлор - Степаненко, Судаков, Бондаренко - Мудрик, Траоре, Зубков.


🧡 Склад «Шахтаря» на матч із «Селтіком» у @ChampionsLeague ⭐️

⚒ #Shakhtar ⏰ 22:00 📺 MEGOGO#СелтікШахтар | #UCL pic.twitter.com/jiNOAZDp9u
— ⚒FC SHAKHTAR DONETSK (@FCShakhtar) October 25, 2022

21:00. «Гірники» вже прибули на стадіон!


Михайло Мудрик

Ігор Йовичевич




20:30. До вашої уваги кадри з тренування «гірників» у Глазго напередодні сьогоднішнього матчу.


👊🏻 Останні приготування до битви Ліги чемпіонів! ⭐️

Дивіться, як минуло тренування «Шахтаря» в Глазго напередодні зустрічі із «Селтіком».#Shakhtar #UCL #СелтікШахтар pic.twitter.com/tWHPZP698I
— ⚒FC SHAKHTAR DONETSK (@FCShakhtar) October 24, 2022

20:25. За всю історію «Шахтар» і «Селтік» зустрічалися 5 разів. По 2 рази перемогу святкувала кожна з команд. Ще один матч(попередній) завершився внічию. Різниця м'ячів - 7:4 на користь «гірників».
20:15. Команди зіграють у Глазго, на стадіоні «Гемпден Парк». Цю арену можна назвати фартовою для українців, адже саме тут збірна України перемогла Швецію(2:1) і вперше вийшла до чвертьфіналу Євро. Поряд з тим, саме на «Гемпден Парк» «синьо-жовті» поступилися Шотландії(3:0). Сподіватимемося, що сьогодні спортивний фарт буде на боці «гірників».


✨ Вечір Ліги чемпіонів на вражаючому стадіоні «Селтік Парк» ⭐️

👌 Усе готово до матчу #СелтікШахтар.#Shakhtar | #UCL pic.twitter.com/dx7zKHeeTT
— ⚒FC SHAKHTAR DONETSK (@FCShakhtar) October 25, 2022

20:10. Добрий вечір, друзі, сьогодні «Шахтар» зіграє із «Селтіком» в 5-му турі Ліги чемпіонів, і ми разом з вами слідкуватимемо за найцікавішим у цьому матчі! Наша редакція підготувала для вас прев'ю до поєдинку: 4 аргументи, чому матч проти шотландців є одним з найважливіших у цьогорічній єврокубковій кампанії «гірників».


⭐️ День матчу Ліги чемпіонів! 🤩

⚽️ #СелтікШахтар
🏆 @ChampionsLeague , груповий етап, 5-й тур
⏰ 22:00
📍 «Селтік Парк», Глазго
📺 MEGOGO

⚒ #Shakhtar | #UCL pic.twitter.com/DjxwLwKGbw
— ⚒FC SHAKHTAR DONETSK (@FCShakhtar) October 25, 2022

25 жовтня 2022 року. Глазго (Шотландія), стадіон «Селтік Парк». Початок о 22.00. Температура +12С.
Стартові склади:
«Селтік» - Харт, Юранович, Картен - Вікерс, Єнц, Тейлор, О'Райлі, Хатате, Абада, Хакшабанович, Якумакіс, Фурухасі.
Запасні: Абільдгорд, Бейн, Бернабеї, Зігріст, Маеда, Маккарті, Муй, Ралстон, Тернбулл, Форрест.
Головний тренер - Ангелос Постекоглу (Австралія).
«Шахтар» - Трубін, Тейлор, Бондар, Матвієнко, Михайліченко, Степаненко, Судаков, Бондаренко, Зубков, Мудрик, Траоре.
Запасні: Шевченко, Пятов, Кривцов, Конопля, Козік, Тотовицький, Криськів, Джурасек, Топалов, Петряк, Сікан.
Головний тренер - Ігор Йовичевич (Хорватія).
Арбітр - Сердар Гезюбююк (Нідерланди).
В іншому поєдинку квартету F німецький «Лейпциг» зійдеться з чемпіоном Іспанії мадридським «Реалом», який достроково забезпечив путівку до 1/8 фіналу.
Турнірна таблиця: «Реал» - 10 очок, «Лейпциг» - 6, «Шахтар» - 5, «Селтік» - 1.

У заключному, шостому турі 2 листопада зіграють «Реал» - «Селтік», «Шахтар» - «Лейпциг».
Нагадаємо, у плей-офф Ліги чемпіонів вийдуть перші два клуби групи, третя команда продовжить виступ у Лізі Європи УЄФА.
Фото: ФК «Шахтар» (Донецьк).