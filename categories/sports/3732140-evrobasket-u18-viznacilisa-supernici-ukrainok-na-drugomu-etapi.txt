Жіноча збірна України U18 посіла четверте місце на першому груповому етапі Євробаскету в Дивізіоні В, одержавши дві перемоги в чотирьох матчах.

Команда Інни Кочубей не пробилася до плей-офф, куди потрапляють дві кращі команди з групи і припинила боротьбу за вихід до Дивізіону А. Тепер українки виступатимуть у турнірі за 9-19-те місця, передає Укрінформ.
На другому етапі Євробаскетту команди нашої групи D (Україна, Естонія та Швеція) утворять групу F разом зі збірними групи C (Австрія та Румунія).
Будуть враховані матчі між суперницями по групі на першому етапі. Таким чином, другий етап Україна розпочне лідером групи з двома перемогами у двох матчах.
Наступні матчі українських юніорок:
Четвер, 6 липня. Австрія - Україна
Субота, 8 липня. Україна - Румунія.
За регламентом, команда, що посяде перше місце у групі F зіграє за 9-10-те місця, друга команда групи - за 11-12-те місця, третя – за 13-14-те тощо.
Фото: fbu.ua.