Сьогодні, 24 листопада, завершується 1-й тур групового етапу XXII чемпіонату світу з футболу-2022 у Катарі.

О 12.00 програму ігрового дня відкриє матч між збірними Швейцарії та Камеруну. Гра пройде на стадіоні «Ель-Джануб» у місті Ель-Вакра, передає Укрінформ.
О 15.00 в Ер-Раяні на стадіоні «Едьюкейшн Сіті» розпочнеться поєдинок між збірними Уругваю та Республіки Корея.
О 18.00 «Стедіум 974» у Досі прийме матч між Португалією та Ганою.
Завершиться день зустріччю на стадіоні «Лусаїл Айконік» у Лусаїлі між Бразилією та Сербією. Початок гри - о 21.00.
Кубок світу розігрують 32 національні команди. Загалом відбудуться 64 матчі. Титул захищає Франція.
ЧС-2022 триватиме до 18 грудня.
Фото: edition.cnn.com.