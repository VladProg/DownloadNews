Українсько-іспанський дует Олексій Крутих - Оріол Рока Баталья став переможцем турніру Асоціації тенісистів професіоналів (АТР) серії Challenger - Copa Faulcombridge - у Валенсії (Іспанія) із призовим фондом у $67,96 тис.

У фіналі парного розряду Крутих та Баталья обіграли посіяних під 2-м номером сербів Івана та Матея Сабанових - 6:3, 7:6 (7:3), передає Укрінформ.
Крутих оформив свій другий парний титул на «челенджерах».
27 листопада перша «ракетка» України Крутих зустрінеться із французом Люкою ван Ашем у вирішальному матчі одиночного розряду Copa Faulcombridge.
Фото: Copa Faulcombridge.