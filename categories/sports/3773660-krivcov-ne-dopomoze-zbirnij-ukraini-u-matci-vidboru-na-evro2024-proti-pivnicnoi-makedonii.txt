Сергій Кривцов травмувався.

Про це на передматчевій пресконференції повідомив головний тренер національної команди Сергій Ребров, передає Укрінформ.
«Що стосується складу, то, на жаль, Сергій Кривцов отримав пошкодження. Він його отримав ще в Америці. На жаль, в цій грі він не братиме участь.
З іншого боку, Денис Попов повертається до загальної групи. Він сьогодні буде тренуватися. Решта гравців - всі готові до завтрашньої зустрічі», - сказав Ребров.
Матч між Україною та Північною Македонією пройде завтра, 14 жовтня у Чехії, початок гри – о 16:00 за Києвом.
Як повідомляв Укрінформ, збірна України з сімома очками після п’яти матчів посідає третє місце групи С у кваліфікації до Євро-2024.
Фото: dynamomania.com