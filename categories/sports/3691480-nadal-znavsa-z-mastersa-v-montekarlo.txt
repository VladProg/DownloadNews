Іспанець не грає з січня.

22-разовий чемпіон «Великих шоломів» Рафаель Надаль пропустить «Мастерс» у Монте-Карло, про це іспанець повідомив у своєму Твіттері, передає Укрінформ.

«Я ще не готовий змагатися на найвищому рівні і змушений пропустити один із найважливіших турнірів у моїй кар'єрі. Я продовжую готуватися, сподіваючись скоро повернутися до змагань», – написав Надаль.
«Мастерс» у Монте-Карло стартує 9 квітня. Надаль – 11-разовий чемпіон цього турніру.

Як повідомляв Укрінформ, Надаль не грає на турнірах з Australian Open через травму стегна.
Фото: Getty Image