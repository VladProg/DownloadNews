Другу нагороду отримала талановита українська біатлоністка Олександра Меркушина у фіналі з визначення переможців премії Петра Нуровського «Найкращий юний спортсмен Європи»-2023 .

Перше місце експертне журі віддало хокеїстці зі Словаччини Нелі Лопушановій, яку вихнали найкращою гравчинею чемпіонату світу U18, передає Укрінформ.
Національний олімпійський комітет України нинішнього року двічі відзначав досягнення Олександри званням «Найкраща юна спортсменка місяця» та номінував її на премію Петра Нуровського. Тепер майстерність та професіоналізм Меркушиної оцінила європейська спортивна спільнота.
Олександра Меркушина 2023 року виборола золоту медаль у спринтерській гонці на 6 км та «бронзу» в індивідуальній гонці на 10 км на зимовому ЄЮОФ-2023 року в Італії, та здобула ще дві бронзові нагороди юніорського чемпіонату світу у Казахстані.
Додамо, що премія Петра Нуровського вручається юним європейським атлетам, які досягли визначних результатів упродовж поточного року та стали уособленням олімпійських цінностей як у своєму виді спорту, так і поза змагальними аренами.
Фото: biathlon.com.ua/Pavlo Zarovetskyi.