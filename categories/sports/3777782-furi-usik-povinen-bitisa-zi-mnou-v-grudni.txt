Тайсон Ф’юрі назвав дату його поєдинку з Олександром Усиком.

Чемпіон WBC у надважкій вазі Тайсон Ф’юрі (33-0-1, 24 КО) очікує, що бій з володарем титулів WBA, WBO, IBO та IBF Олександром Усиком (21-0, 14 КО) пройде 23 грудня, про це він повідомив в інтерв’ю Sky Sports, передає Укрінформ.
«Усик – сосиска. Я очікую, що бій відбудеться в грудні. Так мені сказали, тому у мене точно немає причин не вірити.
Усик повинен битися зі мною в грудні, у нього немає вибору. Він підписав контракт, тому якщо він цього не зробить, він порушить контракт і на нього подадуть до суду. Тому у нього насправді немає вибору», - сказав Ф’юрі.

Ф’юрі проведе бій з Нганну 28 жовтня, Усик планує бути в рингсайді.
Фото: Getty Images