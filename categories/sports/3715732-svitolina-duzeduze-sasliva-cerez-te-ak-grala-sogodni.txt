Українка здобула перемогу над італійкою Мартіною Тревісан (№24 WTA).

Еліна Світоліна прокоментувала свою перемогу у першому раунді основної сітки «Ролан Гаррос», передає Укрінформ.
«Спершу дуже хочу подякувати за те, що прийшли та підтримали мене. Як ви знаєте, для мене дуже особливо здобути першу перемогу на «Гренд Слемі» саме тут, на «Ролан Гаррос». У мене є чудові спогади про виступи тут, перед чудовими людьми, вболівальниками. Я дуже-дуже щаслива через те, як грала сьогодні», – сказала Світоліна.

У другому колі Еліна зіграє з австралійкою Сторм Хантер (Сандрес).
Фото: Getty Images