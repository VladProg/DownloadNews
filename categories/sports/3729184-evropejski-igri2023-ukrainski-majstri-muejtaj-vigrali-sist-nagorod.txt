Майстерність, бажання та воля до перемоги» - формула успіху збірної України таїландського боксу муей-тай на ІІІ Європейських іграх.

Загалом наші майстри здобули у Польщі шість нагород, передає Укрінформ.
В активі наших представників у цьому виді спорту три золоті, одна срібна і дві бронзові медалі.
Чемпіонами стали Ігор Любченко (вагова категорія до 67 кг), Олександр Єфіменко (до 71 кг) та Олег Приймачов (до 91 кг), «срібло» виборов Єгор Скуріхін (до 81 кг), «бронза» в активі Владислава Микитася (до 60 кг) та Анастасії Михайленко (до 51 кг).
«Майстерність, бажання та воля до перемоги стали запорукою успіху на Євроіграх. Для себе у тайському боксі я виграв все, що можна було. Тож моя перемога - для моєї країни, моїх вболівальників, моїх рідних, і, звичайно, Збройних сил України, хлопців, які нині на передовій. Вони - справжні герої!» - сказав золотий медаліст Ігор-2023 Олег Приймачов.
Фото: facebook.com/olympicua.