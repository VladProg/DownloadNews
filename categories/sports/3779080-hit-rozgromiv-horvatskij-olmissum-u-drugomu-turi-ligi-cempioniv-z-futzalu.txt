Футзалісти київського клубу ХІТ здобули першу перемогу у груповому турнірі Ліги чемпіонів і достроково вийшли до наступного раунду змагань.

Після стартової нічиєї з португальським «Спортингом» (2:2) українці на арені «Рибняк» в Оміші (Хорватія) переграли місцевиий «Олміссум» - 4:1 (0:1), передає Укрінформ.
Перемогу «синьо-жовтим» після перерви принесли дублі Олександра Педяша та Олександра Сухова.
В іншому поєдинку квартету 1 «Спортинг» з рахунком 6:1 розгромив «Аят Рудний» з Казахстану, з яким ХІТ зійдеться 28 жовтня.
Турнірне становище: «Спортинг» - 4 очки, ХІТ - 4, «Олміссум» - 3, «Аят Рудний» - 0.
Три кращі команди групи вийдуть у наступний раунд змагань.
Фото: ХІТ.