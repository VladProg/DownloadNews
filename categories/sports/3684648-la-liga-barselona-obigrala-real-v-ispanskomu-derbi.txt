Футболісти «Барселони» вирвали перемогу над мадридським «Реалом» у 26-му турі елітного дивізіону чемпіонату Іспанії.

Поєдинок, за яким на власні очі спостерігали майже 96 тисяч глядачів «Камп Ноу» у Барселоні, завершився на користь господалів з рахунком 2:1, передає Укрінформ.
Автогол свого захисника Рональда Араухо на 9-й хвилині каталонці виправили влучними ударами Серхі Роберто (45) та Франка Кессьє (90+2).
«Барселона» набрала 68 очок і продовжує лідирувати у турнірній таблиці Ла Ліги. Другим йде «Реал» (56), третім - «Атлетико» (51).
У наступному турі «Барселону» прийматиме «Ельче», «Реал» зіграє вдома з «Вальядолідом», «Атлетико» - з «Бетісом».
Фото: AFP.