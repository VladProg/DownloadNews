На етапі Кубка світу з фехтування у бельгійському місті Сінт-Ніклас особисті нагороди розіграли шаблістки.

Як повідомляє Національна федерація фехтування України (НФФУ), найкращий результат серед п’ятьох представниць України показала олімпійська чемпіонка Ольга Харлан, яка увійшла до Топ-16, передає Укрінформ.
Після перемог над іспанкою Паолі Монтойя (15:5) та чинною чемпіонкою світу в команді Лізою Пустайгорщини (15:9) Харлан в 1/8 фіналу поступилася угорці Анні Мартон. Долю поєдинку вирішив один удар. Загорілися обидві лампи, але суддя трактував останню фразу на користь суперниці (14:15).
До Топ-32, показавши свій найкращий результат в сезоні, увійшла Олена Кравацька. Віцечемпіонка Олімпіади-2016 в команді, яка виграла перший поєдинок проти японки Сері Озакі (15:13), але в 1/16 програла майбутній переможниці турніру француженці Сарі Бальзер (11:15).
Аліну Комащук, яка на шляху до таблиці 64, змусила скласти зброю подругу по команді Юлію Бакастову (15:11), зупинила у першому поєдинку основної сітки чемпіонка Кубка світу у Ташкенті і Гран-прі у Тунісі цього сезону Деспіна Георгіаду з Греції (10:15).
На п'єдестал змагань у Сінт-Нікласі, окрім володарки «золота» Сари Бальзер, також піднялися китаянка Шао Яци («срібло»), Теодора Гунтура із Греція та італійка Росселла Грегоріо (обидві - «бронза»).
Фото: Getty Images.