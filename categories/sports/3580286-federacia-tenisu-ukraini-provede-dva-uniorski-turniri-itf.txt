У перші тижні листопада Федерація тенісу України проведе два юніорські турніри ITF для гравців до 18-ти років.

Змагання ITF World Tennis Tour Juniors, які відбудуться в польському місті Лешно, будуть присвячені всім жертвам війни рф проти України, передає Укрінформ.
Таке стало можливим завдяки тривалій серії переговорів з Міжнародною федерацією тенісу, яка дала добро на проведення турнірів за квотою ФТУ у країнах-сусідах, та співпраці з Польським тенісним союзом. Українські гравці отримають усі основні привілеї статусу домашнього турніру - насамперед вони будуть основними претендентами на wild card.
Турніри мають символічні назви Bucha Cup та Mariupol Cup. Тенісисти з росії та білорусі не будуть допущені до участі.
Федерація тенісу України продовжить роботу з організації інших міжнародних змагань за квотою у країнах-партнерах.
Фото: facebook.com/UkrainianTennisFederation.