У Лондоні (Велика Британія) триває Вімблдонський турнір - третій у сезоні із серії Grand Slam.

Посіяний під 7-м номером у змішаному розряді хорватсько-український дует Мате Павич - Людмила Кіченок у чвертьфіналі зустрінеться із французько-казахстанським тандемом Ніколя Маю - Анна Даніліна, який у трьох сетах обіграв італійсько-російську пару Андреа Вавассорі - Людмила Самсонова - 7:6 (7:4), 4:6, 7:6 (10:8), передає Укрінформ.
Як повідомлялося, Павич та Кіченок у другому колі змагань здобули вольову перемогу над хорватом Ніколою Мектичем та американкою Бернардою Пера - 6:7 (5:7), 7:6 (7:4), 7:6 (11:9).
Вімблдонський турнір триватиме до 16 липня.
Фото: btu.org.ua.