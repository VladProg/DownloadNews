Американський гравець баскетбольного клубу «Черкаські Мавпи Деметріус Лейк розповів про свої емоції від дебюту в українській Суперлізі.

Вже у своїй першій грі американець встановив рекорд результативності сезону, набравши 29 очок, а його команда здобула першу перемогу в чемпіонаті України, передає Укрінформ.
«Партнери зробили все, щоб я відчував себе комфортно. Тренер також допоміг, дав мені багато ігрового часу. Ми добре рухали м’яч, грали командно. Це був хороший матч, але попереду в нас ще багато роботи на тренуваннях. Мені все подобається в Україні. Я приїхав сюди працювати та допомагати команді перемагати, грати в якісний баскетбол. Я підтримую українців. Тут чудові люди, які мене тепло прийняли», - сказав Деметріус.
«Черкаські Мавпи» перемогли команду «Прикарпаття-Говерла» з Івано-Франківська - 81:70.
Фото: fbu.ua.