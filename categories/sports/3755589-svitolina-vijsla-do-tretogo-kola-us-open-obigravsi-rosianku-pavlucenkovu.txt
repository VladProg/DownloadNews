Перша «ракетка» України Еліна Світоліна подолала друге коло заключного у сезоні, четвертого турніру серії Grand Slam - Відкритого чемпіонат США з тенісу (US Open).

У матчі за вихід до третього раунду змагань посіяна під 26-м номером Світоліна за майже 3 години здобула вольову перемогу над росіянкою Анастасією Павлюченковою - 5:7, 6:4, 6:4, передає Укрінформ.
Путівку до 1/8 фіналу Світоліна розіграє з переможницею протистояння румунки Патріції Марії Тіз із третьою «ракеткою» світу американкою Джессікою Пегулою.
Відкритий чемпіонат США з тенісу триватиме до 10 вересня.
Фото: Getty Images.