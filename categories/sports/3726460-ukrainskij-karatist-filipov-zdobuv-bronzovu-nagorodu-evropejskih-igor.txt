Український спортсмен Нікіта Філіпов став бронзовим призером Європейських ігор у карате.

У півфінальному поєдинку Філіпов поступився Христосу-Стефаносу Ксеносу (0:1) з Греції, передає Укрінформ.
У ваговій категорії 60 кг він здолав представників Ізраїля (1:0), Італії (2:1), мав нічию з німцем (0:0).
21-річний Філіпов став бронзовим медалістом разом з італійцем Анджело Крешенцо, якого переміг раніше.
Для збірної України медаль Філіпова стала четвертою на Європейських іграх. Раніше два «золота» в скарбничку національної команди принесли пари каноїстів Лузан-Терета і Кухарик-Трунов, «бронза» зі стрільби на рахунку Олени Костевич.
Європейські ігри триватимуть до 2 липня.
Фото: Карате клуб "Чемпіон"