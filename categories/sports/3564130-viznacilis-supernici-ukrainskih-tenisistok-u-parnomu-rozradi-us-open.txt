У Нью-Йорку триває заключний, четвертий сезонний тенісний турнір серії Grand Slam Відкритий чемпіонат США (US Open).

За підсумками шостого ігрового дня визначилися пари 1/8 фіналу жіночого парного розряду, передає Укрінформ.
У понеділок, 5 вересня, посіяні під 4-м номером українка Людмила Кіченок та Олена Остапенко з Латвії розіграють путівку до чвертьфіналу змагань з француженками Каролін Гарсією та Крістіною Младенович (14), а 11-й номер «посіву» украинсько-китайський дуэт Марта Костюк - Чжан Шуай зійдеться з американсько-нідерландським тандемом Дезір Кравчик - Демі Схюрс (6).
Відкритий чемпіонат США триватиме до 12 вересня.
Фото: AP Images.