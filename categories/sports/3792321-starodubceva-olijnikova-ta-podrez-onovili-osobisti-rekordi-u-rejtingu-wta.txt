Чотверо українських тенісисток зберігають свої позиції у ТОП-40 світового рейтингу.

Еліна Світоліна залишається 25-ю, Ангеліна Калініна - 27-ю, Леся Цуренко -31-ю, Марта Костюк - 39-ю, передає Укрінформ.
На одну сходинку опустилася Даяна Ястремська - 106-те місце, одразу 14 позицій втратила Катерина Байндль (125-й рядок).
Особисті рекорди у рейтингу WTA оновили українки Юлія Стародубцева - 151-е місце (+1), Олександра Олійникова - 388-те (+7) та Вероніка Подрез - 504-те (+3).
У парному світовому рейтингу Марта Костюк залишається першою «ракеткою» України, посідаючи 28-е місце. Людмила Кіченок залишилася на 35-й позиції, а Надія Кіченок посідає 53-тє місце.
На фото: Юлія Стародубцева/ITF.