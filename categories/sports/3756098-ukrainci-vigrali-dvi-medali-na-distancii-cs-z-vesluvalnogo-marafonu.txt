Україна має подвійний п'єдестал на чемпіонаті світу з веслувального марафону, що триває у Данії.

На короткій дистанції (3,4 км) в каное-одиночці Людмила Бабак здобула срібну нагороду, а Олена Циганкова - бронзову, передає Укрінформ.
Людмилі Бабак, нашій семиразовій чемпіонці світу з веслувального марафону, цього разу до «золота» не вистачило 27,13 секунди.
«Золото» виграла Жофія Кішбан з Угорщини.
Світова першість триватиме до 3 вересня.
Фото: facebook.com/minmolodsport.