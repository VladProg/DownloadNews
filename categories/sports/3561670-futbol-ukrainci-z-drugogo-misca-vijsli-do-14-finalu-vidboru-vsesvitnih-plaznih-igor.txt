Збірна України з пляжного футболу з другого місця вийшла до чвертьфіналу європейського відбору Всесвітніх пляжних ігор 2023 року.


У першому матчі в Катанії (Італія) підопічні Миколи Костенка перемогли Азербайджан (5:4) і забезпечили собі участь у чвертьфіналі. Сьогодні ж у матчі за перше місце у групі С наша команда поступилася Швейцарії - 3:7, передає Укрінформ.
Турнірне становище у групі С: Швейцарія - 6 очок, Україна - 3, Азербайджан - 0.
Суперник «синьо-жовтих» в 1/4 фіналу визначиться пізніше. Чвертьфінальні поєдинки заплановані на п'ятницю, 2 вересня.
Як повідомлялося, путівки на Всесвітні пляжні ігри отримають п'ять кращих команд турніру. Загалом у боротьбу вступили 13 збірних, які розподілені на чотири групи.
Фото: beachsoccer.org.ua.