Золоті нагороди Суперліги України з волейболу сезону 2022/23 розігрують у Чернівцях «Прометей» з Дніпра та «Епіцентр-Подоляни» з міста Городок Хмельницької області.

У третьому матчі серії до трьох перемог «Прометей» обіграв «Епіцентр-Подоляни» на тай-брейку - 3:2 (25:18, 19:25, 25:21, 19:25, 15:10).
Перший поєдинок завершився на користь чинного чемпіона країни (3:1), а у другому матчі «Прометей» взяв реванш (3:2).
Наступний матч фінальної серії Суперліги відбудеться 23 квітня, початок о 13.00.
Нагадаємо, бронзовим призером національної першості стала ВСК «Юридична академiя» з Харкова, яка у серії за 3-тє місце взяла гору над житомирським ВК «Житичі-Полісся».
Фото: ПВЛУ.