Українець Ілля Марченко подолав перше коло відбору на турнірі Асоціації тенісистів професіоналів (АТР) серії Challenger - Peugeot Slovak Open - у Братиславі (Словаччина) із призовим фондом €67,96 тис.

За путівку у фінал кваліфікації Марченко обіграв посіяного під 11-м номером хорвата Дує Айдуковича - 6:2, 6:2, передає Укрінформ.
Тенісисти провели на корті 1 годину 15 хвилин.
Місце в основній сітці змагань Марченко розіграє зі шведом Карлом Фрібергом, який взяв гору над 5-м номером «посіву» Беньяміном Хассаном з Лівану - 7:6 (7:3), 6:1.
Турнір у Братиславі пройде до 13 листопада.
Фото: btu.org.ua.