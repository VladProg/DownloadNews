«Бронзу» завоював ще один українець – Антон Дукач.

Український спортсмен Андрій Мандзій завоював срібну нагороду на етапі Кубка націй з санного спорту, що відбувся у латвійській Сігулді, передає Укрінформ.

Першим до фінішу прийшов представник Німеччини Макс Лангенхан, який показав результат 47,996 с. Мандзій відстав від нього на 0,329 секунди.
Зазначимо, що третє місце також залишилося за українцем – бронзову нагороду в Латвії виборов Антон Дукач, відставання якого від переможця склало 0,333 секунди. Він розділив третю позицію зі шведом Сванте Кохалою.

Як повідомляв Укрінформ, у грудні на етапі Кубка світу в Інсбруку (Австрія) Мандзій фінішував 10-м. Дукач завершив етап 17-м. При цьому результат Мандзія – найкращий за останні 13 років в історії України на етапах Кубка світу у санному спорті.
Фото: noc-ukr.org