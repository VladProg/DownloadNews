На чемпіонаті світу-2023 з хокею в Тампере (Фінляндія) та Ризі (Латвія) тривають заключні поєдинки групової стадії розіграшу.

Передостанню путівку до плей-офф здобула збірна Німеччини, яка упевнено переграла команду Франції - 5:0 (2:0, 1:0, 2:0), передає Укрінформ.
Окрім німців до чвертіфіналу із групи А також вийшли США, Швеція та Фінляндія.
У групі В компанію Швейцарії, Чехії та Канаді в 1/4 фіналу складе Словаччина, яка сьогодні обіграла Норвегію - 4:1 (3:0, 0:1, 1:0), або Латвія, якій увечері протистоятимуть швейцарці.
Чвертьфінальні матчі пройдуть 25 травня, півфінали - 27 травня, матч за 3-тє місце і фінал - 28 травня.
Фото: Getty Images/Global Images Ukraine.