Українська тенісистка Дар’я Снігур (№157 WTA) провела матч другого кола трав’яного турніру WTA 250 в Ноттінгемі.

Снігур програла Кеті Бултер (№126 WTA) з Великої Британії - 5:7, 3:6, повідомляє Укрінформ.
Українка взяла медичний тайм-аут у другому сеті. Вона двічі зверталася до медиків через травму коліна. Матч тривав 2 години 7 хвилин.
Снігур виконала 1 подачу навиліт, припустилася 3 подвійних помилок.
Це була друга зустріч тенісисток, у попередньому матчі перемогу також здобула Кеті.
Як повідомлялося, Снігур замінила в основі Лесю Цуренко, яка знялась з турніру.
Фото: Getty Images