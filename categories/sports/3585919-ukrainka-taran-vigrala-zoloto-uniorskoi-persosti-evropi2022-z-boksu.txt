Анастасія Таран з Дніпра стала переможницею чемпіонату Європи з боксу серед юніорок, який пройшов у Монтезільвано (Італія).

Після півфінальної перемоги над Вестою Аустінате з Литви Таран у вирішальному поєдинку вагової категорії до 75 кг взяла гору над представницею Ірландії Мері МакДонах, передає Укрінформ.
За підсумками фінального бою перевагу Таран віддали чотири судді із п’яти (4:1).
Зазначимо, що днем раніше бронзовими призерками юніорського чемпіонату Європи стали українки Таїсія Покусай (46 кг) та Вікторія Щербина (понад 80 кг).
Фото: Facebook.