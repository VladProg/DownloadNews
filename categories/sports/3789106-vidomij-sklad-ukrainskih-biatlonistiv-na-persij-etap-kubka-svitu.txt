Тренерський штаб чоловічої збірної України визначив склад команди на стартові гонки нового сезону в рамках Кубка світу та Кубка IBU.


Про це повідомляє «Суспільне Спорт», передає Укрінформ.Склад чоловічої збірної України з біатлону:
Кубок світу - Антон Дудченко, Артем Прима, Богдан Цимбал, Денис Насико, Тарас Лесюк, Артем Тищенко;
Кубок ІBU - Віталій Мандзин, Руслан Ткаленко, Роман Боровик, Богдан Борковський, Дмитро Грущак.
Перший етап Кубка світу розпочнеться у суботу, 25 листопада, а стартові гонки Кубка IBU - в четвер, 30 листопада.
На першому етапі Кубка світу чоловіки проведуть п'ять гонок - змішані естафети, індивідуальну гонку, класичну естафету, спринт та переслідування. На особисті гонки Україна зможе виставити 5 біатлоністів.
Пропускає стартовий етап сезону Дмитро Підручний, який відновлюється після травми. Його повернення очікується на другий етап Кубка світу.
На фото: Антон дудченко/Getty Images.