Український бігмен і ексбаскетболіст національної збірної Ігор Зайцев став чемпіоном Тайваню в складі клубу «Фубон Брейвз».

Команда українця обіграла «Новий Тайбей Кінгз» (118:104) і оформила перемогу в фінальній серії із загальним рахунком 4:2, передає Укрінформ.
Ігор провів на майданчику 42 хвилини, набрав 12 очок, зробив 3 підбирання, 5 передач та 1 блок-шот.
Загалом нинішнього сезону Зайцев відіграв 30 матчів, у середньому проводячи на майданчику 38,5 хвилини (16,3 очка, 9,1 підбирання, 2,7 передачі).
Для українського баскетболіста перемога у чемпіонаті Тайваню стала третьою поспіль з «Фубон Брейвз» та четвертою у кар'єрі.
З 2018-го по 2020 роки Зайцев грав за «Тайвань Бір».
Фото: fbu.ua.