Баскетболісти українського «Прометея» у чвертьфіналі Єврокубка зіграють з грецьким клубом «Промітеас».

У матчі 1/8 фіналу турніру «Промітеас» на домашній Dimitris Tofalos Arena у місті Патри завдав поразки французькій команді «Бур» - 89:75 (24:13, 17:20, 20:22, 28:20), передає Укрінформ.
Поєдинок за вихід до півфіналу відбудеться 18/19 квітня.
Як повідомляв Укрінформ, «Прометей» на шляху до чвертьфіналу Єврокубка напередодні обіграв німецький клуб «Веолiа Тауерс Гамбург» (87:79).
Зазначимо, що всі претенденти на перемогу в Єврокубку просуваються вперед турнірною сіткою плей-офф, граючи з суперником лише один матч.
Фото: prometeybc.com.