21 рік тому, 13 травня 2002 року, зупинилося серце одного з найвидатніших тренерів українського та світового футболу - Валерія Васильовича Лобановського.

В останні роки жіття видатний наставник, попри на проблеми зі здоров’ям, до останнього залишався на своєму посту. 7 травня 2002 року він переніс інсульт під час матчу київського «Динамо» в Запоріжжі. За шість днів серце тренера зупинилося, передає Укрінформ.
За свою видатну кар'єру Лобановський вісім разів приводив «Динамо» до золотих нагород чемпіонату СРСР, п'ять разів - до найвищих нагород першості України, здобув із «біло-синіми» Кубок володарів кубків (1975 і 1986 роки) та Суперкубок УЄФА (1975).
У 2000-2002 роках Валерій Лобановський очолював національну збірну України і вивів команду до плей-офф кваліфікації чемпіонату світу 2002 року.
Оцінкою заслуг футбольного Метра перед європейським та світовим футболом є Рубіновий орден УЄФА та орден ФІФА «За заслуги», кавалером яких він є.
2017 року УЄФА включив Лобановського до списку 10-ти найвидатніших тренерів європейського футболу з моменту створення союзу 1954 року.
Фото: uaf.ua.