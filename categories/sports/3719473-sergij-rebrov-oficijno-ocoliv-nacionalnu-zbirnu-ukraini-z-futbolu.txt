49-річний вітчизняний фахівець Сергій Ребров став новим головним тренером національної збірної України з футболу.

Презентація наставника триває нині у київському Будинку футболу, передає Укрінформ.

Раніше на клубному рівні у якості тренера Ребров працював з київським «Динамо» (2014-2017 роки), командою «Аль-Ахлі» із Саудівської Аравії (2017-2018), угорським «Ференцварошем» (2018-2921) та клубом «Аль-Айн» з ОАЕ (2021-2023).

Більшість ігрової кар'єри Сергій Ребров провів у складі «Динамо». Грав на позиції форварда і є другим бомбардиром в історії чемпіонатів України, а також став першим гравцем, який забив в матчах національної першості сто м'ячів.
За національну збірну України форвард зіграв 75 матчів (15 голів).
Фото: Павло Кубанов