Хокейний нападник збірної України та фінського клубу «Лукко» Данило Трахт добре показав себе на першому передсезонному молодіжному турнірі серед команд U20 і підвищив шанси розпочати сезон у дорослій команді фінського клубу «Лукко».

Ця команда у новому сезоні виступить у Лізі чемпіонів, передає Укрінформ.
Під час серпневого домашнього турніру «Лукко» U20 набрав 7 очок у чотирьох матчах іа фінішував другим після «Кярпета».
20-річний уродженець Дніпра Трахт закидав шайби у переможних матчах проти ТПС (3:0, дубль) та «Ессета» (4:2, один гол), а загалом у чотирьох зустрічах набрав 5 очок (3 голи +2 результативні паси) очок.
Після турніру Данило отримав виклик до головної команди «Лукко» і вже тренується разом із досвідченими партнерами.
Фото: facebook.com/fhu.com.ua.