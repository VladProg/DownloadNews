Поєдинком між «Львовом» та рівненським «Вересом» у вівторок, 18 жовтня, розпочнеться 8-й тур чемпіонату України з футболу серед команд Прем'єр-ліги.

Стартовий свисток арбітра з Херсону Ігоря Пасхала пролунає о 13.00, передає Укрінформ.
У перший ігровий день туру також зустрінуться одеський «Чорноморець» та луганська «Зоря» (15.00), «Олександрія» та криворізький «Кривбас» (15.00).
У середу, 19 жовтня, зіграють: «Дніпро-1» - «Інгулець» (Петрове) - 13.00, «Ворскла» (Полтава) - «Рух» (Львів) - 13.00, «Металіст 1925» - «Минай» - 15.00, «Шахтар» (Донецьк) - «Колос» (Ковалівка) - 17.00.
Програму туру завершить у четвер, 20 жовтня, протистояння київського «Динамо» та харківського «Металіста» (17.00).
У турнірній таблиці УПЛ лідирує «Дніпро-1» 18 очок (після 6-ти ігор). Другим йде «Шахтар» - 16 (6), третім - «Металіст» - 13 (7).