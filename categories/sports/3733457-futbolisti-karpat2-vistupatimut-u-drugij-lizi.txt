Львівським «Карпатам-2» дозволили взяти участь у чемпіонаті України з футболу серед команд Другої ліги

Як стало відомо Sport.ua, резервісти «Карпат», як і головна команда, що змагатиметься в Першому дивізіоні, свої календарні матчі проводитимуть у Львові на стадіоні «Україна», передає Укрінформ.
За інформацією джерела, кістяк команди «Карпати-2» складатимуть юні підопічні відомого в минулому захисника «зелено-білих» Володимира Вільчинського, які останнім часом виступали в першості Львівщини. Керманич команди також розраховує й на групу гравців, які з певних причин не підійдуть «Карпатам», але на яких продовжуватиме розраховувати головний тренер головної команди Мирон Mаркевич.
Що цікаво, вже в першому турі сезону «Карпати-2» поміряються силами в львівському дербі - з «Рухом-2» - ще одним новачком Другої ліги.