У суботу розпочався 26-й тур чемпіонату України з футболу серед клубів Прем'єр-ліги.

Київські динамівці програли на власному стадіоні одеському «Чорноморцю» - 2:3, передає Укрінформ.
Голи: Владислав Ванат (53-тя хвилина) і Віталій Буяльський (55) - Віталій Єрмаков (3) та Олександр Демченко (11, 71).
«Динамо» залишилося на 4-у місці (50 очок), одесити йдуть у чемпіонаті дев'ятими (29).
Перший ігровий день продовжить поєдинок «Інгульця» з Петрового та донецького «Шахтаря» (початок о 17.00).
У неділю, 14 травня, тур продовжиться матчами харківського «Металіста» із луганською «Зорею» (13.00), «Львова» з полтавською «Ворсклою» (13.00), рівненського «Вереса» з харківським «Металістом 1925» (14.00), криворізьким «Кривбасом» зі львівським «Рухом» (15.00).
У понеділок, 15 травня, зійдуться закарпатський «Минай» та «Дніпро-1» (13.00), ковалівський «Колос» та «Олександрія» (15.00).
Становище команд у верхній частині турнірної таблиці: «Шахтар» - 60 очок (після 25-ти ігор), «Дніпро-1» - 58 (25), «Зоря» - 55 (25), «Динамо» - 50 (26), «Олександрія» - 39 (25), «Колос» - 33 (25), «Кривбас» - 32 (25), «Ворскла» - 30 (25).
Фото: fcdynamo.com.