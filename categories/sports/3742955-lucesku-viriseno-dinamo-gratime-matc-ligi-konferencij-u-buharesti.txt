Головний тренер футболістів київського «Динамо» Мірча Луческу підтвердив, що українська команда зіграє матч-відповідь кваліфікаційного раунду Ліги конференцій у Бухаресті.

Про це наставник динамівців заявив у коментарі румунським ЗМІ, передає Укрінформ.
«Вирішили. Ми граємо на арені «Джулешті» в Бухаресті», - сказав Мірча Луческу.
Нагадаємо, у третьому відбірковому раунді Ліги конференцій «Динамо» зустрінеться з переможцем пари «Арарат» (Єреван, Вірменія) - «Аріс» (Салоніки, Греція).
Перший поєдинок у Вірменії завершився з рахунком 1:1, а матч-відповідь відбудеться 3 серпня.
Фото: fcdynamo.com.