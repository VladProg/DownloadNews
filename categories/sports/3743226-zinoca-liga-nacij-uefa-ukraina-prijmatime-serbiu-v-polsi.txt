Жіноча збірна України з футболу 22 вересня проведе стартовий поєдинок у першому в історії розіграші Ліги націй УЄФА.

Як інформує офіційний сайт Української асоціації футболу (УАФ), номінально домашній матч проти суперниць із Сербії команда Луїса Кортеса зіграє в польському Старогарді-Гданському, передає Укрінформ.
Зустріч відбудеться на міському стадіоні імені Казімежа Дейна. Арена може прийняти понад 3200 глядачів.
У Польщі проходитиме й наступний матч українок на турнірі - проти місцевої збірної 26 вересня.
Суперницями «синьо-жовтих» у групі 3 Ліги В також будуть футболістки Греції.
Чотири переможці груп Ліги В перейдуть у Лігу А Ліги націй УЄФА.
Фото: uaf.ua.