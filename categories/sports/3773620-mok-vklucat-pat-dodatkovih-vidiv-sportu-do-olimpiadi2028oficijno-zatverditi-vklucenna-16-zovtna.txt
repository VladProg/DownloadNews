Офіційно затвердити включення мають 16 жовтня.

Виконавча рада Міжнародного олімпійського комітету схвалила включення п'яти додаткових видів спорту до програми літньої Олімпіади-2028, про це йдеться на офіційному сайті організації, передає Укрінформ.
У жовтні організаційний комітет Олімпіади в Лос-Анджелесі запропонував на розгляд МОК включення до програми змагань бейсболу та софтболу, крикету, флаг-футболу, лакросу та сквошу. Рішення вмотивовано підвищенням локального інтересу до Олімпійських ігор з боку аудиторії у США.

Офіційно затвердити включення згаданих видів спорту до програми Олімпійських ігор 2028 року мають на другий день сесії МОК в Мумбаї у понеділок, 16 жовтня.
Як повідомляв Укрінформ, у МОК відклали рішення щодо повернення до програми Олімпійських ігор боксерського турніру на тлі організаційної невизначеності з міжнародними керівними організаціями.

Фото: Getty Images