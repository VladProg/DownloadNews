Головний тренер збірної України Сергій Ребров дав пресконференцію напередодні матчу кваліфікації Євро-2024 проти Мальти.

Як передає Укрінформ, з посиланням на УАФ.
«Завтра будуть грати ті гравці, які на даний момент готові. Я не розділяю гравців на футболістів молодіжної команди чи першої. Завтра побачите, мабуть, інший склад. Але ми повинні робити ротацію, бо граємо третю гру з проміжком 2-3 дні. Точно вона буде, подивимося, що буде завтра», - сказав Ребров.
Головний тренер збірної України наголосив на тому, що чекає завтра важкий матч.
«Я впевнений, що буде важкий матч. Вони теж грали 2 дні тому, тому будуть так само втомлені, але на цьому рівні в них є достатньо провідних гравців, і вони будуть готуватися дуже серйозно. Ми в першу чергу повинні думати про себе, як ми граємо. І я сьогодні казав гравцям, що ми поважаємо суперника, але повинні думати про нашу гру. Очікую, що завтра ми гратимемо в інший футбол, ніж в першому матчі», - пояснив коуч "синьо-жовтих".
Як повідомлялося, завтра, 18 червня, національна збірна України зіграє проти Мальти в четвертому турі кваліфікації до чемпіонату Європи-2024. Початок матчу - о 19:00 за Києвом.
Фото Оксани Васильєвої