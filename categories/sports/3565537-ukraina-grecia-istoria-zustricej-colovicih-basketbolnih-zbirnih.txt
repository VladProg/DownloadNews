У вівторок, 6 вересня, національна чоловіча збірна України зіграє свій четвертий матч групового раунду чемпіонату Європи, в якому протистоятиме команді Греції.

Це буде лише друга офіційна зустріч збірних в історії, передає Укрінформ.
На Євробаскеті-2003 матч групового етапу завершився перемогою греків - 79:73 (9:22, 10:17, 35:16, 25:18).
Наша команда, яка зібрала доволі сильний склад на чемпіонат Європи-2003, отримала в суперники одразу трьох грандів континентального баскетболу, і розраховувати на вихід із групи було дуже складно. Попри три поразки, українці на майданчику виглядали гідно. Зокрема у матчі проти Греції наша збірна чудово почала матч, виграла першу половину з різницем +20, але в підсумку втратила здобуту перевагу.
Україна тоді завершила Євробаскет на 14-й позиції з 16-ти команд, а Греція пройшла груповий етап без поразок. У чвертьфіналі греки програли Італії, посівши підсумкове п’яте місце.

Сьогодні Греція та Україна зіграють у
Мілані. Початок зустрічі о 18.00 за київським часом.
Турнірне становище у групі С : Україна - 6 очок, Греція - 6, Хорватія - 5, Італія - 4, Естонія - 3, Велика Британія - 3.
Фото: fbu.ua.