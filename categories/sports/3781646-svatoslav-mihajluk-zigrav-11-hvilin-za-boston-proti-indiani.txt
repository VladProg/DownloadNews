Захисник збірної України з баскетболу Святослав Михайлюк зіграв другий матч за «Бостон» у регулярному чемпіонаті НБА.

Команда українця впевнено обіграла «Індіану» (155:104), а українець отримав суттєвий відрізок часу на майданчику - 11,03 хвилини, передає Укрінформ.
Святослав вийшов наприкінці третьої чверті і набрав 5 очок, зробив 3 підбирання, не маючи жодної втрати чи фолу.
Для Михайлюка це був другий поспіль матч за «Бостон» у сезоні. У попередній грі проти «Вашингтона» українець зіграв майже 5 хвилин і набрав 3 очки.
Додамо, що «Бостон» - єдина команда в Східній конференції, яка виграла всі чотири матчі сезону. Наступний поєдинок команда Михайлюка проведе у ніч на 5 листопада проти «Брукліна».
Фото: fbu.ua.