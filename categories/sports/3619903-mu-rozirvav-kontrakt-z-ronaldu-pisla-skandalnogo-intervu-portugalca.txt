Сторони розірвали угоду за обопільною згодою.

«Манчестер Юнайтед» оголосив на своєму сайті, що Кріштіану Роналду залишив клуб, передає Укрінформ.
«Клуб дякує Роналду за його величезний внесок та бажає йому та його сім’ї всього найкращого в майбутньому. Усі в «Манчестер Юнайтед» зосереджені на продовженні прогресу команди під керівництвом Еріка тен Гаґа та спільній роботі для досягнення успіху на полі», - сказано в заяві «Юнайтед».
37-річний португалець протягом двох періодів в англійському клубі забив 145 голів у 346 матчах.
Як повідомлялося, нещодавно вийшло інтерв'ю Кріштіану Роналду з журналістом Пірсом Морганом, в якому португалець розкритикував «МЮ», молодь команди і головного тренера.
Як повідомляв Укрінформ, збірна Португалії зіграє на чемпіонаті світу-2022 у групі Н з Ганою, Уругваєм і Південною Кореєю.
Фото: Getty Images