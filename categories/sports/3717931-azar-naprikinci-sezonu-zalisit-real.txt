Бельгієць провів 4 сезони у мадридській команді.

«Реал Мадрид» офіційно повідомив про дострокове припинення співпраці з півзахисником Еденом Азаром, передає Укрінформ.
32-річний бельгієць залишить команду наприкінці сезону, хоча контракт з ним був розрахований до завершення наступного.
Азар перебрався до «Реалу» з «Челсі» у 2019 році орієнтовно за 100 мільйонів євро, проте травми завадили хавбеку показати себе.
За 4 сезони в команді футболіст забив 7 голів та зробив 12 асистів у 76 матчах.
Як повідомляв Укрінформ, раніше Еден завершив кар'єру у збірній Бельгії.


Фото: Getty Images