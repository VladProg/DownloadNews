Нідерландський футбольний клуб ПСВ (Ейндховен) хоче бачити у своєму складі 25-річного вінгера київського «Динамо» та збірної України Віктора Циганкова.

25-річний українець є кандидатом на заміну нападника Коді Гакпо, який переходить до англійського «Ліверпуля», передає Укрінформ.
Окрім Циганкова, ПСВ розглядає можливість підписання шведського форварда Єспера Карлссона з нідерландського клубу АЗ (Алкмар).
З продажу Гакпо ПСВ виручить близько 50 млн євро.
У сезоні-2022/2023 Циганков забив 9 м'ячів та зробив 6 результативних пасів у 23-х матчах за «Динамо».
Фото: fcdynamo.com.