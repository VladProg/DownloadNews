Аеропорт в Гамбурзі закритий.

У зв‘язку із закриттям аеропорту в Гамбурзі через терористичну загрозу «Шахтар» може полетіти на матч з «Барселоною» у Лізі чемпіонів через Бремен або Ганновер, повідомляє Tribuna.com, передає Укрінформ.
Остаточного рішення щодо конкретного міста ще немає, але це, ймовірно, не буде прямий переліт у Гамбург, як планувалося раніше. Сьогодні «Шахтар» виїжджає автобусом в Польщу із Винників.
У Гамбургу невідомий чоловік виїхав автомобілем на злітну смугу, зламавши ворота охорони, зробив кілька пострілів у повітря та кинув кілька коктейлів Молотова. Заручниця – його 4-річна донька. Поліція попередила, що аеропорт повернеться до нормального функціонування лише тоді, коли буде вирішено ситуацію.

Як повідомляв Укрінформ, «Шахтар» має зіграти з «Барселоною» у вівторок, 7 листопада. Початок – о 19.45 за Києвом.

Фото: Getty Images