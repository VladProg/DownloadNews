Український боксер переміг у об'єднавчому поєдинку француза Івана Менді і став чемпіоном за версією EBU.

Українець Денис Берінчик на спеціальній прес-конференції за підтримки Parimatch розповів, кому присвятив перемогу в своєму останньому поєдинку і які цілі ставить перед собою далі, передає Укрінформ.
«Бій пройшов під нашу диктовку, пояс ми привезли в Україну. І цю перемогу я присвячую всім українцям, та нашому генералу Валерію Залужному. Коли ми готувалися, то отримували гарні новини про Херсон, і це нас надихало», - розповів Берінчик.

Тренер Дениса Єгор Голуб зауважив, що їхня команда рухається до чемпіонського бою.
«Я люблю складні умови та не шукаю легких шляхів. На рахунок роботи з Денисом, мене все влаштовує. У Самурая є шлях. І ми ідемо. Ми підписувалися контракт з промоутерською компанією Френка Уоррена «Queensberry Promotions» одразу після поєдинку, тому були в гарному настрої. Звичайно, що всі були раді цьому підписанню. Починається Ліга чемпіонів. Нам дали шанс, і я сподіваюся, що ми з Божою поміччю отримаємо те, до чого Денис так довго іде. До чемпіонського бою», - сказав Голуб.
Денис Берінчик також не виключив, що наступний його поєдинок відбудеться в андеркарті бою Усик - Ф'юрі.

Наприкінці пресконференції український чемпіон підписав рукавички, які будуть розіграні на благодійному аукціоні від компанії-партнера Берінчика Parimatch Ukraine.
Як повідомлялося, 3 грудня в Лондоні Берінчик провів бій в андеркарді поєдинку Тайсона Ф'юрі проти Дерека Чісори та переміг одноголосним рішенням суддів (117:112, 116:112, 116:112).
Як повідомляв Укрінформ, після бою з Іваном Менді Денис Берінчик підписав контракт з промоутерською компанією Френка Воррена «Queensberry Promotions».