У Віборгу (Данія) завершився чемпіонат світу з пауерліфтингу.

Як повідомляє Національна Федерація Пауерліфтингу України IPF у Фейсбуці, за підсумками змагань чоловіча і жіноча збірні України посіли перші місця у загальнокомандному заліку, передає Укрінформ.
Абсолютними чемпіонами світу стали Костянтин Мусієнко з Дружківки та киянка Лариса Соловйова.
У заключний день першості українці виграли «золото» та дві «бронзи».
Андрій Шевченко переміг у надважкій категорії із сумою у триборстві 1135 кг (присід - 442,5 кг, жим лежачи - 337,5 кг, станова тяга - 355 кг).
Бронзовими призерками стали Дар‘я Русаненко з Дружківки (до 84 кг), яка встановила рекорд світу у присіді -275,5 кг (сума - 643 кг), та Валентина Загоруйко з Краматорська (понад 84 кг) із сумою 620 кг.
Раніше чемпіонські звання здобули Микола Бараннік з Рубіжного, Сергій Білий з Харківщини (до 105 кг) та Олексій Бичков з Краматорська (до 120 кг).
Фото: IPF.