Українець проведе бій в андеркарді поєдинку Чарло-Канело.

Український напівважковаговик Олександр Гвоздик (19-1, 15 КО) проведе наступний бій з бразильцем Ісааком Родрігесом (28-4, 22 КО), повідомляє WBC Ukraine, передає Укрінформ.
Поєдинок відбудеться 30 вересня у Лас-Вегасі і пройде в андеркарді бою Джермелл Чарло – Сауль Альварес.

38-річний Родрігес у попередньому бою програв за очками Річарду Рівері (25-1, 19 КО).

Як повідомляв Укрінформ, Гвоздик провів свій останній поєдинок 6 травня, отримавши дострокову перемогу над Річардом Болотником (19-7-1, 8 КО).

Фото: Getty Images