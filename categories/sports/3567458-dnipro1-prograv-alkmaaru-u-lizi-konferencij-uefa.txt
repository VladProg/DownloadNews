Футболісти «Дніпра-1» дебютували на груповому етапі Ліги конференцій УЄФА.

У першому турі основної сітки розіграшу «Дніпро-1» у словацькому місті Кошице поступився АЗ «Алкмаару» з Нідерландів - 0:1, передає Укрінформ.
Єдиний м'яч забив Дані Де Віт на 63-й хвилині зустрічі.
В іншому поєдинку групи Е «Вадуц» у Ліхтенштейні зіграв внічию з кіпрським «Аполлоном» - 0:0.
У другому турі групової стадії Ліги конференцій 15 вересня «Дніпро-1» на арені ГСП у Нікосії зійдеться з «Аполлоном», а АЗ «Алкмаар» прийматиме «Вадуц».