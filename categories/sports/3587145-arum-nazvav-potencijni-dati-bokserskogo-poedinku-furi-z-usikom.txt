Голова компанії Top Rank і співпромоутер Тайсона Ф'юрі Боб Арум розповів, коли має відбутися чемпіонський поєдинок британця з українцем Олександром Усиком.

Цей бій може пройти в останній тиждень лютого або перший тиждень березня, передає Укрінформ.
«Безперечно, бій з Усиком можливий. Я практично щодня підтримую зв'язок з Егісом Клімасом, менеджером Усика. Завжди стежу за цією ситуацією, і Клімас сказав, що він веде переговори з потенційними місцями проведення бою. Поєдинок може відбутися в останній тиждень лютого або перший тиждень березня. Це влаштувало б усіх нас», - заявив Арум.
Додамо, що Усик провів на професіональному рингу 20 поєдинків, в усіх переміг (у 13-ти - нокаутом). Ф’юрі має 32 перемоги (23 - нокаутом) та одну нічию.
Фото: boxingscene.com.