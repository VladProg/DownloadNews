У кваліфікації XVII чемпіонату Європи з футболу триває передостанній тур відбіркового циклу.

Поєдинки 17 листопада пройшли за участю команд трьох груп, передає Укрінформ.
Результати матчів п'ятниці:
Група C: Італія - Північна Македонія - 5:2, Англія - Мальта - 2:0

Турнірне становище: Англія - 19 очок (після 7-ми ігор), Італія - 13 (7), Україна - 13 (7), Північна Македонія - 7 (7), Мальта - 0 (8).
Група E: Молдова - Албанія - 1:1, Польща - Чехія - 1:1
Турнірне становище: Албанія - 14 очок (після 7-ми ігор), Чехія - 12 (7), Польща - 11 (8), Молдова - 10 (7), Фарерські острови - 1 (7).
Група H: Казахстан - Сан-Марино - 3:1, Фінляндія - Північна Ірландія - 4:0, Данія - Словенія - 2:1
Турнірне становище: Данія - 22 очки (після 9-ти ігор), Словенія - 19 очок (9), Казахстан - 18 (9), Фінляндія - 15 (9), Північна Ірландія - 6 (9), Сан-Марино - 0 (9).
Збірна України заключний матч у кваліфікації Євро-2024 проведе проти італійців 20 листопада на полі «БайАрени» в німецькому Леверкузені (початок - о 21.45).
Достроково на Євро-2024 вже відібралися збірні Австрії, Албанії, Англії, Бельгії, Данії, Німеччини (господарі), Іспанії, Словаччини, Португалії, Угорщини, Туреччини, Франції, Шотландії.
Зазначимо, що фінальна стадія Євро-2024 пройде наступного літа (14 червня - 14 липня) у Німеччині. Крім господарів у турнірі зіграють 23 збірні (по 2 найкращі команди з кожної групи).
Фото: Getty Images/Global Images Ukraine.