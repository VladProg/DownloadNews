20 вересня у хорватському місті Хвар пройде засідання виконкому УЄФА, до складу якого входить президент Української асоціації футболу Андрій Павелко.

Про це повідомляє пресслужба УАФ, передає Укрінформ.
«Учасники засідання планують затвердити процедуру жеребкування кваліфікації Євро-2024, призначити господарів футзального Євро-2022/2023 серед юнаків до 19-ти років, розглянути звіти комітетів УЄФА», - зазначається у повідомленні.
Уранці цього ж дня на полі стадіону «Хвар» відбудеться захід з масового футболу за програмою «Футбол у школах». У ньому візьмуть участь школярі, футбольні зірки минулого та президент УЄФА Александер Чеферін.
Фото: uefa.com.