Марокканці зіграють з переможцем пари Португалія - Швейцарія.

Марокко здолало Іспанію в серії пенальті 3:0(0:0 за підсумками основного часу) в 1/8 фіналу чемпіонату світу-2022, передає Укрінформ.
У складі Марокко свої удари реалізували Сабірі Зієш і Хакімі. У іспанців ніхто не зміг забити в серії пенальті.
Голкіпер марокканців Яссін Буну повторив рекорд українця Олександра Шовковського, не пропустивши жодного м'яча у післяматчевій серії пенальті. Українському воротарю вдалося зробити це у матчі зі Швейцарією на чемпіонаті світу-2006.
Марокканці у чверьфіналі зустрінуться з переможцем пари Португалія - Швейцарія. Початок матчу - о 21:00 за Києвом.
До чвертьфіналу уже вийшли збірні Аргентини, Нідерландів, Хорватії, Франції, Англії й Бразилії.
Як повідомляв Укрінформ, чемпіонат світу-2022 в Катарі триватиме до 18-го грудня.
Фото: FIFA