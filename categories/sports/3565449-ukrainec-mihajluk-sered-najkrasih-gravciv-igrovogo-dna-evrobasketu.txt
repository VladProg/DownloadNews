Український захисник Святослав Михайлюк відзначений ФІБА як один з кращих гравців ігрового дня 5 вересня чемпіонату Європи з баскетболу.


В матчі проти Італії, в якому наша збірна здобула перемогу 84:73, за майже 31 хвилину на майданчику Святослав набрав 25 очок, зробив 4 підбирання та 3 передачі, передає Укрінформ.
Разом з Михайлюком відзначені чех Ян Весели, серб Нікола Йокич, грек Костас Слукас та поляк Ей Джей Слотер.
У наступному матчі збірна України зіграє проти іншого лідера групи С - Греції.
Турнірне становище: Україна - 6 очок, Греція - 6, Хорватія - 5, Італія - 4, Естонія - 3, Велика Британія - 3.
Фото: fbu.ua.