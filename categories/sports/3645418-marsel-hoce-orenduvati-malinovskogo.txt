Клуб хоче орендувати українця з наступним зобов'язанням викупу.

Французький «Марсель» продовжує пошуки можливостей підписати у січневе трансферне вікно 29-річного українського хавбека «Аталанти» Руслана Маліновського, повідомляє La Minute OM, передає Укрінформ.
Після того, як італійський клуб відкинув першу пропозицію «провансальців», ті готуються зробити другу.

«Марсель», як і раніше, не може забезпечити повноцінний викуп контракту Маліновського прямо зараз, проте хоче орендувати українця з наступним зобов'язанням викупу.
Зазначається також, що конкурентом «Марселя» у боротьбі за Маліновського є «Тоттенхем».
У сезоні 2022/23 Руслан зіграв за «бергамасків» 14 матчів, забив 1 гол та віддав 2 асисти.

Як повідомляв Укрінформ, контракт гравця збірної України з «Аталантою» чинний до літа 2024 року.
Фото: Getty Image