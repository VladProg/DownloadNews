Футболісти «Барселони» завдали поразки «Осасуні» у 33-му турі елітного дивізіону чемпіонату Іспанії.

Поєдинок на «Камп Ноу» в Барселоні завершився на користь господарів з рахунком 1:0, передає Укрінформ.
Успіх каталонцям приніс захисник Хорді Альба, якому на 85-й хвилині асистував Френкі де Йонг.
На 27-й хвилині гості залишилися у меншості після вилучення Хорхе Еррандо (затримка суперника).
«Барселона» набрала 82 очки і продовжує лідирувати у турнірній таблиці Ла Ліги. Другим йде «Реал» (68). «Вершкові» сьогодні на Reale Arena у Сан-Себастьяні зустрічаються з місцевим «Реал Сосьєдадом» (58), який нині посідає четверте місце у Прімері. Третю позицію зберігає мадридський «Атлетико» (66), якому завтра протистоятиме «Кадіс».
Фото: AFP.