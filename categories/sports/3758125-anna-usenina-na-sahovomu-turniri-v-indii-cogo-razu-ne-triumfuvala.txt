В індійському місті Кольката закінчився великий міжнародний жіночий шаховий турнір. Він складався з двох частин швидкі шахи та бліц.

У грудні минулого року переможницею в рапіді стала українська шахістка Анна Ушеніна. Проте цього разу для Анни все сталося не так вдало. Вона набрала 4 очки з 9-ти і розділила 5-7-е місця.
Ось остаточні підсумки змагання: Див’я Дешмух (Індія) -7 очків з 9-ти, Ю Веньцзюнь (Китай) - 6,5, Поліна Шувалова (прапор ФІДЕ) - 5,5, Харіка Дронваллі - 4,5, Вантіка Агравал, Хампі Конеру (усі - Індія) та Анна Ушеніна - по 4, Савіта Шрі (Індія) та Ірина Круш (США) - по 3,5, Ніно Баціашвілі (Грузія) - 2,5 очка.
У бліці справи для харків’янки склалися ще гірше. Утім, нічого дивного у цьому немає. У цій дисципліні Анна завжди виступає трохи гірше. Вона розділила сьоме-восьме місця і набрала 7 очок з 18-ти.
Остаточні підсумки такі: Ю Веньцзюй - 12,5, Конеру - 12, Дроваллі, Дешмух - по 10,5, Шувалова - 10, Круш - 9, Ушеніна, Агравал - по 8, Бацілашвілі - 6, Шрі - 5,5.
Що ж у Анни є шанс реабілітуватися. Вона очолить збірну України на жіночому чемпіонаті світу в польському місті Бидгощ. Хоча відсутність у складі сестер Музичук викликає принаймні подив. Утім, про чемпіонат світу читайте у наступному матеріалі.
Петро Марусенко, міжнародний майстер.
Фото: facebook.com/ChessFIDE.