Черкаський футбольний клуб Першої ліги ЛНЗ (Лебединський насінневий завод) повідомив, що відсьогодні Юрій Бакалов не є головним тренером команди.

Клуб висловлює величезну вдячність фахівцю за той шлях, який він пройшов разом з черкаською командою, передає Укрінформ.
Юрій Бакалов очолив ЛНЗ улітку 2020 року. За цей час команда виграла чемпіонат і Кубок України серед аматорів-2020/2021, а за підсумками сезону-2021/2022 вийшла до Першої ліги чемпіонату України серед професіоналів.
На старті нинішньої першості команда здобула одне очко у двох матчах.
Фото: facebook.com/fclnz.