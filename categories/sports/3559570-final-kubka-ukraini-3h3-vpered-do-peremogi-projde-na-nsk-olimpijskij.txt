Фінал Кубка України з баскетболу 3х3 серед чоловічих команд «Вперед до Перемоги» пройде у неділю, 4 вересня 2022 року, у Києві на НСК «Олімпійський».

Як повідомляє Федерація баскетболу України (ФБУ), старт змагань о 10.00 передає Укрінформ.
У фіналі зіграють 12 команд: Boris «Magic» Johnson, BC Kryvbas, «Промбудсфера», «Житомир-ЖКК», БК «Тернопіль», Stifler, PoltavaRegion, «Говерла Прикарпаття», «Нимесил», Borsch, «Базара ноль» та «ЗСО - СумДУ».
Змагання відбуватимуться без глядачів відповідно до наказу Міністерства молоді та спорту України від 28.05.2022 No 1587 «Про деякі питання проведення всеукраїнських спортивних заходів в умовах воєнного стану».
Стежити за змаганнями можна буде завдяки онлайн трансляціям на сайті ФБУ.
Також під час проведення фіналу буде проведено благодійний аукціон, а зібрані кошти підуть на придбання автомобіля для Збройних Сил України. Під час змагань всі бажаючі зможуть долучитись до збору коштів та зробити свій внесок на придбання авто для ЗСУ. Ціль - зібрати 300 тисяч грн.