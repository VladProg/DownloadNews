Українці Олексій Крутих та Ілля Марченко візьмуть участь у турнірі Асоціації тенісистів професіоналів (АТР) серії Challenger - Ostra Group Open - в Остраві (Чехія) із призовим фондом €73 тис.

Крутих (№180 рейтингу АТР) зіграє в основній сітці змагань, де посіяний під 7-м номером. Першим суперником українця буде румун Ніколас Давид Іонел (№219), передає Укрінформ.
Марченко (№324) отримав сьомий номер «посіву» у кваліфікації та у першому колі зіграє проти володаря wild card чеха Домініка Келловські (№1207).
Турнір в Остраві триватиме до 30 квітня.
На фото: Ілля Марченко (btu.org.ua).