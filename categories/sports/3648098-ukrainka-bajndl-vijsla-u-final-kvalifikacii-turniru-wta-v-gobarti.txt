Українська тенісистка Катерина Байндль успішно стартувала у кваліфікації змагань WTA 250 у Гобарті (Авустралія) із призовим фондом $259,303.

У півфінальному відбірковому поєдинку Катерина (№99 WTA) у трьох сетах перемогла Вікторію Голубич (76) зі Швейцарії - 6:3, 4:6, 6:3, передає Укрінформ.
Гра тривала 2 години 13 хвилин.
За вихід до основної сітки Байндль зіграє проти американки Лорен Девіс (87), якій поступилася у першому колі Вімблдона-2019.
В «основі» турніру в Гобарті виступить перша «ракетка» України Ангеліна Калініна (39). У першому раунді її опоненткою буде Ребекка Маріно (63) із Канади.
Фото: j48tennis.net.