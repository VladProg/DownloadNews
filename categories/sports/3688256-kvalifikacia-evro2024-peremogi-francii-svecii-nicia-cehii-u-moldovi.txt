Відбірковий цикл чемпіонату Європи з футболу продовжили чергові вісім матчів кваліфікації континентальної першості.

Віцечемпіон світу збірна Франції у відбірковій групі В на «Авіва Стедіум» у Дубліні перемогла команду Ірландії - 1:0, передає Укрінформ.
Успіх французам приніс гол захисника Бенжамена Павара на 50-й хвилині.
Результати ігрового дня другого туру Євро-2024:
група B: Ірландія - Франція - 0:1, Нідерланди - Гібралтар - 3:0
група E: Молдова - Чехія - 0:0, Польща - Андорра - 1:0
група G: Угорщина - Болгарія - 3:0, Чорногорія - Сербія - 0:2
група F: Австрія - Естонія - 2:1, Швеція - Азербайджан - 5:0.
Нагадаємо, збірна України у Лондоні поступилася команді Англії (0:2) на старті відбору Євро-2024.
Найближчі поєдинки «синьо-жовті» проведуть у Північній Македонії (16 червня) та з Мальтою (19 червня).
Фото: AFP.