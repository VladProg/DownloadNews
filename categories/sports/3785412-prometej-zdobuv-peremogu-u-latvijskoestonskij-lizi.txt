Українці обіграли «Рігас Зеллі».

«Прометей» обіграв «Рігас Зеллі» – 92:79 та перерв триматчеву серію поразок в усіх турнірах, передає Укрінформ.
«Прометей» поступився у першій чверті – 16:18, однак зумів виграти усі наступні десятихвилинки – 26:22, 21:20, 29:19. Найрезультативнішими гравцями матчу стали Роберт Марч (20 очок, 7 підбирань і 6 асистів) і Таї Одіасе (20 очок і 5 підбирань).
У минулому турі «Прометей» програв «Огре», зазнавши першої поразки в новому сезоні Латвійсько-естонської ліги. До цього українці виграли всі 5 матчів.
«Прометей» завдяки перемозі вийшов на друге місце у таблиці.

Свою наступну гру в рамках чемпіонату «Прометей» проведе 18 листопада проти «Пярну».
Фото: prometeybc.com