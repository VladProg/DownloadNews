Змагання у Швейцарії відбудуться у четвер, 31 серпня.

На етапі Діамантової ліги в Цюриху Україну представлятиме одна з медалісток світової першості у Будапешті – Марина Бех-Романчук, яка стане єдиною українкою на турнірі, передає Укрінформ.
На етапі у Швейцарії українка змагатиметься у секторі для потрійного стрибка, в якому Бех-Романчук здобула «срібло» ЧС-2023. Головною конкуренткою українки в Швейцарії є Юлімар Рохас, яка з результатом 15:08 метра виграла «золото» ЧС-2023 у Будапешті, обійшовши Бех-Романчук на вісім сантиметрів.
Жіночі змагання у потрійному стрибку у Цюриху розпочнуться у четвер, 31 серпня, о 19:22 за київським часом.
Етап у Цюриху стане для спортсменів першим після чемпіонату світу з легкої атлетики.
Фото: Getty Images