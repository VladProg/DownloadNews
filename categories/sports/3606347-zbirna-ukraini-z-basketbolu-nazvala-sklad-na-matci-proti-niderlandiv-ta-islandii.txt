Чоловіча збірна України з баскетболу в листопаді зіграє матчі чергового ігрового «вікна» в рамках другого раунду кваліфікації чемпіонату світу-2023.

Як повідомляє пресслужба Федерації баскетболу України (ФБУ), 11 листопада національна команда в місті Алміре зіграє проти збірної Нідерландів, а 14 листопада в Ризі (Латвія) прийматиме команду Ісландії, передає Укрінформ.
Тренерський штаб української збірної на чолі з Айнарсом Багатскісом визначився з попереднім складом команди, який готуватиметься до цих матчів.
До списку увійшли 13 гравців: Денис Лукашов, Ілля Сидоров, Іссуф Санон, Іван Ткаченко, Олександр Липовий (усі - «Прометей»), Павло Крутоус, В’ячеслав Бобров (обидва - «Будівельник»), Олександр Ковляр («Калєв», Естонія), Андрій Войналович («Тарту», Естонія), Артем Ковальов («П’єно Жвайгждес», Литва), Володимир Герун («Бетіс», Іспанія), В’ячеслав Кравцов («Менорка», Іспанія).
У кваліфікації ЧС-2023 українська збірна провела шість матчів і йде п’ятою у таблиці групи L. На чемпіонат світу виходять три кращі команди з групи. До завершення відбору командам залишилось провести по чотири гри.
Фото: fbu.ua.