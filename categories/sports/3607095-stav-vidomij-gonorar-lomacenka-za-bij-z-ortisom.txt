Український боксер здобув перемогу за очками.

Став відомий гонорар екс-чемпіона світу у трьох дивізіонах Василя Ломаченка за бій із Джемейном Ортісом, повідомляє Totalsportekboxing, передає Укрінформ.

За поєдинок Ломаченко заробив 2 мільйони доларів. Але після сплати гонорарів своїм промоутерам, менеджеру Егісу Клімасу, катмену Расу Анберу та іншим членам команди, а також виплати податків сума становитиме близько 1,2 мільйона доларів.
Крім того, якщо Ломаченко продовжує розділяти гонорар за бої у розмірі «50/50» з батьком та тренером Анатолієм Ломаченком, то підсумкова сума боксеру складе 600 тисяч доларів.
За підсумками бою всі троє суддів віддали перемогу Ломаченку – 115:113, 116:112 та 117:111. Для українця ця перемога стала 17-ою на професійному рингу, для американця програш – першим у профі.
Як повідомляв Укрінформ, свій наступний бій Ломаченко, швидше за все, проведе проти абсолютного чемпіона світу в легкій вазі Девіна Хейні, який був присутній на поєдинку Ломаченко – Ортіс.
Фото: Getty Image