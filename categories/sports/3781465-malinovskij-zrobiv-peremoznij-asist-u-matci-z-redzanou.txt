Команда українця перемогла «Реджани».

Український півзахисник Руслан Маліновський зробив переможну результативну передачу в 1/16 фіналу Кубка Італії в матчі проти «Реджани» - 2:1, передає Укрінформ.
Маліновський розпочав зустріч на лаві для запасних.
На 37-й хвилині Мухамед Варел Д'яманка вивів «Реджани» вперед. На початку другого тайму «Дженоа» зрівняла рахунок. До завершення основного часу жодна з команд не змогла змінити рахунок поєдинку, таким чином, матч перейшов у овертайм.
На сьомій хвилині овертайму на заміну вийшов Руслан Маліновський, який у грі замінив Пабло Ігнасіо Гальдамеса. Першим же дотиком Маліновський зробив результативну передачу на Альберта Гудмундссона, який на 98-й хвилині дозволив «Дженоа» вперше у матчі вийти вперед.
У результаті, асист Маліновського допоміг команді здобути звитягу з рахунком 2:1 та вдруге поспіль приніс «Дженоа» перемогу.
В 1/8 фіналу Кубка Італії «Дженоа» зустрінеться з «Лаціо».
Фото: Getty Images