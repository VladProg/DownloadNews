16 червня «синьо-жовті» зіграють контрольний матч із Ірландією.

Гравці молодіжної збірної України вирушили на підготовчий збір до Австрії напередодні чемпіонату Європи-2023, футболісти, які грають за кордоном, приєднаються до команди вже в Австрії, повідомляє пресслужба УАФ, передає Укрінформ.

В Австрії команда Руслана Ротаня планує провести один контрольний матч. 16 червня українська молодіжка зіграє з однолітками із Ірландії.

Збірна України U-21 потрапила до групи В на Євро-2023, де зіграє з Румунією, Хорватією та Іспанією. У плей-оф молодіжного чемпіонату Європи вийдуть по дві найкращі команди з кожного квартету.
Євро-2023 пройде з 21 червня по 8 липня.
Фото: uaf.ua