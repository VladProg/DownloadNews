Очільник федерації анонсував намір подати протест до Міжнародної федерації карате через несвоєчасну подачу заявки представників Росії та Білорусі.

Про це президент організації Іван Дутчак повідомив в коментарі Суспільне Спорт, передає Укрінформ.
«Стосовно самої заявки, то ми напишемо протест з приводу несвоєчасної подачі заявки, відповідно з якимись наслідками стосовно того, що їх не повинні були заявляти. Не думаю, що цей протест буде задоволений, але ми все одно це зробимо. На змаганнях у нас є випрацювана повністю тактика поведінки, ми будемо її дотримуватися.
Моніторимо зараз їхню причетність до збройних сил і силових структур. Збираємо інформацію, в разі виявлення якихось фактів будемо комунікувати з всесвітньою федерацією карате», – сказав Дутчак.

Як повідомляв Укрінформ, у заявку на чемпіонат світу потрапили 20 російських та білоруських спортсменів.
Фото: Getty Images