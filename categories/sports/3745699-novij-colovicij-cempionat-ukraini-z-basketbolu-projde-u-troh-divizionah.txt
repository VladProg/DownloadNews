Виконком Федерації баскетболу України вніс зміни до формули проведення внутрішній національних змаган серед чоловічих комнад.

Зокрема, окрім проведення змагань у Суперлізі та Вищій лізі, повертається Перша ліга, передає Укрінформ.
Планується участь 12 команд у Вищій лізі та 12 команд у Першій лізі. Таке рішення прес-службі ФБУ прокоментувала заступнця генерального секретаря ФБУ – Лариса Шабанова.
«Потрібно розпочати з того, що до минулого сезону ми готувалися за великої невизначеності у зв’язку з початком повномасштабної війни. Але спільними зусиллями насамперед завдяки нашим колегам на місцях ми зуміли провести чемпіонат України.
Нині ситуація дещо змінилася, з'явилося більше команд, які готові взяти участь у чемпіонаті України. Вони мають різні спортивні та фінансові можливості. І зі збільшенням кількості команд, ми не маємо сенсу розширювати Вищу лігу. Тому насамперед з ініціативи команд-учасниць ми дійшли рішення повернутися до формату проведення чемпіонату України з Першою лігою, де гратимуть команди, які поки що не відповідають вимогам Вищої ліги. Здебільшого це клуби напіваматорські. Таким клубам теж треба надати можливість виступати», - сказала заступниця генсека ФБУ.
Жіночий чемпіонат України з баскетболу пройде у двух дивізіонах.
Фото: fbu.ua.