Головний тренер «Барселони» Хаві Ернандес поділився очікуваннями від матчу з «Шахтарем» у Лізі чемпіонів.

Наставник «Барселони» розповів про це на передматчевій пресконференції, передає Укрінформ.

«Для нас це дуже важливий матч, щоб ми вийшли з групи в 1/8 фіналу Ліги чемпіонів. Якщо аналізувати «Шахтар», то це дуже важкий суперник. У них нема страху. Вони можуть нас здивувати. Гравці вже знають, що нам буде важко. Якщо хтось думає, що буде легко, то в нас можуть бути проблеми.
Завтра нам потрібно бути практичними. Ми не будемо робити нічого нового - тільки, те що вміємо. Хочемо показати свою гру. Зараз дуже важкий момент для «Шахтаря». Ми це знаємо. Також знаємо, що в команди зміна тренерів. Я дуже поважаю Дарійо Срну. Він був чудовим гравцем.
Ракицький, Степаненко - дуже важливі футболісти для команди. Також є багато молодих гравців, які можуть нас здивувати. Нам буде непросто проти «Шахтаря», - сказав Хаві.

Як повідомляв Укрінформ, матч «Барселона» - «Шахтар» відбудеться 25 жовтня. Початок о 19.45.
Фото: Getty Images