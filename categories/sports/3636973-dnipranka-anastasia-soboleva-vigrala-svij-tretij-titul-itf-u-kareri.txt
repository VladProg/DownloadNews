Українська тенісистка Анастасія Соболєва виграла турнір ITF в Анталії (Туреччина).

У фінальному поєдинку 18-річна уродженка Дніпра виявилася сильнішою за другу сіяну угорку Амарісу К'яру Тот - 6:4, 2:6, 6:3, передає Укрінформ.
Суперниці провели на корті трохи більше двох годин. Анастасія зробила вісім брейків і програла сім гейма на власній подачі.
Соболєва уперше нинішнього року зіграла у фіналі одиночного розряду, а загалом провела четвертий фінал на рівні ITF. Минулого сезону українська тенісистка виграла турніри ITF W15 в Анталії та Шимкенті.
Фото: ftu.org.ua.