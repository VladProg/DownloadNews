В Ужгороді стартував всеукраїнський турнір з дзюдо, змагаються також спорстмени з деокупованих регіонів та тих, де тривають бойові дії.

Про це повідомили в Телеграмі Закарпатської ОВА, передає Укрінформ.
"Сьогодні в Ужгороді стартував ІІІ Всеукраїнський відкритий турнір з дзюдо «RANDORI SPRING CUP». Сотні спортсменів з різних куточків країни прибули до регіону, щоб поборотися за головні нагороди змагань, набути надважливого досвіду та закріпити спортивну форму в межах підготовки до першості Європи", - йдеться у повідомленні.


Зазначається, що серед учасників є борці з регіонів, де ведуться бойові дії, та деокупованих територій.

Як повідомлялося, що українські дзюдаїсти завоювали медалі у Тбілісі (Грузія) на черговому етап серії Grand Slam із дзюдо.