У чемпіонаті України з футболу серед команд Прем'єр-ліги (УПЛ) 11 та 12 березня пройдуть поєдинки чергового 17-го туру.

У перший ігровий день зіграють закарпатський «Минай» та «Олександрія» (13.00), луганська «Зоря» та «Львів» (14.00), «Інгулець» із Петрового та харківський «Металіст» (14.00), одеський «Чорноморець» та харківський «Металіст 1925» (15.00), передає Укрінформ.
Центральний матч туру між «Дніпром-1» та київським «Динамо» відбудеться у неділю, 12 березня, на стадіоні «Авангард» в Ужгороді (13.00).
У другий ігровий день також зустрінуться рівненський «Верес» та полтавська «Ворскла» (13.00), криворізький «Кривбас» та донецький «Шахтар» (14.00), львівський «Рух» та ковалівський «Колос» (15.00).
У турнірній таблиці УПЛ лідируть «Дніпро-1» та «Шахтар», у яких по 36 очок (після 15-ти ігор), далі - «Зоря» - 31 (16), «Динамо» - 30 (16) та «Олександрія» - 26 (15).