Українка Дар'я Снігур достроково припинила виступ на турнірі Міжнародної федерації тенісу (ITF) у Нанті (Франція).

Як повідомляє BTU, у півфіналі змагань посіяна під 7-м номером Снігур мала сьогодні зустрітися із третьою «сіяною» росіянкою Каміллою Рахімовою, передає Укрінформ.
Про причину рішення Снігур відмовитися від подальшої участі в Нанті поки не повідомляється.
Зазначимо, з 14 по 20 листопада Дар'ю заявлено на турнір ITF у Братиславі (Словаччина).
Фото: btu.org.ua.