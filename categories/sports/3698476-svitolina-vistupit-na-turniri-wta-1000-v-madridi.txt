Змагання стартують вже наступного тижня.

Українська тенісистка Еліна Світоліна (WTA №1113) отримала wild card від організаторів турніру WTA 1000 в Мадриді, повідомляє пресслужба клубу, передає Укрінформ.
Цей турнір стане четвертим для Світоліної після річної паузи. Цього місяця вона поступилася на старті турнірів WTA 500 у Чарльстоні та ITF W100 в Оейраші, а також здобула одну перемогу на турнірі ITF W60 у К’яссо.
Еліна увосьме виступить у столиці Іспанії. Її найкращим результатом було друге коло у 2015, 2016 та 2018 роках.
Турнір WTA 1000 у Мадриді стартує наступного тижня та завершиться 7 травня.
Як повідомляв Укрінформ, Світоліна заявилася на Ролан Гаррос за «спеціальним рейтингом».
Фото: btu.org.ua