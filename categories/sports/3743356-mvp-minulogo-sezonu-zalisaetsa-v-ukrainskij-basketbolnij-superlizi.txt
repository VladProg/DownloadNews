34-річний форвард Володимир Конєв проведе у київському баскуетбольному клубі «Будівельнику» третій поспіль сезон.

Досвідчений гравець продовжить виступи за команду у сезоні-2023/2024, передає Укрінформ.
Минулого року Володимир приносив команді Дмитра Забірченка у середньому 15,2 очка, 6,6 підбирання, 3,4 передачі та 1.8 перехоплення. Конєв був визнаний найціннішим гравцем сезону (MVP) Суперліги-2022/2023.
З 2017-го до 2021 року Володимир грав за «Черкаські Мавпи», з якими ставав чемпіоном України. До цього чотири сезони Конєв провів у «Хіміку», з яким двічі вигравав чемпіонат України, а розпочинав кар’єру (2009-2013) у «Кривбасбаскеті».
За національну команду України Конєв зіграв 19 матчів, виступав на Євробаскеті-2017. Востаннє форвард викликався до складу збірної минулого сезону - взимку на матчі відбору на чемпіонат світу.
Фото: fbu.ua.