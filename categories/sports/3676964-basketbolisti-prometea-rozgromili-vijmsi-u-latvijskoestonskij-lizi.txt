Баскетболісти «Прометея» провели свій 27-й поєдинок у Латвійсько-естонській лізі (ЛЕБЛ) сезону-2022/23, в якому здобули 26-ту перемогу.


Черговий матч турніру клуб із Слобожанського (Дніпропетровська область) на арені Forus Spordikeskus упевнено виграв у естонської команди «Віймсі» - 98:67 (25:16, 18:17, 31:20, 24:14), передає Укрінформ.
«Прометей» продовжує лідирувати серед 16-ти команд ліги.
Наступний поєдинок у ЛЕБЛ «Прометей» проведе 4 березня проти латвійського «Бетсейфа» з Лієпаї.
Фото: prometeybc.com.