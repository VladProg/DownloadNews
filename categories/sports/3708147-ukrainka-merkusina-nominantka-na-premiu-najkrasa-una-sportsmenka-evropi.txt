Українська біатлоністка Олександра Меркушина стала однією з п’яти фіналісток премії Петра Нуровського «Найкраща юна спортсменка Європи» 2023 року.

Фінальне голосування, під час якого оголосять трійки лідерів, відбудеться 12 травня, передає Укрінформ.
Олександра Меркушина 2023 року виборола золоту медаль у спринтерській гонці на 6 км та «бронзу» в індивідуальній гонці на 10 км на зимовому ЄЮОФ-2023 року в Італії, та здобула ще дві бронзові нагороди юніорського чемпіонату світу у Казахстані.
Своїми плідними здобутками 18-річна Олександра завдячує українцям: «Мені важко знайти слова, щоб висловити свою вдячність українському народу, який, попри ці жахливі часи, знаходить ресурси для підтримки спортсменів. На своєму першому міжнародному подіумі, я не могла відвести очей від національного прапора. Хочу віддячити кожному за підтримку, піднявши високо синьо-жовті кольори».
Фото: biathlon.com.ua.