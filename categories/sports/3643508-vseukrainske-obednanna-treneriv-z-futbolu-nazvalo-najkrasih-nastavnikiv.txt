Всеукраїнське об’єднання тренерів із футболу наприкінці року визначило імена найкращих наставників команд у кількох номінаціях.

Про це повідомляє пресслужба Української асаціації футболу, передає Укрінформ.
2022 року визнання колег отримали:
найкращий тренер Прем'єр-ліги - Олександр Кучер («Дніпро-1»)
найкращий тренер Першої ліги - Юрій Калитвинцев («Полісся», Житомир)
найкращий тренер Другої ліги - Сергій Карпенко («Нива», Бузова)
найкращий тренер в аматорському футболі - Дмитро Чирикал («Дружба», Мирівка).
Всеукраїнське об’єднання тренерів із футболу, яке є колективним членом Української асоціації футболу, визначає найкращих уже вшосте.
Додамо, що традиційна церемонія нагородження лауреатів почесних номінацій Всеукраїнського об’єднання тренерів із футболу знову не відбудеться - раніше через карантинні заходи для запобігання COVID-19, тепер - через повномасштабні бойові дії.
На фото: Олександр Кучер/uaf.ua.