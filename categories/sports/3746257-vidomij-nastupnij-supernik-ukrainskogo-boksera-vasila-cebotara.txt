Українець проведе бій в андеркарді Усик – Дюбуа.

Василь Чеботар (13-0-0, 5 КО) битиметься з досвідченим іспанським боксером колумбійського походження Джоелем Хуліо (39-17-0, 33 КО), повідомляє пресслужба K2 Promotions, передає Укрінформ.
У попередньому поєдинку в Польщі в січні цього року українець нокаутував аргентинця Хосе Луїса Кастільйо у другому раунді.

За плечима Джоела Хуліо 56 поєдинків, 39 перемог, 33 з яких нокаутами. Колись володів локальними титулами WBO Latino, WBA Fedecentro, WBC Continental Americas, WBA Fedebol, претендував на пояс WBO в першій середній вазі.

Бій Чеботар – Хуліо пройде в андеркарді поєдинку Усик-Дюбуа.

Як повідомляв Укрінформ, вечір боксу під егідою K2 Promotions відбудеться 26 серпня у Вроцлаві (Польща) у співпраці з Knockout Promotions та Skill Challenge Promotions.

Фото: instagram.com/vasiliychebotar1 , instagram.com/k2promotionsukraine