Матчем проти Ліхтенштейну юнацька збірна України U17 (футболісти не старші 2006 року народження) продовжила виступ у кваліфікації Євро-2023.

У першому поєдинку групи 2 підопічні Юрія Мороза здолали Азербайджан (5:2), а у другому розгромили однолітків з Ліхтенштейну - 7:0. Матч проходив у тренувальному центрі боснійської футбольної федерації у Зениці.
Голи: Пономаренко (13, 21, 45+1, з пенальті), Калин (30), Пашко (62), Захарченко (67), Хан (88).
Дві перемоги гарантували «синьо-жовтим» потрапляння до топ-2 у своїй групі й відповідно - до еліт-раунду відбору Євро-2023 (U17).
Наступний матч наша команда проведе 30 жовтня проти Боснії і Герцеговини.
Фото: uaf.ua.