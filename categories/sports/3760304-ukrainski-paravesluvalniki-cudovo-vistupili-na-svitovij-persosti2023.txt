3 золоті, 1 бронзова медаль та три ліцензії на Олімпіаду у Париж-2024 - такий доробок паралімпійської збірної України з академічного веслування на чемпіонаті світу.

Змагання завершилися у столиці Сербії Белграді, передає Укрінформ.
«Золото» Україні здобули Роман Полянський (клас PR1M1x - одиночка чоловіча, паралімпійська ліцензія), Анна Айсанова Анна (клас PR2W1x - одиночка жіноча), Андрій Сивих та Іван Купрійчук (клас PR3M2 - двійка чоловіча).
«Бронзу» здобули Анна Шеремет (клас PR1W1x, паралімпійська ліцензія).
Ярослав Коюда та Світлана Богуславська (клас PR2Mix2x - двійка змішана) хоча й не посіли призового місця, але вибороли паралімпійську ліцензію.
У чемпіонаті світу взяли участь 158 спортсменів з 33-х країн світу, збірну України представляли 9 паравеслувальників.
У паразбірної України на цей момент є вже 64 ліцензії у 9-ти видах спорту (велоспорт, академічне веслування, легка атлетика, плавання, боча, кульова стрільба, стрільба з лука, параканое та настільний теніс) з 17-ти, в яких наша країна планує взяти участь в Паралімпіаді-2024.
Фото:facebook.com/minmolodsport.