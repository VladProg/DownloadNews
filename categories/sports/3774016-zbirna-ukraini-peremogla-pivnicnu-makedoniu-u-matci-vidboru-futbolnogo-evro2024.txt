Національна збірна України з футболу провела шостий поєдинок у відбірковому циклі чемпіонату Європи.

«Синьо-жовті» на 18-тисячному стадіоні epet ARENA у Празі (Чехія) завдали поразки команді Північної Македонії - 2:0, передає Укрінформ.
На 30-й хвилині Георгій Судаков ударом з межі штрафного майданчика за допомогою рикошета Столе Дімітрієвскі відкрив рахунок у матчі. Подвоїв перевагу українців Олександр Караваєв на останній хвилині зустрічі.
В іншому матчі відбіркової групи С Італія о 21.45 зійдеться з Мальтою.
Турнірне становище у відбірковій групі С Євро-2024: Англія - 13 очок (після 5-ти ігор), Україна - 10 (6), Італія - 7 (5), Північна Македонія - 7 (6), Мальта - 0 (5).
Фото: Getty Images.