Чемпіон світу-2021 з боксу українець Юрій Захарєєв став переможцем міжнародного турніру імені Альгірдаса Шоцикаса у литовському Каунасі.

У фіналі вагової категорії до 71 кг Захарєєв переміг Сезара Знамієча з Польщі, передає Укрінформ.
Як повідомлялося, завдяки успіху у чвертьфіналі над співвітчизником Максимом Молоданом вихованець Одещини Захарєєв пробився на Європейські ігри-2023 в Польщі, де будуть розігруватися ліцензії на Олімпійські ігри-2024.
Фото: fbu.org.ua.