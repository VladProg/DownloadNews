У чемпіонаті України з футболу серед команд Прем'єр-ліги (УПЛ) завершилися перші поєдинки чергового, 25-го туру.

В Ужгороді харківський «Металіст» завдяки влучному удару Максима Прядуна на 79-й хвилині взяв гору над «Львовом» - 1:0, передає Укрінформ.
У паралельному поєдинку в Одесі місцевий «Чорноморець» програв «Дніпру-1» - 1:2.
На гол форварда «моряків» Даниїла Алефіренка, який відкрив рахунок на 53-й хвилині, у гостей відповіли Олександр Назаренко (57) та Артем Довбик (82). На 63-й хвилині Довбик не реалізував пенальті.
Третій недільний матч за участю «Олександрії» та донецького «Шахтаря» розпочався о 15.00.
Програму туру в понеділок, 8 травня, завершать поєдинки криворізького «Кривбаса» з київським «Динамо» (13.00), закарпатського «Миная» з полтавською «Ворсклою» (14.00), львівського «Руха» з «Інгульцем» із Петрового (15.00), рівненського «Вереса» з ковалівським «Колосом» (15.00), луганської «Зорі» з харківським «Металістом 1925» (17.00).
У турнірній таблиці УПЛ лідирує «Шахтар», у якого 59 очок (після 24-х ігор), далі - «Дніпро-1» - 57 (24), «Зоря» - 52 (24), «Динамо» - 47 (24), «Олександрія» - 37 (23), «Кривбас» - 32 (24), «Ворскла» - 30 (24), «Колос» - 30 (24)...