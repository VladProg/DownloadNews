Поєдинком проти команди Косово чоловіча збірна України з футзалу розпочинають основний раунд відбору чемпіонату світу 2024 року.

Матчі цієї стадії кваліфікації у групі 11 відбудуться в Латвії, передає Укрінформ.
Гра проти Косово пройде 7 жовтня у місті Саласпілс, а зустріч проти Нідерландів - 11 жовтня у Єлгаві. Початок обох поєдинків - о 19.00 за київським часом.
Склад збірної України з футзалу:
воротарі - Кирило Ципун («Пяст», Польща), Олександр Сухов («ХІТ»), Юрій Савенко («Ураган»);
польові гравці - Петро Шотурма, Ігор Корсун, Даниіл Абакшин, Артем Фаренюк, Микола Микитюк (усі - «Ураган»), Михайло Зварич, Сергій Малишко, Віталій Радевич (усі - «Енергія»), Євген Сірий, Ігор Чернявський (обидва - «ХІТ»), Андрій Мельник (CLUST), Ярослав Лебідь («Космос», Естонія).
Фото: futsal.com.ua.