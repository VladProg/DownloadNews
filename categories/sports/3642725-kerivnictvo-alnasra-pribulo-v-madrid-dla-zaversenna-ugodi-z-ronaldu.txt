Найближчі 72 години стануть ключовими для цієї угоди.

Президент та гендиректор «Аль-Насра» прибули у Мадрид для завершення угоди щодо переходу португальського форварда Кріштіану Роналду, повідомляє журналіст Руді Галетті, передає Укрінформ.

Найближчі 72 години стануть ключовими для цієї угоди. Переговори на цей момент проходять успішно, але остаточне рішення поки що не прийняте.

37-річний португалець у поточному сезоні провів 16 матчів за «Манчестер Юнайтед» і забив 3 голи при 2 гольових передачах. Він розірвав контракт з клубом за згодою сторін.

Як повідомляв Укрінформ, «Аль-Насра» запропонували Роналду контракт із зарплатою на суму у 200 мільйонів, у яку входять спонсорські виплати.

Фото: Getty Image