Жіноча збірна України вирушить до Іспанії, де проведе тренувальний збір та спаринг.

Збір, який пройде з 9-го по 14 травня, стане першим для Євгена Мурзіна на посту головного тренера команди, передає Укрінформ.
Тренери планують ознайомитися з актуальною формою баскетболісток та переглянути новачків.
Попередньо також було заплановано проведення міжнародного турніру в рамках святкування сторіччя каталонського баскетболу. Однак, зважаючи на організаційні обставини, українська збірна проведе лише спаринг зі збірною земель Каталонії. Очікується, що у складі суперника зіграють чотири гравчині національної збірної Іспанії. Гра відбудеться 13 травня в Жироні.
Склад збірної України на збір в Іспанії: Дар'я Дубнюк («Бембібре», Іспанія), Віта Горобець («Тигру Муреш», Румунія), Вікторія Балабан («Нептунас», Литва), Юіія Мусієнко («Ланди», Франція), Уляна Дацько («Нептунас», Литва), Олена Бойко («Торино Баскет», Італія), Дар'я Кононученко («Віртус Баскет», Італія), Тетяна Юркевічус («Люблін», Польща), Ольга Мазніченко («Орлі Баскет», Франція), Тетяна Гаврильчик («Сокол», Чехія).
Фото: fbu.ua.