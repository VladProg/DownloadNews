Львів'яни догравали матч у меншості.

«Рух» з нічиєї розпочав виступи в основній частині Юнацької ліги УЄФА – у номінально домашньому матчі львів'яни не визначили переможця в матчі з боснійським «Сараєвом» – 1:1, передає Укрінформ.
Гості першими повели в рахунку на 23-й хвилині. Команда Михайла Дячука-Ставицького відновила паритет вже після перерви — з пенальті відзначився 18-річний Андрій Кітела.
Саме Кітела вже у компенсований час залишив свою команду в меншості: за дві хвилини отримав дві жовті картки й через вилучення пропускатиме поєдинок-відповідь.

Як повідомляв Укрінформ, матч-відповідь команди проведуть на полі боснійців за три тижні, 25 жовтня.
Фото: fcruhlviv.com