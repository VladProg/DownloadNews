У Нью-Йорку проходить заключний, четвертий у сезоні турнір серії Grand Slam - Відкритий чемпіонат США з тенісу (US Open).

Володаркою першої путівки до 1/2 фіналу стала посіяна під 6-м номером американка Корі Гауфф, яка упевнено переграла Олену Остапенко з Латвії (20-й номер «посіву») - 6:0, 6:2, передає Укрінформ.
За вихід до фіналу US Open-2023 Гауфф зустрінеться із переможницею протистояння між чешкою Кароліною Муховою (10) та румункою Сораною Кирстя (30).
Інші поєдинки 1/4 фіналу відбудуться 6 вересня: Маркета Вондроушова (Чехія, 9) - Медісон Кіз (США, 17), Чжен Ціньвень (Китай, 23) - Аріна Соболенко (Білорусь, 2).
Відкритий чемпіонат США з тенісу триватиме до 10 вересня.
Фото: Getty Images.