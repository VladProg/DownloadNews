Українець Олександр Зінченко прибув разом із лондонським «Арсеналом» на матч шостого туру Англійської футбольної Прем'єр-ліги (АПЛ) проти «Манчестер Юнайтед».

Поєдинок відбудеться сьогодні, 4 вересня, на «Олд Траффорд» у Манчестері (початок - 18.30 за київським часом), передає Укрінформ.
Дві попередні гри «канонірів» проти «Фулгема» і «Астон Вілли» Зінченко пропустив через травму коліна. Втім, за словами головного тренера Мікеля Артети, Олександр тренуватися ще не почав. Тому участь Зінченка у цьому матчі малоймовірна.
«Арсенал» на старті сезону виграв п'ять із п'яти матчів і продовжує очолювати турнірну таблицю АПЛ.
Фото: Getty Images.