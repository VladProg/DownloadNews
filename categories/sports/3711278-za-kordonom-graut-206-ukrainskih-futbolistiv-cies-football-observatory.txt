206 футболістів із українським громадянством виступають за кордоном.

Такі дані оприлюднила футбольна обсерваторія Міжнародного центру спортивних досліджень (CIES Football Observatory), передає Укрінформ.
За словами дослідників, «експатріантами визначаються футболісти, які грають за межами своєї асоціації, яку вони залишили після переходу до іноземних клубів. Це визначення дозволяє відокремити спортивну міграцію від звичайної, висвітлюючи тим самим потоки, безпосередньо пов’язані з практикою футболу».
Швейцарські аналітики розділили футболістів на чотири вікові групи - до 23 років, 23-26, 27-30 та 30+. Цікаво, що в цьому плані кількість українських футболістів приблизно однакова: відповідно 55, 59, 52 та 40 виконавців.
Найбільше ж за кордоном грає представників Бразилії (1289), Франції (1033) та Аргентини (905).
Фото: football-observatory.com.