У чвертьфіналі Кубку Чехії «Славія» захисника національної збірної України Тараса Качараби на власному стадіоні приймала одного з лідерів другого дивізіону клубом «Вишков».

Наш футболіст вийшов у стартовому складі і відіграв до кінця зустрічі, передає Укрінформ.
Поєдинок завершився упевненою перемогою команди Качараби з рахунком 4:0.
Як повідомлялося, 28-річний уродженець Львівщини є футболістом «Славії» з 30 грудня 2021 року. Українець підписав з празьким клубом трирічний контракт.
Фото: slavia.cz.