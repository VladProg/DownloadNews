30 жовтня жіноча юніорська збірна України у вірменському місті Армавір провела третій поєдинок першого раунду кваліфікації чемпіонату Європи 2024 року (WU19). у Лізі В.

Наша команда обіграла ровесниць з Північної Македонії - 2:1, передає Укрінформ.
Радіонова (17-та хвилина, з пенальті), Сербук (28) - Села (5).
Раніше підопічні Наталії Ігнатович розгромили Вірменію (6:0) та Люксембург (6:0).
Українки посіли першу сходинку у групі Ліги В, тож тепер навесні 2024 року виступатимуть у Лізі А. Жеребкування другого раунду відбору відбудеться у грудні.
Фото: womensfootball.com.ua.