Капітан чоловічої збірної України з біатлону Дмитро Підручний пропустить ще низку стартів сезону-2022/2023 через відновлення після операції на коліні.

Про це спортсмен повідомив у ефірі «Суспільне Спорт», передає Укрінфлрм.
З початку сезону 31-річний Підручний узяв участь лише в одній гонці: чоловічій естафеті на першому етапі Кубка світу в фінському Контіолахті, під час якої й загострилося пошкодження. Після того Дмитро пропустив уже три етапи: в австрійському Гохфільцені, французькому Ансі та словенській Поклюці.
У грудні Підручний переніс операцію в Німеччині, а нині проходить відновленняв Австрії.
Біатлоніст розповів, що перебуватиме в Австрії до 29 січня. Це означає, що він точно пропустить два наступні етапи Кубка світу: в німецькому Рупольдінгу (11-15 січня) та італійському Антгольці (19-22 січня), а також чемпіонат Європи в німецькому Арбері (26-30 січня).
Фото: biathlon.com.ua.