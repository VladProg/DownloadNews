Київський хокейний клуб «Сокіл» отримав технічну поразку та штраф у розмірі 20 тисяч гривень після матчу чемпіонату України проти «Харківських Берсерків» (5:2).

Як повідомляє пресслужба ФХУ, у грі, що відбулася 18 листопада у Вінниці, у складі столичної команди взяв участь незаявлений хокеїст Данило Римар, передає Укрінформ.
«Сокіл» порушив пункт 1.4 статті 44 глави 8 Регламенту чемпіонату України.
Дисциплінарна санкція вступає в силу з 20 листопада.