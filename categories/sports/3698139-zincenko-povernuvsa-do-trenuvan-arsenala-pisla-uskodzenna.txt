Українець зможе зіграти вже в наступному матчі із «Саутгемптоном».

Олександр Зінченко поновив тренування в основній групі «Арсенала», повідомляє пресслужба клубу, передає Укрінформ.
Зінченко не брав участі в матчі 31-го туру англійської Прем'єр-ліги проти «Вест Гема» (2:2) через ушкодження паху.
Пропустивши лондонське дербі, Зінченко вперше за 13 матчів не вийшов у старті «Канонірів» в АПЛ.
У дебютному сезоні українець провів за лондонців 29 матчів у всіх турнірах. У доробку українця — 1 гол та 2 результативні передачі.
Повернутись на поле Зінченко зможе вже у матчі проти «Саутгейтема», 21 квітня.

Як повідомляв Укрінформ, команда Мікеля Артети вдруге поспіль втратила очки в чемпіонаті та випереджає «Манчестер Сіті» на чотири пункти, зігравши на один матч більше.
Фото: twitter.com/ArsenalBuzzCom