Організатори паризького тенісного турніру серії Grand Slam «Ролан Гаррос»-2023 оголосили розмір призового фонду.

Точна сума становитиме 49,6 млн євро, що на 12,3% більше, ніж минулого сезону, передає Укрінформ.
З метою забезпечення більш рівномірного розподілу призових між гравцями, організатори турніру істотно збільшили призовий фонд для тих, хто програв у першому колі в жіночому і чоловічому одиночному розрядах, а також суми, що виплачуються у кваліфікації.
Призові гроші для учасників одиночного розряду буде збільшено на 9,1% порівняно з 2022 роком, а ті, хто програв у трьох перших раундах, отримають на 11-13%, як минулого сезону.
Призові фонди жіночих і чоловічих парних змагань збільшилися на 4%.
Нинішнього року кваліфікація «Ролан Гаррос» стартує 22 травня, а ігри основної сітки відбудуться з 28 травня по 11 червня.
Минулого сезону чемпіоном у чоловіків став іспанець Рафаель Надаль, а у жінок - Іга Швьонтек з Польщі.
Фото: btu.org.