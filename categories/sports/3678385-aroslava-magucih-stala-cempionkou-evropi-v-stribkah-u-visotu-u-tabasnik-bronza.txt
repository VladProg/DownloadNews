На чемпіонаті Європи з легкої атлетики в приміщенні у Стамбулі (Туреччина) комплект нагород розіграли стрибунки у висоту.

«Золото» континентальної першості здобула українка Ярослава Магучіх, якій для перемоги вистачило 1,98 метра, передає Укрінформ.
Срібною призеркою із національним рекордом Нідерландів стала Брітт Верман (1,96), бронзову медаль виграла українка Катерина Табашник (1,94).
Юлія Левченко (1,94) посіла 5-е місце.
У вечірній сесії змагань сьогодні виступить Андрій Проценко, який візьме участь у фіналі стрибків у висоту.
Як повідомляв Укрінформ, штовхатель ядра Роман Кокошко із рекордом України завоював «бронзу» чемпіонату Європи-2023.
Фото: Getty Images.