Юнацька збірна України завершила кваліфікаційний раунд Євро-2024 (U19) на першому місці. Тепер на комнаду очікує еліт-раунд, який відбудеться навесні 2024 року.

Про пройдешній турнір та плани на майбутнє розповів головний тренер нашої команди Олег Кузнецов, передає Укрінформ.
«Як видно за результатами, усім було непросто. У Мальти, Косова та Словаччини були футболісти достатньо високого рівня. Ми припускали, що всі втрачатимуть очки, але хтось більше, хтось - менше. У нашій кваліфікаційній групі був пристойний рівень команд. Після перемоги над Мальтою, програли Косову. Бувають такі дні, матчі, коли нічого не виходить. Моменти створювалися, але не реалізовувалися, а суперник мав кілька контратак, і наші індивідуальні помилки в обороні призвели до пропущених м'ячів. У грі за Словаччиною ми у першому таймі ми добре використали два стандартних положення, забили ще один м'яч. А після перерви суперник відкрився, і ми могли забити ще стільки ж, але обмежилися одним м'ячем. Загалом напша команда виступила рівно. А щодо нових футболістів, то вони не розчарували. Я задоволений їхньою грою та ставленням до справи»», - сказав тренер.
Підсумкова таблиця: Україна - 6 очок, Косово - 5, Словаччина - 4, Мальта - 1.
Володарі двох перших місць у 13-ти відбірних групах та найкращий із володарів третіх місць за результатами матчів із першою та другою командами приєднаються до Португалії в елітному раунді кваліфікації Євро.
Фото: uaf.ua.