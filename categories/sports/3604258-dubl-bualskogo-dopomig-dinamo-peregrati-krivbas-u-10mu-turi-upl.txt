Футболісти київського «Динамо» здобули четверту перемогу у чемпіонаті України серед команд Прем'єр-ліги.

«Біло-сині» у 10-му турі завдали поразки криворізькому «Кривбасу» з рахунком 3:1, передає Укрінформ.
На «Арені Львів» у складі «Динамо» відзначилися Владислав Ванат (20-та хвилина) та двічі Віталій Буяльський (22, 59); автором голу у «Кривбаса» став Роман Дебелко (45+2).
На 58-й хвилині півзахисник киян Віктор Циганков не реалізував пенальті.
У понеділок, 31 жовтня, ковалівський «Колос» зійдеться з рівненським «Вересом» (13.00).
Гру «Інгулець» (Петрове) - «Рух» (Львів) перенесено.
Результати попередніх матчів туру:
«Металіст 1925» (Харків) - «Зоря» (Луганськ) - 0:3
«Ворскла» (Полтава) - «Минай» - 2:0
«Шахтар» (Донецьк) - «Олександрія» - 2:2.
«Дніпро-1» - «Чорноморець» (Одеса) - 1:0
«Львів» - «Металіст» (Харків) - 1:1.
У турнірній таблиці УПЛ лідирує «Дніпро-1» 25 очок (після 9-ти ігор). Другим йде «Шахтар» - 20 (8), третьою - «Зоря» - 19 (9).
Фото: dynamomania.com.