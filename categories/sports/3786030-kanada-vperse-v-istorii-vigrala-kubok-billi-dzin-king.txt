У фіналі збірна Канади обіграла суперниць із Італії.

Збірна Канади перемогла Італію – 2:0 у фіналі Кубка Біллі Джин Кінг, передає Укрінформ.

Канадки в груповому раунді обіграли Іспанію (3:0) і Польщу (3:0), а в півфіналі здолали топову збірну Чехії (2:1). Лейла Фернандес виграла 4 з 4 одиночних матчів, 18-річна Марина Стакушич - 3 з 4.
Для Канади це перший титул в історії, до цього найкращим результатом збірної Канади був виступ у півфіналі турніру в 1988 році. Збірна Італії провела свій шостий фінал в історії на Кубку Біллі Джин Кінг.
Як повідомляв Укрінформ, збірна України здолала Нідерланди та в наступному році зіграє у раунді Qualifiers за право виступити у фінальному турнірі Кубка Біллі Джин Кінг.
Фото: Getty Images