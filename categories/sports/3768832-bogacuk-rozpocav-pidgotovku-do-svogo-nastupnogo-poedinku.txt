Бій українця відбудеться наприкінці листопада чи на початку грудня.

Чемпіон WBC Continental Americas у першій середній вазі Сергій Богачук розпочав тренувальний табір перед наступним поєдинком, повідомляє LuckyPunch, передає Укрінформ.
Повідомляється, що вінницький боксер планує провести бій наприкінці листопада – на початку грудня, проте суперник українця поки що невідомий. Місцем для проведення поєдинку стане арена Madison Square Garden у Нью-Йорку (США).
У своєму останньому поєдинку Богачук нокаутував ганця Патріка Алоті у першому раунді. Для українця це був другий захист титулу WBC Continental Americas.


Як повідомляв Укрінформ, Богачук здобув 23 перемоги у професійній кар’єрі, всі вони були здобуті нокаутом, єдиної поразки українцеві завдав Брендон Адамс у березні минулого року.
Фото: Getty Images