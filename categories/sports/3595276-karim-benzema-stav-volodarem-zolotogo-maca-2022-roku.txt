Француз Карім Бензема виграв «Золотий м'яч» найкращого футболіста 2022 року.

Церемонія пройшла в паризькому театрі «Шатле», передає Укрінформ.
Голосування традиційно організувало відоме видання France Football.
Володарями інших нагород стали:
Алексія Путельяс (Іспанія) - жіночий «Золотий м'яч», найкраща футболістка, «Барселона».
Тібо Куртуа (Бельгія) - «Яшин Трофі», найкращий воротар, «Реал».
Гаві (Іспанія) - «Копа Трофі», найкращий молодий гравець, «Барселона».
Роберт Левандовський (Польща) - трофей імені Герда Мюллера, найкращий форвард, «Баварія»/«Барселона».
Садіо Мане (Сенегал) - «Сократес Трофі», за громадську діяльність футболістів, «Баварія».
Найкращий клуб - «Манчестер Сіті» (Англія).

Як повідомляв Укрінформ, торік володарем «Золотого м'яча» всьоме став аргентинець Ліонель Мессі.