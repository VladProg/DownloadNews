Георгій Кравченко та Олександр Брайнін стали переможцями турніру Міжнародної федерації тенісу (ITF) у Тельді (Іспанія) із призовим фондом $15 тис.

Як повідомляє BTU, у фіналі парного розряду змагань український тандем обіграв лідерів «посіву» іспанців Альберто Барросо Кампоса та Серхі Переса Контрі - 7:6 (6:5), 6:7 (3:7), 10:6, передає Укрінформ.
Кравченко та Брайнін виграли свої другі парні титули ITF і вперше перемогли на турнірі разом. 23-річний Олександр Брайнін раніше ставав чемпіоном змагань у Новомосковську (разом із казахом Тимуром Мауленовим), а 22-річний Георгій Кравченко - у 2019 році виграв турнір в Ірпені (разом із українцем Олегом Приходьком).
Перемога в Іспанії принесла українським тенісистам по 15 рейтингових очок та $930 призових (на пару).
Фото: btu.org.ua.