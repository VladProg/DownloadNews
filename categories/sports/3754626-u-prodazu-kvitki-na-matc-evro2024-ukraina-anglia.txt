Триває продаж квитків на кваліфікаційний матч чемпіонату Європи-2024 з футболу між національними збірними України та Англії.

Як нагадує пресслужба Української асоціації футболу (УАФ), поєдинок відбудеться в місті Вроцлав (Польща) на стадіоні «Тарчинський-Арена» (початок - о 18.00 за місцевим часом), передає Укрінформ.
Квитки (всі - іменні) можна придбати лише за посиланням на сайті MTicket.
Вартість квитків стартує від 50-ти злотих.
Турнірне становище у відбірковій групі С Євро-2024: Англія - 12 очок (після 4-х ігор), Україна - 6 (3), Італія - 3 (2), Північна Македонія - 3 (3), Мальта - 0 (4).
Фото: uaf.ua.