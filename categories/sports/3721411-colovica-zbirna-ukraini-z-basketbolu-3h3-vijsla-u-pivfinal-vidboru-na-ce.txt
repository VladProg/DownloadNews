Відбірковий турнір проходить у румунській Констанці.

Чоловіча збірна України з баскетболу 3х3 вийшла до півфіналу кваліфікації до чемпіонату Європи-2023, що проходить у Румунії, повідомляє пресслужба федерації баскетболу України, передає Укрінформ.
До 1/4 фіналу українці обіграли збірну Іспанії. Найкращим у складі «синьо-жовтих» став Олег Бондаренко, який набрав 8 очок.
Нагадаємо, для виходу на чемпіонат Європи у відбірному турнірі необхідно зайняти місце не нижче третього. У півфіналі українці зіграють із збірною Хорватії. Початок поєдинку – о 18:15 за київським часом.
Першого дня змагань чоловіча збірна України обіграла Німеччину (16:12) та Італію (18:10). «Синьо-жовті» посіли перше місце у групі В.

Як повідомляв Укрінформ, раніше пряму путівку на чемпіонат Європи-2023 виборола жіноча збірна України, «синьо-жовті» посіли перше місце у групі А, вигравши всі чотири поєдинки.
Фото: fbu.ua