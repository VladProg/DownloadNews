Міжнародна федерація шахів (ФІДЕ) оприлюднила рейтинг-лист станом на 1 вересня 2023 року.


До першої десятки списку у жінок знову входять дві українки - ексчемпіонка світу українка Марія Музичук (коефіцієнт 2519), яка займає 8-му позицію, та її старша сестра Анна Музичук (2510) - завдяки «бронзі» на Кубку світу в Баку (Азербайджан), передає Укрінформ.

Жіночий рейтинг продовжує очолювати китаянка Хоу Іфань (2628).
У першій сотні найсильніших шахісток світу, окрім сестер Музичук, ще чотири представниці України: 25. Юлія Осьмак (2449), 35. Анна Ушеніна (2434), 91. Анастасія Рахмангулова (2354), 94. Наталія Букса (2352).
У чоловіків упевнено лідирує норвежець Магнус Карлсен (2839).
До першої світової сотні входять шість шахістів України: 41. Павло Ельянов (2695), 65. Ігор Коваленко (2674), 72. Василь Іванчук (2664), 75. Андрій Волокітін (2659), 80. Юрій Криворучко (2656), 84. Антон Коробов (2652).
На фото: Анна Музичук (UATV).