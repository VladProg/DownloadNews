Футболісти житомирського «Полісся» зіграли унічию з рівненським «Вересом» у першому поєдинку чергового, 16-го туру чемпіонату України серед команд Прем'єр-ліги (УПЛ).

У суботу, 2 грудня, ковалівський «Колос» прийматиме київську «Оболонь» (початок о 13.00), криворізький «Кривбас» - «Олександрію» (15.00), а лідер «Дніпро-1» - полтавську «Ворсклу» (17.00), передає Укрінформ.
На неділю, 3 грудня, заплановано матчі закарпатського «Миная» з київським «Динамо» (13.00), одеського «Чорноморця» з черкаським «ЛНЗ» (15.00), донецького «Шахтаря» з харківським «Маталістом 1925» (17.00).
У понеділок, 4 грудня, зіграють луганська «Зоря» та львівський «Рух» (13.00).
Турнірна таблиця УПЛ: «Дніпро-1» - 33 очки (після 15-ти ігор), «Полісся» - 31 (16), «Кривбас» - 30 (15), «Шахтар» - 25 (13), «Рух» - 24 (15), «Динамо» - 22 (12), «Колос» - 20 (14), «Ворскла» - 19 (15), «Чорноморець» - 19 (14), «ЛНЗ» - 17 (15), «Маталіст 1925» - 15 (14), «Оболонь» - 13 (14), «Олександрія» - 13 (14), «Верес» - 12 (15), «Зоря» - 10 (12), «Минай» - 6 (15).
17-й тур чемпіонату, останній перед зимовою перервою, пройде 8-11 грудня. Поновиться першість УПЛ наприкінці лютого.
Фото: УПЛ.