Вінгер збірної України з футболу Михайло Мудрик прокоментував перемогу над Північною Македонією (3:2) і кваліфікації Євро-2023.

Гравець лондонського «Челсі» попросив українських симпатиків футболу ніколи не сумніватися в ньому, передає Укрінформ.
«Не можу сказати, що ми вийшли не налаштованими на цю гру. Можливо, трішки десь втома далася взнаки. Але потім, коли зрозуміли, що «або пан, або пропав», то почали діставати запаси, які у кожного були. 0:2 - це ще не вирок. Билися до кінця. Хочу сказати: «Ніколи не сумнівайтеся у мені». У нас з Коноплею і за «Шахтар» були такі моменти. Дуже радий, що він забив, опинився у потрібному місці у потрібний час. Про другий асист: я побачив Ваната і Вітю Циганкова. Потрібно було обрати. Побачив, що Ванат не готовий, а Вітя якраз вбігає за спину захисникам. Віддав йому у зону», - розповів Мудрик.
Як повідомлялося, у першому матчі кваліфікації до Євро-2024 збірна України поступилася Англії (0:2).
У наступному поєдинку відбору українці 19 червня зіграють з командою Мальти.
Фото: uaf.ua.