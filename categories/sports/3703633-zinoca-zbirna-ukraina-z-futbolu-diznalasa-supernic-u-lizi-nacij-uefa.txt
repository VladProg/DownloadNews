2 травня національна жіноча збірна України дізналася імена своїх суперників у груповому турнірі Ліги В у першому в історії розіграші Ліги націй УЄФА.

Жеребкування турніру пройшло у Ньйоні (Швейцарія), передає Укрінформ.
Наша команда виступить у групі В3, де змагатиметься з командами Польщі, Сербії та Греції.
Груповий етап визначить чотирьох учасників фінальної стадії, яка одночасно стане етапом відбору до Олімпійських ігор у Парижі 2024 року. Паралельно стануть відомі збірні, які зіграють у стикових матчів за підвищення/пониження у класі перед кваліфікацією Євро-2025.
Результати жеребкування жіночої Ліги націй-2023/2024:
Ліга А
Група А1: Англія, Нідерланди, Бельгія, Шотландія.
Група А2: Франція, Норвегія, Австрія, Португалія.
Група А3: Німеччина, Данія, Ісландія, Уельс.
Група А4: Швеція, Іспанія, Італія, Швейцарія.
Ліга В
Група В1: Ірландія, Північна Ірландія, Угорщина, Албанія.
Група В2: Фінляндія, Румунія, Словаччина, Хорватія.
Група В3: Польща, Сербія, Україна, Греція.
Група В4: Чехія, Словенія, Боснія і Герцеговина, білорусь.
Ліга С
Група С1: Мальта, Молдова, Латвія, Андорра.
Група С2: Туреччина, Люксембург, Литва, Грузія.
Група С3: Азербайджан, Чорногорія, Кіпр, Фарерські о-ви.
Група С4: Ізраїль, Естонія, Казахстан, Вірменія.
Група С5: Північна Македонія, Косово, Болгарія.
Фото: uaf.ua.