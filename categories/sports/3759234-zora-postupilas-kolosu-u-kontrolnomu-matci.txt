Мякушко оформив дубль.

«Зоря» та «Колос» провели контрольний матч під час паузи в УПЛ, викликаної поєдинками національних збірних, передає Укрінформ.

Спаринг завершився поразкою «Зорі» – 1:3. У складі «Колоса» дубль зробив Сергій Мякушко, ще один результативний удар на рахунку Дениса Безбородька. Єдиний гол луганчан забив Іван Головкін.
Луганською командою у сьогоднішньому спарингу керував Валерій Кривенцов. «Зоря» поки що офіційно не оголосила про призначення фахівця на посаду головного тренера, проте він уже готує луганчан до відновлення УПЛ.
У 2020 році Кривенцов очолив «Металіст 1925». Під його керівництвом у 2021 році команда вийшла в елітний дивізіон, однак у жовтні минулого року харківський клуб розірвав угоду з головним тренером.



Як повідомляв Укрінформ, наприкінці серпня головний тренер «Зорі» Ненад Лалатович анонсував відхід із луганського клубу.
Фото: upl.ua