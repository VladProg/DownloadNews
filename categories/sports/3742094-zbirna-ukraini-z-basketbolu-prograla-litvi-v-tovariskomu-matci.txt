29 липня збірна України з баскетболу провела перший контрольний матч перед стартом пре-кваліфікації Олімпійських ігор.

Україна зазнала поразки від Литви - 72:100, повідомляє Укрінформ.
Зустріч відбулася в Литві у місті Паневежис.
Це був перший матч команди під керівництвом тренера Віталія Степановського.
Найрезультативнішими гравцями збірної України стали Олександр Ковляр (18 очок, 4 підбирання, 4 передачі), Олександр Мішула (12 очок, 1 підбирання, 1 передача), Вʼячеслав Бобров (11 очок, 10 підбирань).
На 31 липня в Латвії заплановано матч зі Швецією. Там же 5 серпня Україна зустрінеться з Ізраїлем, а 7 серпня - з Нідерландами.
Як повідомлялося, у групі пре-кваліфікації Олімпіади українці зіграють проти Туреччини, Болгарії та Ісландії. Матчі проходитимуть в Стамбулі з 12 по 15 серпня.
Фото: fbu.ua