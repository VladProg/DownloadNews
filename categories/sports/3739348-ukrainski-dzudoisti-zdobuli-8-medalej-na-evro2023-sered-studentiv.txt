На чемпіонаті Європи з єдиноборств серед студентів в Загребі (Хорватія) розіграли нагороди індивідуальної першості з дзюдо.

Як повідомляє Федерація дзюдо України (ФДУ), за два змагальні дні українські дзюдоїсти завоювали одразу 8 нагород, з них дві - найвищого гатунку, передає Укрінформ.
У ваговій категорії до 52 кг чемпіонкою стала Тетяна Лімзаєва. У фіналі українка перемогла угорську дзюдоїстку Гертіас, яка отримала honsoku-make за паріння головою в татамі.
Одразу три українці підійнялися на п’єдестал у категорії до 73 кг. Чемпіоном тут став Артем Рось, який у фіналі здолав грузинського дзюдоїста Грігалашвілі, а бронзові нагороди завоювали Сергій Неботов та Антон Шугалєєв.
У другий змагальний день володарями «бронзи» стали Ольга Цімко (до 70 кг), Олексій Болдирєв (до 90 кг), Христина Гоман (понад 78 кг) та Олексій Моісєєв (понад 100 кг).
У неділю, 23 липня, відбудеться змішаний командний турнір, в якому візьме участь українська збірна.
Фото - EUSA.