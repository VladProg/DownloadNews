Перша «ракетка» України Віталій Сачко вийшов до другого кола змагань ATP Challenger Tour в австрійському місті Тульн із призовим фондом €118,000.

Віталій (№165 ATP) на двох тайбрейках переміг господаря корту Лукаса Ноймаєра (223) - 7:6 (7:2), 7:6 (7:1), передає Укрінформ.
Гра тривала 2 години 4 хвилини.
У другому сеті Сачко вів з рахунком 4:0, після чого програв п'ять геймів поспіль, проте зумів схилити шальки терезів на свій бік.
Наступний суперник українця визначиться у матчі Суміт Нагал (Індія, 189) - Даніель Мазур (Німеччина, 406).
Фото: Bratislava Open.