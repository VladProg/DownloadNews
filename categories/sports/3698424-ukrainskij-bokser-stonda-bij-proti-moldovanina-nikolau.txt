Поєдинок відбудеться 30 квітня.

Український боксер середньої ваги Богдан Штонда (7-0, 3 KO) проведе свій наступний поєдинок проти молдованина Владислава Ніколау (5-1, 0 KO), повідомляє Pro Boxing Ukraine, передає Укрінформ.
Бій відбудеться 30 квітня в турецькому Стамбулі.
Це буде перший поєдинок 21-річного українця за більше ніж рік.
Як повідомляв Укрінформ раніше, Штонда мав битися 26 лютого 2022 року проти французького боксера Мілана Пратто за титул чемпіона світу за версією IBF серед молоді, але через початок повномасштабного вторгнення РФ бій було скасовано.
Фото: instagram.com/b.shtonda