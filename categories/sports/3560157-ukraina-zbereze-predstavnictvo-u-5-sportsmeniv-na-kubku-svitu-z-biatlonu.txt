Україна збереже квоти на виступ спортсменів у змаганнях під егідою Міжнародного союзу біатлоністів (IBU) у наступному сезоні, попри те, що наша команда пропустила останній триместр минулого сезону і втратила позиції у заліку Кубка націй.

Про це в коментарі Biathlon.com.ua повідомив директор зі спорту та заходів IBU Даніель Бем, передаі Укрінформ.«У надзвичайній політичній ситуації, яку ми маємо зараз, виконавчий комітет IBU керується принципом, що жодна нація не може страждати. У зв’язку з цим на черговому засіданні виконавчого комітету IBU було прийнято рішення про те, що Українська федерація біатлону збереже такі ж квоти на сезон-2022/2023, які мала минулого року. Для Кубка світу - це 5 спортсменів для участі в гонках для чоловічої та жіночої команд», - сказав Бем.
Змагання Кубка світу стартують 29 листопада в Контіолахті (Фінляндія).
Фото: twitter.com/biathlonworld.