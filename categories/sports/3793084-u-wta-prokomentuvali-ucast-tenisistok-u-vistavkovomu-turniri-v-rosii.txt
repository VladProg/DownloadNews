В Санкт-Петербурзі виступлять кілька гравчинь з топ-100.

Жіноча тенісна асоціація (WTA) не буде карати тенісисток за участь у виставковому турнірі в Росії, рішення організації цитує Reuters, передає Укрінформ.
«Ця подія не пов'язана з WTA, і WTA не підтримує її проведення. Гравчині змагаються в турі WTA як незалежні підрядниці і, на свій розсуд, мають можливість брати участь у виставкових заходах під час міжсезоння без штрафних санкцій», — заявили в організації.

У Санкт-Петербурзі вирішили зіграти півфіналіст Вімблдона-2019 Роберто Баутіста-Агут з Іспанії (№57 ATP), серб Ласло Дьєре (№33), француз Адріан Маннаріно (№22), а також італійка Жасміне Паоліні (№30 WTA), казахстанка Юлія Путінцева (№68) та болгарка Вікторія Томова (№79).
Фото: Getty Images