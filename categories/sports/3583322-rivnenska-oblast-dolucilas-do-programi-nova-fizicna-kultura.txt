До програми входить навчання вчителів фізичної культури та отримання нового спортивного інвентаря.

Міжнародний благодійний фонд Parimatch Foundation третій рік поспіль реалізує на території України програму «Нова фізична культура», підтримуючи експертний потенціал вчителів фізкультури та оснащуючи матеріально-технічну базу сучасним спортивним інвентарем.
«Нова фізична культура» підтримує вчительське ком’юніті освітніми модулями та іншим корисним контентом. Із практичною складовою програма зайшла на Рівненщину. Реалізація програми відбувається при взаємодії із Міністерством освіти і науки України, в рамках підписаного Меморандуму про співпрацю. Запуск символічно припав до Дня вчителя і розпочався з навчання вчителів фізкультури, а також офіційної передачі спортивного інвентарю 20-ом навчальним закладам освіти Рівненської області.

Parimatch Foundation залучившись експертною підтримкою та разом з Державною науковою установою «Інститут модернізації змісту освіти» та Комітетом з фізичного виховання та спорту Міністерства освіти і науки України організували тренінг, який став пілотним проєктом, що має на меті обʼєднати методичне та практичне навчання. Його реалізацію Фонд продовжить в областях, що вже отримали спортивний інвентар, а також ставить за мету залучити якомога більше нових регіонів країни.
Освітяни Рівненської області стали першими, хто пройшов тренінг на тему «Сучасні навички та практичні кейси вчителя фізичної культури». Учасниками стали понад 60 вчителів фізичної культури закладів загальної середньої освіти та працівники департаменту освіти Рівненщини. Привітати із запуском програми прибули перший заступник голови Рівненської облдержадміністрації Сергій Подолін та директор Департаменту освіти і науки РОДА Петро Коржевський.
«У воєнний час спортивні заняття особливо важливі, адже сприяють психологічному розвантаженню, дають відчуття спокою та можливість відволіктися від тривожної повсякденності. Спортивний інвентар, що передав Фонд, буде використовуватись на уроках фізичної культури. Один набір містить футбольні, баскетбольні, волейбольні та футзальні м’ячі, конуси та маніжки для тренувань, набори для бадмінтону, шашок, шах і дартсу, координаційні сходи та фрізбі. Набори передаються в освітні заклади, які, зокрема, прийняли дітей з інших регіонів», — підкреслив заступник голови Рівненської облдержадміністрації Сергій Подолін.

Друга частина тренінгу була присвячена практичному ворк-шопу «Модель уроку фізичної культури, модулі: футбол, фрисбі, дитяча легка атлетика» та авторські майстер-класи з варіативних модулів (регбі, бейсбол, петанк, доджбол), а також блоку Інклюзія та залучення дітей до уроку фізкультури з особливими освітніми потребами.
В рамках програми «Нова фізична культура», системно проходить підвищення навичок вчителів фізкультури. Крім цього Фондом вже придбано 300 спортивних наборів на загальну суму понад 3 млн грн, які були розподілені між навчальними закладами України у містах і селах, які найбільше потребували допомоги з обладнанням. Регіони, що вже отримали спортивні набори: Львівська, Тернопільська, Дніпропетровська, Чернігівська, Донецька, Закарпатська, Івано-Франківська, Миколаївська, Чернівецька, Рівненська, Вінницька, Полтавська, Кіровоградська, Одеська, Волинська, Хмельницька, Черкаська, Житомирська, Сумська та Київська область.

Протягом року Фонд продовжить укомплектовувати заклади освіти спортивним інвентарем, яке необхідне для впровадження нової модульної системи НУШ (Нова українська школа) та продовжить підтримувати та розвивати вчительський потенціал вчителів фізичної культури.
Міжнародний благодійний фонд Parimatch Foundation з 2019 року реалізує благодійні програми та проєкти в напрямках спорту та інноваційної освіти. Фонд вкладає в здорове і свідоме майбутнє покоління, а також популяризує спорт, здоровий спосіб життя, рухову та фізичну активність. Діяльність Parimatch Foundation спрямована на те, щоб у кожної дитини, незалежно від фізичних особливостей, соціальних обмежень та інших можливих бар’єрів, був доступ до навчання та занять спортом, а розвиток був фізично та ментально здоровим.
«Нова фізична культура» спрямована на покращення здоров'я та добробуту країни через надання дітям рівних можливостей до спорту, а також розвитку фізичної культури в школах через навчання вчителів фізичної культури.