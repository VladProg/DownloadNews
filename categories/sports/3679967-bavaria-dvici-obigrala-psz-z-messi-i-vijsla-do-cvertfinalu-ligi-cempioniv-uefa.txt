У Лізі чемпіонів УЄФА тривають матчі у відповідь 1/8 фіналу.

Футболісти німецької «Баварії» у Мюнхені перемогли французький «Парі Сен-Жермен» з рахунком 2:0 і вийшли до 1/4 турніру, передає Укрінформ.
Успіх господарям «Альянс Арени» принесли голи форвардів Максіма Чупо-Мотінга (61-а хвилина) та Сержа Гнабрі (89).
У складі «ПСЖ» увесь матч провів на полі найкращий футболіст 2022 року за версією ФІФА аргентинець Ліонель Мессі.
У першій грі у Парижі «Баварія» також перемогла «Парі Сен-Жермен» (1:0).
Жеребкування 1/4 та 1/2 фіналу Ліги чемпіонів УЄФА відбудеться 17 березня.
Фото: AFP.