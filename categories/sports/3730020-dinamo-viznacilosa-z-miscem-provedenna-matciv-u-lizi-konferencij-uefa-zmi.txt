Київський футбольний клуб «Динамо» (Київ) проводитиме номінально домашні матчі Ліги конференцій УЄФА-2023/24 у Бухаресті (Румунія).

Як повідомляє SportArena, стадіон «Рапід-Джулешті» вміщує 14 тисяч уболівальників, передає Укрінформ.
Минулого сезону «Динамо» проводило домашні матчі єврокубків у Польщі. Поєдинки кваліфікації Ліги чемпіонів пройшли на арені у Лодзі, а зустрічі групового етапу Ліги Європи - у Кракові.
Нагадаємо, у кампанії Української Прем'єр-ліги (УПЛ)-2022/23 кияни посіли 4-те місце, що дозволяє їм виступити в Лізі конференцій і розпочати відбір до групового раунду турніру з третього раунду кваліфікації. Для виходу до групового етапу ЛК «Динамо» потрібно пройти два раунди відбору.
Фото: ФК «Динамо» (Київ).