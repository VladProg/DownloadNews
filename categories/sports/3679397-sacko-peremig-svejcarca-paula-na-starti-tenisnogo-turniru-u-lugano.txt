Друга «ракетка» України Віталій Сачко вийшов до другого кола турніру Асоціації тенісистів професіоналів (АТР) серії Challenger у Лугано (Швейцарія) із призовим фондом €73 тис.

У стартовому матчі основної сітки змагань Сачко за 1 годину 15 хвилин завдав поразки швейцарцю Якубу Паулю - 6:4, 6:3, передає Укрінформ.
За вихід до чвертьфіналу Сачку протистоятиме переможець поєдинку між посіяним під першим номером нідерландцем Гайсом Броувером та Алтугом Джелікбілеком з Туреччини.
Турнір у Лугано триватиме до 12 березня.
Фото: BTU.