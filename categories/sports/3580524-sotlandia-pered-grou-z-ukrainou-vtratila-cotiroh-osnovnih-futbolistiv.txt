У сьогоднішньому матчі Ліги націй з Україною головний тренер збірної Шотландії Стів Кларк не зможе розраховувати на чотирьох провідних футболістів.

Слідом за захисником «Евертона» Натаном Паттерсоном, який травмувався в першому поєдинку з Україною у Глазго, команда втратила ще трьох виконавців, передає Укрінформ.
Наставник шотландців Стів Кларк буде змушений обійтися без захисників Кірана Тірні з «Арсенала» та Скотта Маккенни з клубу «Ноттінгем Форест», які також травмовані, та без півзахисника Скотта Мактомінея з команди «Манчестер Юнайтед», який відбуватиме дискваліфікацію через перебір жовтих карток.
Натомість тренер викликав до табору національної збірної захисника Стівена Кінгслі та форварда Баррі Маккея, які представляють «Гартс».
Цього ж дня в іншому поєдинку групи 1 Ліги В зіграють Ірландія та Вірменія.
Турнірна таблиця після 5-ти турів: Шотландія - 12 очок, Україна - 10, Ірландія - 4, Вірменія - 3.
Згідно регламентом ЛН, переможець групи отримає путівку до Ліги А, а остання команда квартету у наступному циклі виступатиме в Лізі С.
Фото: Mark Scates - SNS Group.