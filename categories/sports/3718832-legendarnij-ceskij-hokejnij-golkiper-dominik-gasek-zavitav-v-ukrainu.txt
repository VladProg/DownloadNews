Дворазовий володар Кубка Стенлі та олімпійський чемпіон в складі хокейної збірної Чехії, 58-річний Домінік Гашек прибув в Україну.

Знаменитий голкіпер відомий своєю проукраїнською позицією, передає Укрінформ.
Гашек вже відвідав, Харків, Київ, Бородянку, Бучу, Ірпінь.
«Дуже хочу, щоб після закінчення війни у цих містах, назви яких нині на устах в усього світу, з’явилися хокейні ковзанки, щоб діти мали змогу займатися нашим видом спорту. Обіцяю приїжджати на відкриття арен і всіляко вас підтримувати», - сказав під час візиту легендарний гість.
Найдушевнішою і найемоційнішою частиною візиту стало відвідання Домінатором тренування за участю вихованців «Сокола» і «Краматорська» на ковзанці Виставкового центру.
«Діти, це дуже класно, що в такий непростий для вашої країни час ви маєте змогу грати в хокей і підтримувати здоровий образ життя. Будьте старанними і все у вас вийде!», - звернувся зірковий воротар до юних гравців.
Фото: fhu.com.ua.