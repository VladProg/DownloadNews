«Барселона» здобула вольову перемогу над «Осасуною» у виїздному матчі 14-го туру чемпіонату Іспанії з футболу.

Поєдинок на «Естадіо Ель Садар» у Памплоні завершився на користь гостей з рахунком 2:1, передає Укрінформ.
На гол Давида Гарсії на 6-й хвилині зустрічі каталонці відповіли влучними ударами Педрі (48) та Рафінью (85), передає Укрінформ.
«Барселона» догравала матч у меншості - на 31-й хвилині за друге попередження червону картку отримав Роберт Левандовський.
«Барселона» набрала 37 очок і залишається на першому місці в турнірній таблиці Ла Ліги. Каталонці на 5 очок випереджають мадридський «Реал», який 10 листопада прийматиме «Кадіс».
Матчі наступного туру Ла Ліги пройдуть після чемпіонату світу-2022, який з 20 листопада до 18 грудня відбудеться у Катарі.
Фото: AFP.