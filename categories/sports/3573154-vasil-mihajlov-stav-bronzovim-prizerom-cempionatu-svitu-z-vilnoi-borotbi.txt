У Белграді (Сербія) триває чемпіонат світу зі спортивної боротьби.

Шосту нагороду до української скарбнички приніс представник вільного стилю боротьби одесит Василь Михайлов (вагова категорія до 79 кг), передає Укрінформ.
У «малому» фіналі за «бронзу» Михайлов переміг бронзового призера Олімпійських ігор та чемпіонатів світу Бекзода Абдурахмонова з Узбекистану (5:3), передає Укрінформ.
Як повідомлялося, раніше у жіночій боротьбі срібною призеркою чемпіонату світу-2022 стала львів'янка Олександра Хоменець (55 кг), «бронза» дісталася Аліні Грушиній-Акобії з Полтавщини (57 кг) та Ілоні Прокоспівюк із Херсона (62 кг).
Нагадаємо, у греко-римській боротьбі «бронзу» вибороли харків'яни Андрій Кулик (72 кг) та Ярослав Фільчаков (82 кг).
Чемпіонат світу-2022 зі спортивної боротьби триватиме у сербській столиці до 18 вересня.
Фото: ukrwrestling.com.ua.