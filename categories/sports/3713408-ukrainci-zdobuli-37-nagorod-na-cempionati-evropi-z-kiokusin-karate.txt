Друге загальнокомандне місце та 37 медалей завоювали представники України на чемпіонаті Європи з кіокушин карате.

Змагання проходили у Вроцлаві (Польша) за участю 750-ти спортсменів з 26-ти країн. Україну представляли 60 каратистів, передає Укрінформ.
В активі українців 11 золотих, 14 срібних та 12 бронзових медалей.
У розділі «командне ката» першими, зокрема, стали представники Дніпропетровської області Заур Мамедов, Ельнур Мамедов, Марина Скамарохова та Віталій Короткевич. Тепер вони єдині в Європі володіють титулами триразових чемпіонів континенту у цьому виді програми.
Приз «Найкращий боєць змагань» отримала українка Марина Скамарохова, яка здобула «золото» серед дорослих у вазі до 65 кг.
Фото: facebook.com/minmolodsport.