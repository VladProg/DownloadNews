Асоціація тенісистів-професіоналів (ATP) оголосила про зміни, якы спрямованы на реорганізацыю змагання Challenger Tour.


З січня 2023 року, зокрема, значно підвищаться призові фонди, оптимізовано календар, передає Укрінформ.
Поступово буде скасовано змагальні категорії Challenger 90 та 110, загальна кількість скоротиться з шести до чотирьох. Починаючи з 2023 року, основними категоріями будуть: Challenger 50, Challenger 75, Challenger 100 та Challenger 125.
ATP також запровадить три нові преміум-турніри Challenger 175 із призовим фондом $220 000, які проходитимуть у другий тиждень турнірів ATP Masters 1000 в Індіан-Веллсі, Римі та Мадриді.
Загальний призовий фонд Challenger Tour зросте з $13,2 млн у 2022 році до рекордних $21,1 млн. у 2023-го. Це включає значне збільшення призових на турнірах Challenger 100 (з $106 240 до $130 000) та Challenger 75 (з $53 120 до $80 000).
2023 року в рамках Challenger Tour буде проведено рекордну за увесь час кількість змагань (195) порівняно зі 183-ма у 2022-го.
Фото: atptour.com.