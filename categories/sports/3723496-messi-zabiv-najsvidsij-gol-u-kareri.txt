Для цього йому знадобилось 80 секунд.

Ліонель Мессі забив свій 103-й гол у складі національної збірної Аргентини, форвард відкрив рахунок у товариському матчі з Австралією (2:0), передає Укрінформ.
Ліонель забив перший гол у матчі лише після 80 секунд ігрового часу — найшвидший м'яч у кар'єрі титулованого нападника. Досі йому не вдавалося відзначатися впродовж стартових двох хвилин матчу.
Попередній найшвидший гол Мессі забив у Лізі чемпіонів 2017/18, коли в матчі-відповіді 1/8 фіналу вразив ворота «Челсі» після 217 секунд на полі.
Аргентина виграла свій перший матч із березня з рахунком 2:0. Другий гол після години ігрового часу провів захисник «Бетіса» Херман Песселья, що вийшов на заміну по перерві.

Як повідомляв Укрінформ, у грудні 2022 року Мессі вперше в кар'єрі виграв чемпіонат світу з Аргентиною.
Фото: Getty Images