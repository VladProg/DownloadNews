Українець вже прибув в Італію.

Український півзахисник «Марселя» Руслан Маліновський прилетів в Італію для проходження медогляду перед переходом в «Дженоа», повідомляє журналіст Sky Sport Марко Бовіцеллі, передає Укрінформ.
За інформацією джерела, вже у цю мить українець проходить медичне обстеження.
Завтра він проведе перше тренування у складі нової команди та зможе дебютувати за «Дженоа» у матчі 1-го туру Серії А проти «Фіорентини», який розпочнеться о 21.45.
Як повідомляв Укрінформ, «Дженоа» на сезон орендує Маліновського з правом викупу за 10 мільйонів євро.
Фото: Getty Images