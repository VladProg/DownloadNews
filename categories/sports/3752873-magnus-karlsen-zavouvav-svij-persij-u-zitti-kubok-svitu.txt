От і закінчився Кубок світу з шахів, який проходив у Баку. Великих несподіванок він не приніс. У чоловіків переміг норвежець Магнус Карлсен. Зробив він це у притаманній йому манері.

Фінальний матч з 18-річним Рамешбабу Праггі (так скорочено називають цього індійського вундеркінда) Магнус зіграв основні партії унічию. Причому, у другій зустрічі, де у норвежця були білі фігури, він цинічно відфіксував нічию. Тобто переніс увесь тягар на тайбрейк.
Власне, Карлсен завжди висловлюється за скорочений контроль, що дало привід деяким гарячим головам називати його людиною майбутнього. За шахівницею він теж довів, що у швидкі шахи грає відмінно. Магнус виграв додатковий матч з рахунком - 1,5:0,5. А загальний підсумок - 2,5:1,5. Це принесло норвежцю перший у житті титул володаря Кубку світу.
Дехто вважає, що чемно було привітати його, але деякі спостерігачі згадують 4-те коло, в якому німець Вінсент Крамер на 17-у ході міг вирішити долю матчу на свою користь… І тоді Карлсен не потрапив би навіть до чвертьфіналу… Але ж, не даремно кажуть, що щастить сильнішому…
У матчі за третє місце, як і очікувалося, американець Фабіано Каруана, хоча теж у додатковий час, але надто переконливо (3:1) узяв гору над азербайджанцем Ніхатом Абасовим. «Бронза» - у американця.
У жінок Кубок дістався Олександрі Горячкіній (під прапором ФІДЕ), а друге місце посіла юна болгарка Нургюль Салімова. Це, насправді, сенсаційний результат.
Ну, а третє місце, нагадаємо, в українки Анни Музичук!
Петро Марусенко, міжнародний майстер.
Фото: fide.com.