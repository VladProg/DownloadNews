Донецький «Шахтар» здобув упевнену перемогу над харківським «Металістом 1925» у поєдинку 16-го туру чемпіонату України з футболу серед команд Прем'єр-ліги (УПЛ).

«Гірники» розгромили номінальних господарів «Арени Львів» з рахунком 7:0 і наздогнали «Дніпро-1» у турнірній таблиці, передає Укрінформ.

М'ячі у ворота «Металіста 1925» забили Олександр Зубков (5, 41 хвилини), Богдан Михайличенко (13), Лассіна Траоре (38), Ігор Курило (56 - автогол), Іван Петряк (58) та Ярослав Ракицький (66).
Завершить програму туру у понеділок, 6 березня, матч «Львова» із закарпатським «Минаєм» (13.00).
Результати інших поєдинків 16-го туру:
«Кривбас» (Кривий Ріг) - «Колос» (Ковалівка) - 1:0
гол: Віталій Вернидуб (60-та хвилина);
«Олександрія» - «Дніпро-1» - 2:2
голи: Еміль Мустафаєв (30, 88) - Домінго Бланко (23), Артем Довбик (58);
«Динамо» (Київ) - «Інгулець» (Петрове) - 0:2
голи: Олександр Козак (12), Володимир Одарюк (44);
«Верес» (Рівне) - «Чорноморець» (Одеса) - 1:3
голи: Олександр Маткобожик (60) - Зігі Бадібанга (13), Даніель Алефіренко (76), Олександр Гладких (90+3, з пенальті);
«Ворскла» (Полтава) - «Зоря» (Луганськ) - 2:3
голи: Таулант Сефері (5, 16, з пенальті) - Володимир Бражко (57, 90+3, з пенальті), Назарій Русин (90+1);
«Металіст» (Харків) - «Рух» (Львів) - 1:2
голи: Сергій Панасенко (49) - Юрій Климчук (18), Ярослав Карабін (77).
У турнірній таблиці УПЛ лідируть «Дніпро-1» та «Шахтар», у яких по 36 очок (після 15-ти ігор), далі - «Зоря» - 31 (16), «Динамо» - 30 (16) та «Олександрія» - 26 (15).
Фото: ФК «Шахтар».