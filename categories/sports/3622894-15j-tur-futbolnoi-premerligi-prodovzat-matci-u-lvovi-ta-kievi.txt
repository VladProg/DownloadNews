У неділю, 27 листопада, відбудуться чергові поєдинки 15-го туру чемпіонату України з футболу серед команд Прем'єр-ліги (УПЛ).

О 13.00 «Львів» прийме ковалівський «Колос», а о 14.00 луганська «Зоря» зіграє із закарпатським «Минаєм» на київському стадіоні «Динамо» імені Валерія Лобановського, повідомляє Укрінформ.
Результати попередніх поєдинків туру:
«Шахтар» (Донецьк) - «Ворскла» (Полтава) - 3:2
«Чорноморець» (Одеса) - «Металіст» (Харків) - 0:0.
«Інгулець» (Петрове) - «Верес» (Рівне) - 1:0
«Динамо» (Київ) - «Металіст 1925» (Харків) - 0:0.
Завершать програму туру у понеділок, 28 листопада, поєдинки «Олександрії» та львівського «Руха» (13.00), криворізького «Кривбаса» та «Дніпра-1» (14.00).
У турнірній таблиці УПЛ лідирує «Дніпро-1» - 35 очок (після 13-ти ігор). Другим йде «Шахтар» - 30 (13), далі - «Динамо» - 27 (14) «Зоря» - 26 (13) та «Олександрія» - 23 (12).