Український тенісист Владислав Орлов (№464 АТР) зіграв два фінальні матчі на турнірі ITF M15 у болгарському місті Созополь.

У парних змаганнях Владислав виступав разом з Александером Донським з Болгарії. У вирішальному поєдинку українсько-болгарський дует переміг турецько-польську пару Туна Алтуна/Олаф П'єчковський - 6:2, 3:6, 10:5, передає Укрінформ.
Для українця це був третій парний фінал нинішнього року та другий титул. Загалом за кар'єру Орлов зіграв 29-й парний фінал на турнірах ITF і завоював 12-й титул.
У вирішальному матчі одиночного розряду Орлов поступився першій «ракетці» турніру Алексанадру Лазарову (№313) з Болгарії - 1:6, 1:6.
Владислав провів третій фінал у сезоні і зазнав першої поразки. Для українця це був 13-й фінал в одиночному розряді, в якому він боровся за свій 7-й титул.
Фото: btu.org.