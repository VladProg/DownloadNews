Українець переміг представника Туреччини Алтуга Челікбілека.

Український тенісист Ілля Марченко пробився до 1/4 фіналу турніру ATP Challenger Tour 50 у німецькому Гамбурзі, передає Укрінформ.

В матчі другого кола Марченко в трьох сетах переміг представника Туреччини Алтуга Челікбілека - 6:4, 3:6, 7:6(3)). Поєдинок тривав понад 2 години.
За весь матч Ілля реалізував 2 із 4 брейкпоінтів, віддавши супернику 2 гейми на своїй подачі. Також українець зробив 12 ейсів (Челікбілек – 11) і припустився 5 подвійних помилок.
У чвертьфіналі Марченко зіграє проти другого сіяного Адама Волтона з Австралії.

Фото: Getty Images