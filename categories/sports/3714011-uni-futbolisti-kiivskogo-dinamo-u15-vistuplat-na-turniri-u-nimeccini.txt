27-28 травня у німецькому місті Langförden відбудеться престижний міжнародний футбольний турнір SV BW Langförden серед футболістів 2007-го та 2008-го років народження (вікові категорії U16 та U15).

Київське «Динамо» представлятиме академічна група вікової категорії U15 під керівництвом Євгена Лозинського, передає Укрінформ.
У змаганнях візьмуть участь 16 команд з різних країн. Серед учасників турніру - такі відомі колективи, як Randers (Данія), HJK Helsinki (Фінляндія), Widzew з міста Лодзь (Польща), празька Dukla (Чехія), роттердамська Sparta (Нідерланди).
Динамівці потрапили до групи разом із угорською академією Puskas, бельгійським FC Royal Antwerpen та однією з місцевих німецьких команд (JSG Langförden, Bühren або Visbek I).
Фото: fcdynamo.com.