На рахунку форварда 2 голи і результативний пас у матчі з «Аполлоном».

Нападник СК «Дніпро-1» Артем Довбик переміг у голосуванні за звання найкращого гравця тижня у Лізі конференцій, повідомили на офіційному сайті УЄФА, передає Укрінформ.
Артем забив два голи та віддав результативну передачу в матчі з «Аполлоном». У голосуванні він обійшов вінгера «Башакшехіра» Сердара Гюрлера, півзахисника «Кельна» Деяна Любічіча та хавбека «Юргордена» Емануеля Банду.
Також Довбик посів третє місце у номінації на найкращий гол тижня. Переміг у цьому голосуванні Юсуф Отубанджо із «Пюніка».
Як повідомляв Укрінформ, «Дніпро-1» переміг «Аполлон» 3:1 у другому турі Ліги конференцій.
Фото: scdnipro1.com