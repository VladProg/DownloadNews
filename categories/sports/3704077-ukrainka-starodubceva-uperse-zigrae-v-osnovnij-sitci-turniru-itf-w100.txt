На тенісних змаганнях в американському місті Боніта-Спрінгс українка Юлія Стародубцева пройшла кваліфікацію і вперше зіграє в основній сітці турнірів ITF W100.


У першому колі кваліфікації Юлія (№ 575 WTA) пройшла «нейтральну» тенісистку Дар'ю Кудашову (398) - 6:1, 6:1, а в матчі за вихід до основної сітки не віддала жодного гейму болгарці Лії Каратанчевій (522) - 6:0, 6:0, передає Укрінформ.
У першому колі основної сітки українці дісталася третя сіяна Керолайн Доулхайд (WTA 123).
Американка у квітні виграла титул у Бока-Ратон (США, ITF W25) і зіграла два півфінали на домашніх турнірах - у Чарльстоні (ITF W100) та Шарлоттсвіллі (ITF W60).
Фото: btu.org.