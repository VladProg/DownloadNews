У Катарі відбувся черговий поєдинок 1/8 фіналу XXII чемпіонату світу з футболу.

Четвертим чвертьфіналістом ЧС-2022 стала збірна Англії, яка завдала поразки команді Сенегалу - 3:0, передає Укрінформ.
М'ячі на арені «Ель-Байт» в Ель-Хаурі забили Джордан Хендерсон, який відкрив рахунок на 38-й хвилині, Гаррі Кейн (45+3) та Букайо Сака (57).
За путівку до півфіналу Мундіалю Англія 10 грудня зустрінеться з чинними володарями титулу футболістами Франції, які у свою чергу переграли збірну Польщі (3:1).
Як повідомлялося, першу пару 1/4 фіналу склали команди Нідерландів та Аргентини.
Розклад інших матчів 1/8 фіналу:
5 грудня: Японія - Хорватія, Бразилія - Республіка Корея
6 грудня: Марокко - Іспанія, Португалія - Швейцарія.
Чвертьфінали пройдуть 9-10 грудня, півфінали - 13-14 грудня, матч за третє місце - 17 грудня.
Фінал ЧС-2022 відбудеться 18 грудня на Національному стадіоні у Лусаїлі.
Фото: AFP.