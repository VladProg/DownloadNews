Це сталося під час останнього обміну полоненими.

Призер чемпіонатів України з бігу на коротких дистанціях Дмитро Вітковський повернувся з російського полону, про це на свої сторінці у Facebook повідомила Ольга Саладуха, передає Укрінформ.
Дмитро Вітковський після початку повномасштабного вторгнення Росії в Україну увійшов до особового складу миколаївської 36-ї окремої бригади морської піхоти імені контрадмірала Михайла Білинського. У складі з'єднання спортсмен взяв участь у обороні Маріуполя, однак весною минулого року потрапив у російський полон.
Вітковський повернувся з російського полону під час останнього обміну, який відбувся 7 березня. Тоді до України повернулось 130 військовослужбовців, серед яких - Дмитро.

Як повідомляв Укрінформ, українські легкоатлети вибороли чотири золоті та одну срібну медаль на Кубку Європи з метань.
Фото: facebook.com/saladukhaolga