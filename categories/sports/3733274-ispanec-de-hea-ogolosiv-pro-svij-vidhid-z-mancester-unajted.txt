Воротар «Манчестер Юнайтед» Давід де Хеа оголосив про свій відхід з клубу після завершення дії контракту.

Про це він повідомив у своєму Твіттері, передає Укрінформ.
«Хотів би висловити свою вдячність і подяку за вашу любов протягом останніх 12 років. Ми багато чого досягли з тих пір, як мій дорогий сер Алекс Фергюсон привів мене в цей клуб. Я відчував неймовірну гордість кожного разу, коли одягав цю футболку. Представляти найбільший клуб у світі – це честь, якої удостоюються лише кілька футболістів-щасливчиків. Не думав, що, покидаючи Мадрид молодим хлопцем, ми досягнемо того, чого досягли разом. Зараз настав час прийняти новий виклик, знову випробувати себе в нових умовах. Манчестер завжди буде в моєму серці», — сказав де Хеа.
Як повідомлялося, 32-річний іспанець виступав за клуб з 2011 року, вигравши з ним АПЛ, Лігу Європи, Кубок Англії, Кубок англійської ліги та суперкубок країни.
Фото: Getty Images