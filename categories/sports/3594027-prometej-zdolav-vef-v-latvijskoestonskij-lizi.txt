Український клуб йде без поразок.

«Прометей» здобув перемогу над «ВЕФ» Рига в рамках чергового туру Латвійсько-естонської ліги – 81:71, передає Укрінформ.
Переломним моментом у поєдинку стала третя чверть, яку «Прометей» забрав з перевагою у 14 очок. Найкращим гравцем матчу став Стефенс – Ді Джей набрав 28 пунктів.
«Прометей» лідирує у турнірній таблиці Латвійсько-естонської ліги. Український клуб здобув три перемоги у трьох матчах.
Як повідомляв Укрінформ, у наступному турі суперником «Прометея» стане «Раквере Тарвас». Матч відбудеться 16 жовтня.

Фото: prometeybc.com/ua