Готуючись до основного раунду відбору Євро-2023 (U19) з футзалу, юнацька збірна України провела перший товариський матч проти хорватських однолітків.

Зустріч у хорватському місті Прелог закінчилася з рахунком 4:4, передає Укрінформ.
Під час матчу «синьо-жовті» поступалися з рахунком 0:4. Перший м'яч хорвати забили у стартовій 20-хвилинці, ще три - у другій. Проте наприкінці поєдинку українцям вдалося здійснити камбек завдяки влучному удару Максима Малиновського та хет-трику Дмитра Скибчика.
Наступний товариський поєдинок відбудеться 16 березня.
В основному раунді відбуру Євро-2023 юнацька збірна України потрапила до групи 2, де зустрінеться з Румунією, Сербією та Чорногорією.
Міні-турнір 22-25 березня прийматиме сербське місто Врнячка-Баня.
Фото: facebook.com/UKRAINEFUTSAL.