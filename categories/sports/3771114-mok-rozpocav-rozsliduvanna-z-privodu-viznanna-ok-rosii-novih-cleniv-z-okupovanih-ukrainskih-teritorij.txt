Міжнародний олімпійський комітет розпочав процедуру розслідування з приводу визнання Олімпійським комітетом Росії (ОКР) регіональних організацій незаконно анексованих українських територій.

Про це президент МОК Томас Бах повідомив у відповіді на офіційний лист-звернення президента НОК України Вадима Гутцайта від 6 жовтня, передає Укріноформ.
У листі-зверненні Гутцайт закликав застосувати санкції, встановлені Олімпійською хартією, за грубе порушення принципів і основ олімпійського руху з боку ОКР шляхом включення ним до свого складу олімпійських рад так званих Луганської народної республіки (ЛНР), Донецької народної республіки (ДНР), а також Херсонської та Запорізької областей.
Відповідне питання буде винесене на розгляд засідання виконкому МОК який пройде наступного тижня у Мумбаї (Індія).
Фото: olympics.com.