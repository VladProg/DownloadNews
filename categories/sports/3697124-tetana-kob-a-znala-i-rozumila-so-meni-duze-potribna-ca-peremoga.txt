Лідерка збірної України з боксу поділилась емоціями від перемоги на турнірі GeeBee, що проходив у Фінляндії.

Вона розповіла про це ексклюзивно в коментарі кореспонденту Укрінформу.
«Найважчим був перший бій, адже на нього дуже важко налаштовуватися. Потім, коли він проходить, ти впевненіше себе почуваєш. Виграла перший бій у англійської спортсменки, виграла другий бій в представниці США, то мусила і третій бій вигравати. Третій бій міг би бути найважчим, якби я не знала цю суперницю. Вона із Фінляндії, де ми проводили спільний збір і я стояла з нею в спарингах, тож знала вже її манеру. Я знала і розуміла, що мені дуже потрібна ця перемога. Дякую кожному за підтримку: за нашу команду вболівали. Переживають за нас та підтримують українців», - сказала Коб.
Тетяна також розповіла про свої плани на найближче майбутнє.
«Після цього турніру у нас буде збір у Конча-Заспі, де ми будемо готуватись до турніру в Чехії серед еліти чоловіків та жінок, який проходитиме з 3 по 8 травня. На цей турнір їдуть лише олімпійські категорії», - додала Коб.
Як повідомляв Укрінформ, жіноча збірна України здобула 8 нагород на турнірі в Фінляндії, серед них 3 - золоті.
Фото: fbu.in.ua