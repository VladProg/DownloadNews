Найрезультативнішим гравцем українського клубу став Ілля Сидоров.

«Прометей» провів другий матч у новому сезоні Латвійсько-естонської ліги, український клуб обіграв «Кейлу» - 89:74, передає Укрінформ.

Найрезультативнішим гравцем українського клубу став Ілля Сидоров, на рахунку якого 16 очок, 3 підбирання і 1 асист.

Цей матч став дебютним для новачка української команди Рашарда Келлі. Він провів на майданчику 17 хвилин і 40 секунд. За цей час він набрав 9 очок і 9 підбирань.



Як повідомляв Укрінформ, у минулому сезоні «Прометей» виграв Латвійсько-естонську лігу, у фіналі обігравши «ВЕФ».

Фото: fbu.ua