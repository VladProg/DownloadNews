Україна програла Хорватії у 5 турі Євробаскету-2022.

Головний тренер збірної України Айнарс Багатскіс прокоментував поразку від Хорватії (85:90) у заключному матчі групового етапу на Євробаскеті-2022, повідомляє Укрінформ.
«Хорватія показала свій найкращий баскетбол за весь турнір, навіть з огляду на матч проти Греції. Звичайно, вони грали як велика, розумна команда і має грати. У нас ніхто не думав про різницю очок, ми намагалися сфокусуватися на перемозі, бо це найважливіше, коли ти граєш у баскетбол», - сказав Багатскіс.
За його словами, у баскетболі все залежить від якості захисту.
«Пропустити 45 очок до перерви – це забагато. Ми набрали 42. Все залежить від захисту. У першій половині вони набрали 17 очок після втрат. У другій половині ми виправилися в цьому аспекті, але не реалізували багато відкритих триочкових відкритих кидків від шутерів. Ми раді, що закінчили з такою різницею очок, це важливо для нас. Тепер ми маємо забути це якнайшвидше», – сказав головний тренер збірної України.
Як повідомляв Укрінформ, українська збірна йде 3-ою у турнірній таблиці після п'яти турів і вже забезпечила собі вихід у плей-офф європейської першості.
Фото: ФБУ