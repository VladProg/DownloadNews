У фіналі іспанки обіграли німецький «Вольфсбург».

«Барселона» — переможниця жіночої Ліги чемпіонів 2022/23, у вирішальному матчі іспанки обіграли німецький «Вольфсбург» - 3:2, передає Укрінформ.
У першому таймі претензії на титул окреслив «Вольфсбург», повівши у два м'ячі – відзначились полька Єва Пайор та Александра Попп.
У другому таймі зусиллями Патрісії Гіхарро вдалось зрівняти рахунок у зустрічі. Вольову перемогу «Барселоні» принесла шведська нападниця Фрідоліна Рольфо. Її гол на 70-й хвилині зафіксував фінальний рахунок 3:2 й другий титул каталонок в історії.



Як повідомляв Укрінформ, у фіналі чоловічої ЛЧ «Інтер» зіграє з «Ман Сіті», поєдинок відбудеться 10-го червня.

Фото: Getty Images