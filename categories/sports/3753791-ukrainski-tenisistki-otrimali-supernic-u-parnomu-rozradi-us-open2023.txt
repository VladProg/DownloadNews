У Нью-Йорку відбулося жеребкування сітки парного розряду заключного, четвертого у сезоні турніру серії Grand Slam - Відкритого чемпіонату США з тенісу (US Open).

Посіяний під 10-м номером українсько-латвійський дует Людмила Кіченок - Олена Остапенко стартуватиме поєдинком з венесуелкою Андреа Гаміс та іспанкою Сарою Соррібес Тормо, передає Укрінформ.
14-й номер «посіву» українсько-румунський тандем Марта Костюк - Єлена-Габрієла Русе протистоятиме українсько-румунській парі Ангеліна Калініна - Ірина-Камелія Бегу, а Надія Кіченок та американка Даніель Коллінс зустрінуться з посіяними під 2-м номером австралійкою Сторм Хантер та бельгійкою Елізе Мертенс.

Як повідомляв Укрінформ, в основній сітці US Open виступлять п'ять українських тенісисток.
Відкритий чемпіонат США з тенісу пройде з 28 серпня по 10 вересня.
Фото: Getty Images.