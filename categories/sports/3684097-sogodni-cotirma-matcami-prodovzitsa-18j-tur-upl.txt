Чотирма поєдинками продовжиться у суботу, 18 березня, 18-й тур чемпіонату України з футболу серед клубів Прем'єр-ліги.

Матч полтавської «Ворскли» та харківського «Металіста 1925» запланований на 13.00, передає Укрінформ.
Центральний матч туру між київським «Динамо» та луганською «Зорею» відбудеться на столичному стадіоні «Динамо» імені Валерія Лобановського (початок о 14.00).
Зіграють також «Львів» і криворізький «Кривбас» (14.00), рівненський «Верес» і «Дніпро-1» (15.00).
Завершать програму туру у неділю, 19 березня, матчі «Інгульця» з Петрового з одеським «Чорноморцем» (13.00), ковалівського «Колоса» із закарпатським «Минаєм» (14.00) та донецького «Шахтаря» із львівським «Рухом» (15.00).
Розпочався тур учора поєдинком між харківським «Металістом» та «Олександрією». Була зафіксована нічия - 0:0.
У турнірній таблиці УПЛ лідирує «Шахтар», у якого 39 очок (після 16-ти ігор), далі - «Дніпро-1» - 36 (16), «Зоря» - 34 (17), «Динамо» - 33 (17) та «Олександрія» - 28 (17).
Фото: upl.ua.