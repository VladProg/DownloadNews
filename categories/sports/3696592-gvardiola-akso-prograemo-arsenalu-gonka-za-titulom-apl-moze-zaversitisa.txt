Головний тренер «Манчестер Сіті» Пеп Гвардіола після перемоги над «Лестером» (3:1) в АПЛ, поділився очікуваннями від зустрічі з «Арсеналом» 26 квітня.

Він сказав про це для ВВС, передає Укрінформ.
«Як я й казав раніше, головне зараз - перемагати, перемагати, перемагати. «Арсенал» показав неймовірний хід цього сезону. Не думаю, що вони втратять багато очок, боротимуться за титул. Для нас було важливо перемогти «Лестер» перед очним матчем з «Арсеналом». Наша зустріч буде фіналом. Це фінал, щоб після нього отримати право на ще кілька фіналів. Якщо програємо, гонка за титулом може завершитися. Нам треба підійти до цієї гри, перебуваючи поряд з «Арсеналом» у таблиці. Знаємо, як важко буде грати з ними. Але ми ще маємо шанси в ЛЧ та Кубку Англії», - сказав Гвардіола.
Як повідомлялося, «Арсенал» лідирує в АПЛ з 73 очками, у «Манчестер Сіті» - 70 пунктів. У наступному турі лондонці зустрінуться з «Вест Гемом» 16 квітня. «Сіті» в АПЛ наступну гру проведе проти «Арсенала».
Фото: Depositphotos