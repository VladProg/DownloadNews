Головний тренер футболістів донецького «Шахтаря» Патрік ван Леувен прокоментував перемогу своєї команди над бельгійським «Антверпеном» (3:2) у виїзному матчі 2-го туру групового етапу Ліги чемпіонів.

Наставник зазначив, що зміни у тактиці, яка команда зробила під час матчу, призвели до позитивного результату, передає Укрінформ.
«Насамперед зазначу, що ми граємо тут не тільки уболівальників, які були на трибунах, для всіх тих людей, які перебувають нині в Україні і дивилися матч по телебаченню. Тому ми розуміли, що маємо перемогти в цій грі, насамперед для них. Вони ж нас підтримують усіма силами... Невеликі зміни, проведені в тактиці, призвели до голів і позитивного результату в другому таймі. Ми відштовхнулися від тактики «Антверпена». Від самого початку очікували від них трохи іншої гри, але вони показали саме ось таку тактику, відповідно ми мали змінити власний підхід. У перерві ми використовували не тільки ментальний аспект, а й тактичний - і це дало нам хороший результат», - сказав ван Леувен.
В іншому поєдинку групи H Ліги чемпіонів іспанська «Барселона» у Пртугалії перемогла «Порту» - 1:0.
Становище команд після двох турів: «Барселона» - 6 очок, «Порту» - 3», «Шахтар» - 3, «Антверпен» - 0.
Фото: facebook.com/fcshakhtar.