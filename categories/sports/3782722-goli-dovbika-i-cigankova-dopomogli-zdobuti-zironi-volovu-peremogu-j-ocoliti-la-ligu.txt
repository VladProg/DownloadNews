Українці Довбик і Циганков допомогли «Жироні» перемогти «Осасуну» в Ла Лізі.

«Жирона» на чужому полі здолала «Осасуну» - 4:2 у 12-му турі іспанської Прімери, повідомляє Укрінформ.


У складі «Осасуни» відзначився Будімір. Каталонці відповіли точними ударами Мартіна, Довбика і Циганкова. Артем також записав на свій рахунок дві гольові передачі. Ще один гол забив Гарсіа.


Український форвард «Жирони» Артем Довбик вийшов на поле у стартовому складі і відіграв 85 хвилин. Ще один українець Віктор Циганков з’явився на полі на 70-й хвилині з лави для запасних.


Після перемоги каталонці очолили Прімеру з 31 пунктом в активі.


Як повідомлялося, чинний переможець Прімери «Барселона» посідає четверту сходинку - 24 очки після 11 матчів.


Фото: laliga