Кияни залишилися на четвертій сходинці в таблиці чемпіонату України з футболу після перемоги.

«Динамо» на чужому полі здолало «Олександрію» 5:1 в 27-у турі Української прем'єр-ліги, передає Укрінформ.
У складі киян відзначилися Андрієвський, Ванат, Вівчаренко та Волошин. Ще один гол в свої ворота забив Логінов. Олександрійці відповіли єдиним голом Сігеєва.
«Динамо» посідає четверту сходинку в УПЛ, «Олександрія» - п'яту.
Як повідомлялося, «Шахтар» очолює УПЛ, маючи в активі 66 очок після 27 матчів.
Фото: УПЛ