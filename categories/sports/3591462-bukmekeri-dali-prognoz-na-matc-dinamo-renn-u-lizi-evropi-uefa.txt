У Лізі Європи УЄФА у четвер, 13 жовтня, відбудуться поєдинки четвертого туру сезону-2022/23.

Як повідомляв Укрінформ, футболісти київського «Динамо» після трьох поразок поспіль від турецького «Фенербахче» (1:2) кіпрського АЕКа (0:1) та французького «Ренна» (1:2) знову зустрінуться з четвертою командою чемпіонату Франції.
У майбутній грі букмекери Parimatch віддають перевагу суперникам української команди.
Успіх «Динамо» оцінюється коефіцієнтом 4,40, нічия - 3,55, перемога «Ренна» - 1,90.
Матч «Динамо» - «Ренн» пройде на стадіоні імені Юзефа Пілсудського у Кракові (Польща), початок о 19.45 за київським часом.
В іншому поєдику квартету В футболісти АЕКа зіграють із «Фенербахче».
Турнірна таблиця: «Фенербахче» - 7 очок, «Ренн» - 7, АЕК - 3, «Динамо» - 0.
Нагадаємо, фінал Ліги Європи УЄФА-2022/23 пройде 31 травня на стадіоні «Ференц Пушкаш» у Будапешті (Угорщина).
Фото: Getty Images.