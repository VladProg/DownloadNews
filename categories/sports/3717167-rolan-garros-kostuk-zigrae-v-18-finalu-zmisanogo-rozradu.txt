Українсько-савальдорський дует Марта Костюк - Марсело Аревало упевнено стартував у змішаному розряді на другому у сезоні турнірі серії Grand Slam Відкритому чемпіонаті Франції з тенісу («Ролан Гаррос»).

За вихід до другого раунду змагань (1/8 фіналу) посіяні під 7-м номером Костюк та Аревало завдали поразки росіянці Вєрі Звонарьовій та аргентинцю Андресу Молтені - 6:2, 6:4, передає Укрінформ.
Поєдинок тривав 1 годину 10 хвилин.
Путівку до чвертьфіналу Костюк та Аревало розіграють із переможцями протистояння між французьким мікстом Леолья Жанжан - Жонатан Ессерік та австралійським тандемом Сторм Сандерс - Джон Пірс.
«Ролан Гаррос» триватиме до 11 червня.
Фото: wtatennis.com.