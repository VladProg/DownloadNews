Збірна України з футболу у вівторок, 27 вересня, проведе заключний, шостий поєдинок групової стадії Ліги націй УЄФА.

У групі 1 Ліги В «синьо-жовті» зустрінуться з національною командою Шотландії, передає Укрінформ.
Букмекери віддають перевагу українцям.
Зокрема, Parimatch приймає ставки на команду Олександра Петракова з коефіцієнтом 2,18, на нічийний результат - 3,50, а на успіх Шотландії - 3,40.
Гра Україна - Шотландія відбудеться у Кракові (Польща). Початок о 21.45 за київським часом.
У паралельному матчі на «Авіва Стедіум» у Дубліні зіграють Ірландія та Вірменія.
Турнірна таблиця: Шотландія - 12 очок, Україна - 10, Ірландія - 4, Вірменія - 3.
Згідно регламентом Ліги націй УЄФА, переможець групи Ліги В отримає путівку до Ліги А, а остання команда квартету у наступному циклі виступатиме в Лізі С.
Фото: Getty Images.