«Моряки» посідають 11-у сходинку в таблиці, «Зоря» - в трійці найкращих.

Завершилися заключні два матчі ігрового дня 24-го туру Української прем'єр-ліги, передає Укрінформ.
«Чорноморець» переміг «Колос» - 3:0. У складі одеситів відзначилися Бадібанга і Демченко. Ще один гол у власні ворота забив Чоботенко.
У паралельному матчі «Зоря» мінімально здолала «Верес» - 1:0. Гол на свій рахунок записав Імереков.
За підсумками 24-го туру УПЛ «Зоря» посідає 3-у сходинку в УПЛ, «Чорноморець» - 11-у.
Як повідомлялося, «Шахтар» очолює УПЛ, маючи в активі 59 очок після 24 матчів.
Фото: upl.ua