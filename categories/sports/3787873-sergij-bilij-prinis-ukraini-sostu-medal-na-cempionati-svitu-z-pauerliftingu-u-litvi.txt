У литовському місті Друскінінкай (Литва) триває чемпіонат світу з екіпірувального пауерліфтингу.

Чергову нагороду до скарбнички збірної України сьогодні додав Сергій Білий (вагова категорія до 105 кг), який став срібним призером із сумою 1045 кг (присід 405 кг, жим 300 кг, станова тяга 340 кг), передає Укрінформ.
Лише на 1 кг Білого обійшов американець Іан Белл - 1046 кг (392,5 + 265 + 388,5).
«Бронзу» завоював норвежець Асгейр Хоел - 1000 кг (402,5 + 252,5 + 345).

На рахунку українських спортсменів на ЧС-2023 вже 8 нагород - 4 золоті та 4 срібні.
Як повідомлялося, «золото» здобули Тетяна Біла (вагова категорія до 47 кг), Анастасія Дерев’янко (до 52 кг), Микола Бараннік (до 83 кг) та Володимир Рисьєв (до 93 кг), «срібло» виграли Лариса Соловйова (до 63 кг), Віталій Коломієць (до 83 кг), Костянтин Мусієнко (до 93 кг), а також Сергій Білий (до 105 кг).
Литовський чемпіонат світу триватиме до 19 листопада.
Фото: facebook.com/ukrpowerlifting.