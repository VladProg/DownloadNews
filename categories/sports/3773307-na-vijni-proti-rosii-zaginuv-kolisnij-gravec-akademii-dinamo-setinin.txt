29 вересня на війні проти РФ на Запорізькому напрямку загинув Олександр Щетінін.

Про це повідомила пресслужба «Динамо», передає Укрінформ


Щетінін народився у 1990 році та навчався в академії «Динамо». Ексфутболіст грав за команду-філіал киян «Локомотив». На фронті мав позивний «Динамо».


«Футбольний клуб «Динамо» висловлює найглибші співчуття рідним та близьким загиблого. Ми щиро сумуємо разом із вами. Вічна пам'ять Герою, який віддав життя за нашу країну», - заявили у київському клубі.


Як повідомляв Укрінформ, за інформацією президента НОК, Міністра молоді та спорту України Вадима Гутцайта, на російсько-українській війні загинув вже 361 український спортсмен та тренер.


Фото: instagram.com