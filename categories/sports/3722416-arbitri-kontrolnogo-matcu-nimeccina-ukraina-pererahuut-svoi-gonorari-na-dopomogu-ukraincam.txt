Загальна сума їхніх пожертвувань становить майже 4000 євро.

Арбітри товариського матчу між збірними Німеччини та України на чолі з Анастасіосом Сідіропулосом передали свій гонорар за цю гру на допомогу українцям, про це повідомила пресслужба Німецького футбольного союзу, передає Укрінформ.
У межах товариської зустрічі відбувся збір коштів на підтримку України. Ба більше, ювілейна форма, в якій грала «Бундестім», також буде продана, а виручені кошти передадуть на допомогу Україні.

«Усі кошти, отримані з моменту оголошення матчу, за вирахуванням будь-яких понесених витрат, будуть спрямовані на проєкти та ініціативи в Україні за погодженням з Українською асоціацією футболу», – йдеться у повідомленні DFB.
Суддівська бригада, яка обслуговувала матч у Бремені, також доєдналася до ініціативи. 43-річний грецький арбітр Анастасіос Сідіропулос, його асистенти Райнхарт Буксбаум і Часан Кула, четвертий арбітр Йоанніс Пападопулос і відеоасистенти Арістотеліс Діамантопулос і Спірідон Зампалас відмовилися від своїх гонорарів на користь України. Як оголосив DFB, загальна сума їхніх пожертвувань становить майже 4000 євро.

Поєдинок Німеччини та України завершився нічиєю з рахунком 3:3.
Фото Павла Кубанова