Іванофранківський «Ураган» продовжиє свій виступ в еліт-раунді футзальної Ліги чемпіонів поєдинком із португальським «Спортингом».

Українська команда поступилася з рахунком 2:4, передає Укрінформ.
Голи: Терентьєв (18-та хвилина, дабл-пенальті), Швед (35) - Невеш (9), Пачо (13), Матуш (35), Варела (39).
У першому матчі «Ураган» обіграв господарів міні-турніру з італійського клубу «Еболі» - 7:4. Заключний поєдинок у межах еліт-раунду українці проведуть 26 листопада проти сербської «Лозниці-Град 2018».
Становище команд після двох турів: «Спортинг» - 6 очок, «Ураган» - 3, «Еболі» - 3, «Лозниця-Град 2018» - 0.
Поєдинки квартету проходять в італійському місті Аверса. Переможці кожної із чотирьох груп еліт-раунду вийдуть до фінальної стадії, яка відбудеться у квітні-травні 2023 року.
Фото: uefa.com.