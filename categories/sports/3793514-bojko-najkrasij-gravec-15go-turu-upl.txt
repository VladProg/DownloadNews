Шовковський – найкращий тренер.

УПЛ назвала найкращого гравця та найкращого тренера 15-го туру, передає Укрінформ.
Найкращим гравцем став голкіпер «Полісся» Денис Бойко. Він відіграв на нуль у матчі з «Шахтарем» (0:0). Іншими претендентами були півзахисник «Вереса» Віталій Дахновський, півзахисник «Динамо» Владислав Кабаєв та захисник «Дніпра-1» Володимир Адамюк.
Найкращим тренером визнаний Олександр Шовковський («Динамо») Кияни у 15-му турі перемогли «Рух» (2:0). Іншими претендентами були Юрій Максимов («Дніпро-1»), Юрій Калитвинцев («Полісся») та Юрій Вернидуб («Кривбас»).
Як повідомляв Укрінформ, найкращим гравцем 14-го туру став Ванат.
Фото: polissyafc.com