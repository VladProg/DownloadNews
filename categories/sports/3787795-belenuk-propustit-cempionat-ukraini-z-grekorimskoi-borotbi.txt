Головний тренер чоловічої збірної з греко-римської боротьби Володимир Шацьких розповів, що олімпійський чемпіон Жан Беленюк пропустить чемпіонат України.

Як передає Укрінформ, він повідомив про це для Kamp-Sport.


«Жан Беленюк виконав усі критерії відбору на Олімпійські ігри у Парижі, а відтак чемпіонат України у Полтаві він пропустить. Жан виграв останній чемпіонат України, Кубок України та здобув олімпійську ліцензію. Усі інші провідні борці виступатимуть на чемпіонаті України у Полтаві», - сказав Шацьких.


Чемпіонат України розпочнеться у суботу, 18 листопада.


Як повідомлялося, змагання буде відбором на ліцензійні турніри на Олімпійські Ігри, а також на чемпіонат Європи, що відбудеться в Бухаресті у лютому 2024 року.


Фото: Getty Images