Чемпіони України футболісти донецького «Шахтаря» зазнали другої поразки у єврокубковому сезоні-2023/24.

У матчі третього туру групового етапу Ліги чемпіонів УЄФА «гірники» у гостях поступилися іспанській «Барселоні» - 1:2, передає Укрінформ.
Рахунок на арені «Естадіо Олімпіко» в Барселоні відкрив Ферран Торрес, який відзначився на 28-й хвилині, подвоїв перевагу каталонців Фермін Лопес (36). Після перерви відставання скоротив Георгій Судаков (62).
В іншому протистоянні квартету Н бельгійський «Антверпен» о 22.00 на Bosuilstadion прийматиме португальський «Порту».
Турнірне становище: «Барселона» - 9 очок (після 3-х ігор), «Порту» - 3 (2), «Шахтар» - 3 (3), «Антверпен» - 0 (2).
У наступному матчі групового етапу Ліги чемпіонів УЄФА 7 листопада «гірники» зійдуться з «Барселоною» в місті Гамбург (Німеччина).
Нагадаємо, у стартовому поєдинку розіграшу «Шахтар» зазнав поразки від «Порту» (1:3), а у другому турі здобув вольову перемогу в Антверпені (3:2).
Фото: Getty Images.