У стиках буде в.о. наставника.

«Інгулець» після поразки в завершальному турі УПЛ від «Вереса» (0:1) оголосив про припинення співпраці з головним тренером команди Сергієм Ковальцем та призначення виконувачем його обов’язків Владислава Лупашка, передає Укрінформ.

36-річний Лупашко - колишній футболіст клубу з Петрового, а останнім часом - асистент Ковальця. Він готуватиме команду до перехідних матчів з «ЛНЗ» за право грати в УПЛ наступного сезону. Вони пройдуть 10 та 14 червня.

54-річний Ковалець очолив «Інгулець» 29 грудня 2022 року.

Під керівництвом Ковальця «Інгулець» провів 16 матчів в УПЛ: 5 перемог, 3 нічиї та 8 поразок з загальним рахунком 10:16. Зокрема, на чолі з Ковальцем команда перемогла «Динамо» (2:0).

Сезон 2022/23 «Інгулець» завершив на 14-му місці в турнірній таблиці. Команда набрала 31 очко.

Фото: inhulets.com