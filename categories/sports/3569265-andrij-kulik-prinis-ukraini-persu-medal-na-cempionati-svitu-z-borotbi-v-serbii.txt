У Белграді (Сербія) триває чемпіонат світу зі спортивної боротьби.

Першу нагороду у складі збірної України здобув харків'янин Андрій Кулик, повідомляє Укрінформ.
Кулик став бронзовим призером світової першості з греко-римської боротьби у ваговій категорії до 72 кг.
За місце на п'єдесталі ЧС-2022 Кулик по черзі поборов угорця Роберта Фріша (10:4), Кріступаса Шлейву з Литви (8:0) та француза Ібрагіма Ганема (4:3).

Чемпіонат світу з греко-римської, вільної та жіночої боротьби триватиме в сербській столиці до 18 вересня.
Фото: uww.org.