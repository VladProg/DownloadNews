Юніорська жіноча збірна України з баскетболу 3х3 зуміла впевнено пройти кваліфікацію на чемпіонат Європи U17.

Українки у складі Олександри Тинщук, Таїсії Виповської, Еліни Синякової та Єлизавети Радловської у групі обіграли Туреччину (19:16) та Ізраїль (10:8), передає Укрінформ.
Вийшовши з першого місця з групи до 1/4 фіналу, підопічні Ольги Алексейчик зустрілись зі Швейцарією, яку перемогли з рахунком 21:10.
Найрезультативнішою в складі збірної України стала Еліна Синякова з 7-ма очками.
Згідно регламенту, на чемпіонат Європи путівки отримають переможці чвертьфіналів. Це означає, що ми побачимо збірну України на Євробаскеті 3х3. Він пройде 22-24 вересня у Греції.
На жаль, чоловіча юніорська збірна U17 зазнала двох поразок на груповому етапі і припинила боротьбу за вихід на чемпіонат Європи.
Фото: fbu.ua.