Перемогою українця Василя Михайлова завершилися змагання у ваговій категорії до 79 кг на чемпіонаті Європи з вільної боротьби.

Змагання тривають у столиці Хорватії Загребі, передає Укрінформ.
У фіналі Михайлов здолав чемпіона Європи-2022 грека Георгіоса Кугіумцідіса (3:1).
27-річний спортсмен з Одеси здобув другу у кар’єрі нагороду континентального гатунку. 2020 року у нього була бронзова нагорода.
Першого змагального дня Євро українські борці-«вільники» також мають дві «бронзи». Треті місця посіли Ерік Арушанян (вагова категорія до 65 кг) та Ігор Никифорук (до 70 кг).
Фото: facebook.com/olympicua.