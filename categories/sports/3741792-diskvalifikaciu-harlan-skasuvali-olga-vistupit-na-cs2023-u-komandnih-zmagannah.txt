Виконком Міжнародної федерації фехтування (FIE) скасував дискваліфікацію Ольги Харлан на чемпіонаті світу у Мілані (Італія).

За інформацією італійського видання La Repubblica, FIE таким чином відреагувала на заклик Міжнародного олімпійського комітету (МОК), передає Укрінформ.
Українка зможе виступити у командному турнірі, який відбудеться 29 липня. Команди Росії та Білорусі не допущені до турніру.
Як повідомлялося, шаблістка Ольга Харлан на старті чемпіонату світу з фехтування в Мілані (Італія) перемогла росіянку Анну Смирнову (15:7). Після сутички представниця України відмовилася потиснути руку росіянці, яка у свою чергу подала протест через відсутність «прояву поваги» з боку українки. За це Міжнародна федерація фехтування (FIE) дискваліфікувала Харлан з чемпіонату світу.
Президентом FIE є російський підприємець Алішер Усманов.
Фото: НФФУ.