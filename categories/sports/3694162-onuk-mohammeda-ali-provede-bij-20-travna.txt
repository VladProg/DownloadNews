Бій відбудеться в андеркарді поєдинку Ломаченко – Гейні.

Американець Ніко Алі Волш (8-0, 5 КО), онук легендарного Мухаммеда Алі, проведе бій в андеркарді поєдинку між екс-чемпіоном у трьох вагових категоріях Василем Ломаченком і абсолютним чемпіоном у легкій вазі Девіном Гейні, повідомляє Top Rank, передає Укрінформ.
Для Ніко організатори запланували восьмираундовий бій. Суперник онука Мухаммеда Алі, який виступає в середній вазі, буде визначений пізніше.
Поєдинок відбудеться 20 травня в Лас-Вегасі.
Востаннє Ніко виходив у ринг у лютому цього року, тоді він нокаутував Едуардо Айала.
Як повідомляв Укрінформ, чемпіон EBU та WBO International у легкій вазі Денис Берінчик (17-0, 9 КО) розповів, як допомагає українським військовим.
Фото: Getty Image