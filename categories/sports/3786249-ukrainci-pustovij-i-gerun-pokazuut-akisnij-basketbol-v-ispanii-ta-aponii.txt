Центровий збірної України з баскетболу Артем Пустовий провів чудовий матч у чемпіонаті Іспанії.

Його команда «Обрадойро» обіграла клуб Євроліги «Басконя» - 108:95 в матчі з двома овертаймами, передає Укрінформ.
Пустовий набрав 20 очок, зробив 8 підбирань, 1 передачу і 3 блок-шоти.
У чемпіонаті Японії «Сендай» поступився «Нагасакі» - 81:86, але український форвард Володимир Герун у цій грі оформив черговий для себе дабл-дабл. Наш баскетболіст зіграв 35 хвилин і мав 14 очок, 18 підбирань, 1 передачу, 1 перехоплення.
Фото: fbu.ua.