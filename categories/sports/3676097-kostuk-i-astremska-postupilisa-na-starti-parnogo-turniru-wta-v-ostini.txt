Українська тенісна пара Марта Костюк/Даяна Ястремська не змогла здобути перемогу в першому колі турніру WTA 250 в американському місті Остін із призовим фондом $259,303.

На старті основної сітки змагань українки програли американському дуету Слоан Стівенс/Аліша Паркс - 5:7, 6:3, 6:10, передає Укрінформ.
Суперниці провели на корті 1 годину 47 хвилин.
Стівенс і Паркс у чвертьфіналі зіграють проти українки Надії Кіченок та Анни-Лени Фрідзам з Німеччини, які вчора виграли свій матч першого кола у тандема Адрієнн Надь (Угорщина)/Лена Пападакіс (Німеччина) - 3:6, 6:2, 10:5.
Фото: btu.org.