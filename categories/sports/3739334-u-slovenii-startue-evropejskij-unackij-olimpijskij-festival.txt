У словенському місті Марібор у неділю, 23 липня, розпочинається ХVІI літній Європейський юнацький олімпійський фестиваль.

Як повідомляє пресслужба Національного олімпійського комітету, на престижному спортивному форумі Україну представлятимуть 55 юних спортсменів і спортсменок, які виступлять у 7-ми з 10-ти видів спорту, що увійшли до програми Фестивалю, передає Укрінформ.
«Синьо-жовті» візьмуть участь у змаганнях із баскетболу 3х3, велошосе, маунтенбайку, спортивної гімнастики, дзюдо, легкої атлетики та плавання.
Європейський юнацький олімпійський фестиваль триватиме до 29 липня.
Фото: НОК України.