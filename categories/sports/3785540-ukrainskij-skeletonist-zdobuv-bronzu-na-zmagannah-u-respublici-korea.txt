На третю сходинку п'єдесталу пошани змагань скелетоністів OMEGA Youth Series зійшов 16-річний представник України Ярослав Лавренюк.

«Бронзу» наш спортсмен виборов у місті Пхьончхані (Республіка Корея), передає Укрінформ.
На цій санно-бобслейно-скелетонній трасі вже за два місяці проходитимуть IV зимові Юнацькі Олімпійські ігри-2024.
Лавренюк став четвертим у перший день змагань в Alpensia Sliding Centre. Другого ж дня йому вдалося увійти до трійки найсильніших, пропустивши уперед лише суперників з Румунії та Латвії.
Зазначимо, що ці змагання входили до системи відбору на головний молодіжний мультиспортивний форум чотириріччя, що відбудеться 19 січня - 1 лютого 2024 у провінції Канвондо.
Фото: facebook.com/olympicua.