Для українки – це 16-й одиночний титул.

У фіналі турніру WTA 125 у Ліможі Калініна здолала Клару Таусон із Данії – 6:3, 5:7, 6:4, передає Укрінформ.

Українка виграла перший сет, проте програла другий, після чого гра перейшла у третю, вирішальну партію. У третьому сеті йшла рівна боротьба, але кінцівка була за Калініною, яка дотиснула суперницю та здобула перемогу.
Для Ангеліни Калініної це 16-й одиночний титул і перший не на рівні ITF. Вдруге в кар'єрі вона завоювала трофей на закритих хардових кортах.

Як повідомляв Укрінформ, українка Марта Костюк у парі з грузинкою Оксаною Калашніковою виграли парний турнір WTA 125 у французькому Ліможі.
Фото: btu.org.ua