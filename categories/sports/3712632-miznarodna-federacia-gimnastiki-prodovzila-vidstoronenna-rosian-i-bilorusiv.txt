В найближчому майбутньому федерація планує допустити представників країн-агресорів виступати на міжнародних змаганнях у нейтральному статусі.

Президент Міжнародної федерації гімнастики (FIG) Морінарі Ватанабе повідомив, що організація продовжила відсторонення росіян і білорусів, оскільки їм необхідно визначити критерії нейтралітету, передає Укрінформ.

«У нас є вісім дисциплін, всі мають різне управління, і ми повинні знайти критерії нейтральності, які підходять для всіх восьми. Ми не можемо визначити критерії нейтралітету на наступний день, тому нам потрібен час. Якщо сьогодні ми щось сьогодні вирішимо, а завтра приймемо інше рішення, це не добре для спортсменів. Тому через два місяці ми вирішимо, які ідеальні умови нейтралітету», - сказав Ватанабе.
Як повідомляв Укрінформ, українська гімнастка Вікторія Онопрієнко виграла вправу з обручем на ЧЄ.
Фото: Getty Images