Український нападник «Свонсі» Микола Кухаревич відзначився забитим м’ячем у ворота «Мілволла» у 9-му турі чемпіоншипа.


Він вийшов на заміну одразу після перерви за рахунку 1:0 на користь своєї команди, а на 79-й хвилині забив дебютний гол за «Свонсі», повідомляє Укрінформ.
Це 7-й матч Кухаревича за валлійський клуб та перша результативна дія. В усіх попередніх іграх він теж виходив на заміну.
Перед матчем «Свонсі» йшов 21-м у чемпіоншипі, «Мілволл» - 12-м.
Як повідомлялося, Кухаревич приєднався до «Свонсі» на початку серпня, уклавши контракт на три роки.
Фото: Getty Images