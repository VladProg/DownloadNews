У містечку Фонв'єй (Князівство Монако) найближчої п'ятниці, 21 липня, пройде дев'ятий етап легкоатлетичної «Діамантової ліги».

За інформацією сайту змагань, в офіційному шорт-листі заявлені українки Ярослава Магучіх та Ірина Геращенко, передає Укрінформ.
Обидві спортсменки виступлять у секторі для стрибків у висоту.
Нагадаємо, Геращенко виграла попередній етап «Діамантової ліги» у Хожуві (Польща), подолавши 1,98 метра.
Магучіх, авіарейс якої скасували, не встигла прилетіти до місця змагань і пропустила польський старт.
Наступний етап «Діамантової ліги» 23 липня прийматиме Лондон (Велика Британія).
Заключні етапи турніру пройдуть 31 серпня у Цюриху (Швейцарія), 2 вересня - у китайському місті Шеньчжень та 8 вересня - у Брюсселі (Бельгія).
Фінал «Діамантової ліги» відбудеться 16-17 вересня у Юджині (США).
На фото: Ярослава Магучіх (Getty Images).