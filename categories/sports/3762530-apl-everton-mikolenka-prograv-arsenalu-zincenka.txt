В Англійській прем'єр-лізі (АПЛ) тривають матчі 5-го туру туру футбольного чемпіонату.

«Евертон» на домашній арені «Гудісон Парк» у Ліверпулі поступився лондонському «Арсеналу» - 0:1, передає Укрінформ.
Долю поєдинку вирішив результативний удар бельгійського форварда «канонірів» Леандро Троссарда на 60-й хвилині.
Український захисник «Евертона» Віталій Миколенко провів у складі «синіх» увесь матч. Оборонець «Арсенала» та збірної України Олександр Зінченко вийшов у стартовому складі лондонців і на 80-й хвилині поступився місцем японському захиснику Такехіро Томіясу.
У турнірній таблиці лідирує «Манчестер Сіті», який у п'яти матчах здобув максимальні 15 очок. По 13 очок в активі «Тоттенгема», «Ліверпуля» та «Арсенала».
Фото: Getty Images/Global Images Ukraine.