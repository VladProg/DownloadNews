Чемпіони України футболісти донецького «Шахтаря» невдало відкрили єврокубковий сезон-2023/24.

У матчі першого туру групового етапу Ліги чемпіонів УЄФА «гірники» поступилися португальському «Порту» - 1:3, передає Укрінформ.
Авторами голів у Гамбургу (Німеччина), де донеччани приймали піренейців, стали венесуельський форвард Кевін Келсі, який відзначився у складі «Шахтаря» на 13-й хвинині; бразилець Галену (8, 15) та іранський нападник Мехді Таремі (29) - у «Порту».
Паралельна гра у групі H «Барселона» (Іспанія) - «Антверпен» (Бельгія) завершилася на користь каталонців - 5:0.
У наступному турі групового етапу Ліги чемпіонів УЄФА 4 жовтня «Шахтар» у Бельгії зіграє з «Антверпеном», а «Порту» вдома зійдеться з «Барселоною».
Перший тур Ліги чемпіонів УЄФА.
19 вересня:
група Е: «Лаціо» (Італія) - «Атлетико» (Іспанія) - 1:1, «Феєноорд» (Нідерланди) - «Селтік» (Шотландія) - 2:0;
група F: «Мілан» (Італія) - «Ньюкасл» (Англія) - 0:0, «Парі Сен-Жермен» - «Боруссія» (Дортмунд, Німеччина) - 2:0;
група G: «Янг Бойз» (Швейцарія) - «Лейпциг» (Німеччина) - 1:3, «Манчестер Сіті» (Англія) - «Црвена Звезда» (Сербія) - 3:1;
група H: «Барселона» (Іспанія) - «Антверпен» (Бельгія) - 5:0, «Шахтар» (Донецьк, Україна) - «Порту» (Португалія) - 1:3.
20 вересня:
група А: «Галатасарай» (Туреччина) - «Копенгаген» (Данія), «Баварія» (Німеччина) - «Манчестер Юнайтед» (Англія);
група В: «Севілья» (Іспанія) - «Ланс» (Франція), «Арсенал» (Англія) - ПСВ «Ейндховен» (Нідерланди);
група С: «Реал» (Іспанія) - «Уніон» (Німеччина), «Брага» (Португалія) - «Наполі» (Італія);
група D: «Бенфіка» (Португалія) - «Зальцбург» (Австрія), «Реал Сосьєдад» (Іспанія) - «Інтер» (Італія).
Нагадаємо, фінал Ліги чемпіонів УЄФА відбудеться 1 червня 2024 року на стадіоні «Вемблі» в Лондоні (Англія).
Фото: Getty Images.