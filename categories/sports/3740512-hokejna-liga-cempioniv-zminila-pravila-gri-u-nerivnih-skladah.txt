У хокейній Лізі чемпіонів сезону-2023/2024, що стартує 31 серпня, будуть внесені важливі зміни у правила гри.

Про це повідомляє пресслужба Федерації хокею України, передає Укрінформ.
Зміни у правилах:
команда, яка отримала малий штраф, продовжить грати у меншості, навіть якщо суперник закинув шайбу;
команда отримає малий штраф навіть у випадку, якщо суперник закинув шайбу у разі відкладеного вилучення;
якщо команда закинула у меншості, то у суперника закінчується більшість.
Додамо, у сезоні-2023/2024 на старт турніру вийдуть 24 команди (минулого розіграшу - 32). Чинним переможцем ЛЧ є фінська «Таппара», яка у фіналі переграла шведський «Лулео» - 3:2.
Український хокей у Лізі чемпіонів-2023/2024 представлений не буде. Чемпіон нашої країни київський «Сокіл» візьме старт у другому за престижністю євротурнірі - Континентальному кубку.
Фото: facebook.com/fhu.com.ua.