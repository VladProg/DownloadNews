Чоловіча збірна України з волейболу визначилася із розширеною заявкою на Золоту Євролігу, першого з трьох великих турнірів команди у 2023 році.

Про це повідомляє «Суспільне Спорт», передає Укрінформ.
На підготовку до Золотої Євроліги тренерський штаб збірної України, який очолює Угіс Крастіньш, викликав 16 волейболістів.
Готуватиметься до Золотої Євроліги команда буде в Польщі, де й проведе свої домашні матчі. На груповому етапі збірна України зіграє проти Бельгії, Хорватії та Північної Македонії. Переможець групи вийде до Фіналу чотирьох.
Розширений склад чоловісої збірної України з волейболу:
зв'язуючі - Юрій Синиця («Девелі», Туреччина), Віталій Щитков («Прометей»);
діагональні - Василь Тупчій («Барком-Кажани»), Данило Пивоваренко («Ріо Дуеро Сорія», Іспанія);
ліберо - Дмитро Канаєв («Барком-Кажани»), Олександр Бойко («Прометей»);
центральні блокуючі - Максим Дрозд («Епіцентр-Подоляни»), Юрій Семенюк («Проєкт Варшава», Польща), Дмитро Терьоменко («Тур», Франція), Владислав Щуров («Барком-Кажани»);
догравальники - Олег Плотницький («Перуджа», Італія), Тимофій Полуян («Аккус», Туреччина), Євген Кисілюк («Епіцентр-Подоляни»), Ілля Ковальов («Купрум», Польща), Віталій Кучер («Барком-Кажани»), Дмитро Янчук («Прометей»).
На фото: Олег Плотницький/FIVB.