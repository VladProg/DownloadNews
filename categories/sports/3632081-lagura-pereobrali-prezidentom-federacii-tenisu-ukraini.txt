Він був єдиним кандидатом.

Чинний президент Федерації тенісу України Сергій Лагур переобраний на своїй посаді ще на 5 років, повідомляє прес-служба Федерації, передає Укрінформ.
Це відбулося на черговій звітно-виборчій конференції Федерації тенісу України. Частина делегатів була присутня онлайн, інші - були безпосередньо на місці. Всього були присутні 53 делегати з 62.

Звіти за 2021 та 2022 роки були затверджені та робота була визнана задовільною.

Склад президії Федерації на наступний термін: Сергій Башлаков, Ольга Борисова, Ігор Гуменюк, Євген Зукін, Марина Ібраімова, Євгеній Імас, Всеволод Кевлич, Андрій Кожем’якін, Андрій Комар, Анатолій Кржевін, Андрій Медведєв, Ростислав Мельник, Ярослав Москаленко, Юрій Сосновський, Михайло Філіма.

Склад Ревізійної комісії: В’ячеслав Карпов (голова комісії), Віктор Агафонов, Герман Беньямінов.
Фото: facebook.com/UkrainianTennisFederation