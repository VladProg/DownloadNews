Український голкіпер «Реала» Андрій Лунін розказав, чи насправді він хотів залишити мадридський клуб.

Він сказав про це для Madrid Xtra, передає Укрінформ.


«Наприкінці минулого сезону я думав про це. Це нормально, коли ти не граєш. «Реал» був моєю мрією з дитинства, тому не хочеться йти. Але ти завжди хочеш грати: ти тренуєшся, щоб грати, ти хочеш відчути емоції матчів. Подивимося, зараз я зосереджений на тренуваннях», - розповів голкіпер «вершкових».


Андрій також зауважив, що отримував пропозиції від інших команд, але не спілкувався з потенційними покупцями.


«Були пропозиції від інших клубів, але я з ними не спілкувався, нічого серйозного не було. Я роблю те, що повинен, а вирішує Анчелотті. Ми з Кепою конкуруємо, робимо однакову роботу. Подивимося, сезон довгий. Ми змагаємося, але тільки на полі, поза полем все ідеально між нами. Він новий гравець, як і я кілька років тому. Ми повинні діяти як команда», - поділився Лунін.


Як повідомлялося, контракт 24-річного українця з «Реалом» спливає наступного літа, цього сезону він провів за команду 2 матчі.


Фото: realmadrid.com