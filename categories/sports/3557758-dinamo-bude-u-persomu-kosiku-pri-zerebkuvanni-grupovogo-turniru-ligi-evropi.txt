У Стамбулі (Туреччина) у п'ятницю, 26 серпня, відбудеться жеребкування групової стадії футбольної Ліги Європи.

Як повідомляє Sport.ua, київське «Динамо» гарантовано перебуватиме у першому кошику при жеребкуванні групового етапу Ліги Європи 2022/23, маючи клубний коефіцієнт 44,000 бала, передає Укрінформ.
Щоб потрапити до першого кошика, киянам потрібно було, щоб хорватське «Динамо» (Загреб) або шотландський «Рейнджерс» вийшли до групи Ліги чемпіонів. Напередодні обидві команди успішно впоралися зі своїм завданням, що гарантувало київському «Динамо» місце у першому кошику під час жеребкування Ліги Європи.
У першому кошику Ліги Європи також знаходяться «Рома» (Італія), «Манчестер Юнайтед» (Англія), «Арсенал» (Англія), «Лаціо» (Італія), «Брага» (Португалія), «Црвена Звезда» (Сербія), з якими кияни не зустрінуться на груповій стадії.
Ще одного, 8-го учасника першого кошика буде визначено 25 серпня, коли пройдуть матчі у відповідь раунду плей-офф кваліфікації Ліги Європи. Це буде або грецький «Олімпіакос» (якщо пройде бар'єр у вигляді кіпрського «Аполлона» після виїзної нічиєї 1:1), або нідерландський «Феєноорд».
Фото: uefa.com.