«Ворскла» - останній півфіналіст турніру.

«Ворскла» розгромно перемогла «Оболонь» у чвертьфіналі Кубка України – 3:0, передає Укрінформ.
Степанюк відкрив рахунок вже на 27-й хвилині зустрічі. Наприкінці першого тайму Кане подвоїв перевагу «Ворскли».
У другому таймі «Оболонь» не змогла скоротити відставання, натомість «Ворскла» забила третій гол – відзначився Бацула. Відтак, 3:0, «Ворскла» перемагає та стає останнім учасником півфіналу Кубка України.
Крім «Ворскли», в 1/2 зіграють «Шахтар», «Чорноморець» та «Полісся». Матчі 1/2 фіналу відбудуться у квітні наступного року.
Фото: upl.ua