Українська тенісистка Ангеліна Калініна не змогла вийти до чвертьфіналу турніру WTA 500 у Сан-Дієго (США) із призовим фондом $780,637.

У другому колі змагань українка (№28 WTA) програла Барборі Крейчиковій (13) з Чехії - 3:6, 2:6, передає Укрінформ.
Поєдинок тривав 1 годину 41 хвилину.
Ангеліна Калініна втретє зіграла проти Барбори Крейчикової і зазнала третьої поразки. Нинішнього сезону наша тенісистка поступилася представниці Чехії у третьому колі Australian Open.
Фото: btu.org.ua.