Команда українця Віктора Циганкова «Жирона» поступилася «Вальядоліду» у виїзному поєдинку 30-го туру чемпіонату Іспанії з футболу.

Поєдинок на «Естадіо Хосе Сорілья» у Вальядоліді завершився перемогою господарів з рахунком 1:0, передає Укрінформ.
Єдиний м'яч забив Мончу, якому на 24-й хвилині асистував Гонсало Плата.
Циганков вийшов у стартовому складі і провів на полі увесь матч.
Турнірну таблицю Ла Ліги очолює «Барселона», в активі якої 73 очки. Другим йде мадридський «Реал» (62). «Жирона» (38 очок) залишається на 10-му місці.
На фото: Мончу (AFP).