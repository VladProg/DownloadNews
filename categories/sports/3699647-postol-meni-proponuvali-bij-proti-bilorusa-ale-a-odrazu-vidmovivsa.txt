Український боксер Віктор Постол розповів, коли він вийде в ринг і хто стане його потенційним супротивником.

Він сказав про це ексклюзивно в коментарі кореспонденту Укрінформу.
«Я підтримую спортивну форму і чекаю поєдинку. Сподіваюся, що він буде в цьому році. Можливо, це буде рейтинговий бій. Думаю, що це станеться наприкінці літа», - сказав боксер.
Постол також підкреслив, що принципово не боксуватиме з представниками росії й білорусі.
«Боксувати хотів би проти американця. Мені пропонували бій проти білоруса, але я одразу відмовився. Ми не будемо боксувати із росіянами й білорусами. Хочу відбоксувати в США з топовим боксером», - зауважив він.
Як повідомлялося, 22 квітня у Києві відбувся перший від початку повномасштабного вторгення росії в Україну вечір боксу. У головному поєдинку івенту Назрі Рагімов у 6-раундовому поєдинку за очками переміг Атума Ноторіуса.
Фото: facebook.com