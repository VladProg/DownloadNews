«Гірники» вийшли на матч із «Кривбасом» в особливих патріотичних футболках.

Донецький «Шахтар» здобув мінімальну перемогу над «Кривбасом» (1:0) у другому турі українського чемпіонату, передає Укрінформ.
Сьогодні відзначається День міста Донецька, а також День шахтаря. «Гірники» влаштували особливий флеш-моб перед матчем. Гравці одягли футболки з написом: «Донецьк. Сонце України встає на Донбасі».
Футболісти «Шахтаря» змогли привітати своє рідне місто зі святом. Кульмінацією стало вилучення Татаркова. Футболіст «Кривбасу» отримав другу жовту за фол проти Петряка на лівому фланзі захисту.
Цим скористались «гірники»: на 77 хвилині Бондаренко головою в центрі штрафного завершив подачу зі стандарту від Мудрика. Цей гол став єдиним та приніс перемогу «Шахтарю».

Як повідомляв Укрінформ, сьогодні в УПЛ відбудеться ще один матч. Київське «Динамо» прийматиме «Дніпро-1». Початок о 17:00.
Фото: shakhtar.com