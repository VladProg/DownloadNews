Вперше змагання пройдуть у чотирьох країнах.

Жіночий Євробаскет-2025 пройде в Чехії, Німеччині, Греції та Італії, міста, де будуть зіграні матчі, будуть оголошені пізніше, повідомляє FIBA, передає Укрінформ.
ЧЄ серед жінок вперше пройде в чотирьох країнах – з 2017 року він проходив у двох країнах.
Кожна країна прийме частину групового етапу, а фінальний етап пройде в Афінах.
У відборі зіграють загалом 36 команд, 4 країни-господарки будуть в одній групі. 32 команди будуть поділені на 8 груп по 4 команди. У фінальному раунді турніру виступлять переможці груп та 4/8 найкращі команди, що займуть другі місця. Всього на ЧЄ-2025 зіграють 16 збірних.

Як повідомляв Укрінформ, жеребкування відбіркових турнірів відбудеться 19 вересня у Швейцарії, а перші матчі пройдуть уже в листопаді 2023 року.

Фото: fiba.basketball