Команда українця Віктора Циганкова «Жирона» завдала поразки «Севільї» у виїзному поєдинку 32-го туру чемпіонату Іспанії з футболу.

Поєдинок на «Естадіо Рамон Санчес Пісхуан» у Севільї завершився перемогою гостей - 2:0, передає Укрінформ.
Хуанпе відкрив рахунок на 23-й хвилині, подвоїв перевагу Валентін Кастельянос, якому на 53-й хвилині асистував Циганков.

Ексгравець київського «Динамо» вийшов у стартовому складі і на 90-й хвилині поступився місцем на полі Бернарду.

Турнірну таблицю Ла Ліги очолює «Барселона», в активі якої 79 очок. Другим йде мадридський «Реал» (68). «Жирона» (44) піднялася на 8-ме місце.
Фото: AFP.