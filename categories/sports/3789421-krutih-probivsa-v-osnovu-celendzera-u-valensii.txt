Українець – чинний чемпіон турніру.

Український тенісист Олексій Крутих (№237 ATP) пробився в основу ґрунтового челенджера у Валенсії, передає Укрінформ.

У першому раунді відбору українець обіграв грузина Ніколоза Басілашвілі (№591 ATP) - 6:2, 6:2, у фіналі – Максима Жанв'є (№288 ATP) із Франції - 6:2, 6:2.
У першому колі основи суперником українця стане болгарин Адріан Андрєєв (№262 ATP).
Крутих – чинний чемпіон турніру і в разі невдачі в першому раунді може опуститися в четверту сотню світового рейтингу.
Фото: btu.org.ua