Футболісти «Дніпра-1» у четвер, 6 жовтня, проведуть поєдинок проти «Вадуца» з Ліхтенштейну у третьому турі групового етапу Ліги конференцій УЄФА.

Матч на нейтральному полі у словацькому місті Кошице обслуговуватиме суддівська бригада з Хорватії на чолі з Франом Йовичем, передає Укрінформ.
Зустріч розпочнеться о 19.45 за київським часом.
У паралельному поєдинку квартету Е Ліги конференцій нідерландський АЗ «Алкмаар» прийматиме кіпрський «Аполлон».
Як повідомляв Укрінформ, «Дніпро-1» на старті поступився АЗ «Алкмаару» (0:1), обігравши потім «Аполлон» (3:1).
Турнірне становище: АЗ «Алкмаар» - 6 очок, «Дніпро-1» - 3, «Аполлон» - 1, «Вадуц» - 1.