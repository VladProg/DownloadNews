У столиці Перу Лімі завершився чемпіонат світу з кульової стрільби серед спортсменів з ураженням опорно-рухового апарату.

За його підсумками Україна виборола шість медалей та одну паралімпійську ліцензію, передає Укрінформ.
Участь у змаганнях взяли 270 спортсменів з 55-ти країн світу. Нашу країну у Перу представили десять спортсменів, із яких шість здобули нагороди.
Найбільшу кількість нагород Україні приніс Віталій Плакущий - три бронзові медалі. «Золото» в українській збірній здобув Олексій Денисюк (10 м, пневматичний пістолет).
Крім того, українка Ірина Ляху здобула ліцензію на Паралімпіаду-2024 у вправі з пневматичного пістолета на 10 м. Загалом у України тепер шість ліцензій з кульової стрільби на Паралімпійські ігри в Парижі.
Паралімпіада офіційно стартує 28 серпня 2024 року. У 22-ти видах спорту розіграють понад 500 комплектів нагород.
Фото: Flickr.