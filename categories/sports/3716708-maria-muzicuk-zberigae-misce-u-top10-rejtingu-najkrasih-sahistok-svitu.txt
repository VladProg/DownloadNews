Міжнародна федерація шахів (ФІДЕ) представила рейтинг-лист станом на 1 червня 2023 року.

У першу десятку списку у жінок, як і раніше, входить ексчемпіонка світу українка Марія Музичук (коефіцієнт 2515), яка зберегла 9-ту позицію, передає Укрінформ.
Старша сестра Марії - Анна Музичук (2509) третій місяць поспіль не потрапила до топ-10 світової класифікації, займаючи у списку 12-те місце.
Жіночий рейтинг продовжує очолювати китаянка Хоу Іфань (2628).
У першій сотні найсильніших шахісток світу, окрім сестер Музичук, ще три представниці України: 30. Юлія Осьмак (2444), 34. Анна Ушеніна (2434), 79. Наталія Букса (2368). На 101-й позиції - Анастасія Рахмангулова (2347).
У чоловіків впевнено лідирує норвежець Магнус Карлсен (2853).
До першої світової сотні входять сім шахістів України: 38. Павло Ельянов (2694), 65. Ігор Коваленко (2674), 66. Андрій Волокітін (2674), 78. Руслан Пономарьов (2664), 81. Антон Коробов (2661), 88. Юрій Криворучко (2656), 90. Василь Іванчук (2655).
Фото: youtube.com.