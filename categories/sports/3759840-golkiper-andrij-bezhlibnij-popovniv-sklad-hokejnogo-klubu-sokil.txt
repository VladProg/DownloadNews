Напередодні старту у Кубку України з хокею склад київського «Сокола» поповнив 34-річний голкіпер Андрій Безхлібний.

Попередній сезон воротар провів у лавах ХК «Київ», передає Укрінформ.
Безхлібний є вихованцем школи «Сокола». З 2004-го по 2012-й Андрій виступав за команди системи «Сокола» в чемпіонатах України. Зокрема у 2007-у, 2011-2012-у роках провів сім матчів за перший склад клубу. У цьому проміжку Безхлібний встиг також пограти у сезоні-2010/2011 за донецький «Донбас», з яким став чемпіоном України.
У кар’єрі воротаря, крім того, були львівські «Леви» (2013 рік), білоцерківський «Білий Барс» (сезони-2013/2014 і 2020/2021), київські «Дженералз» (2014/2015), криворізький «Кривбас», з яким хокеїст здобув «бронзу» чемпіонату України-2016/2017, американський клуб Port Huron Prowlers з FHL. У попередньому чемпіонаті Андрій провів за «Київ» 18 матчів.
Загалом у чемпіонатах України Безхлібний зіграв 150 поєдинків.
Андрій представляв Україну на юнацькому ЧС-2006, молодіжному ЧС-2009 та Всесвітній універсіаді-2014.
Як повідомляв Укрінформ, поєдинки Кубка У стартують 13 вересня на льоду арени «Айсберг» у Кременчуку. Фінальний матч запланований на 16 вересня.
Фото: fhu.com.ua.