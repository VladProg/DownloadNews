Онлайн-трансляція відбіркового матчу чемпіонату Європи з футболу між національними збірними Мальти та України.

Мальта - Україна
1:2

Основні статистичні показники матчу (Мальта - Україна): володіння м'ячем(34:66), удари(10:13), удари в площину воріт(3:6), фоли(9:15), кутові(0:4), жовті картки(1:2).
Матч завершено!!!
90+3. Бонелло у відчайдушному стрибку врятував свої ворота після удару Коноплі.
90+2. Зубков і Пісані отримали по жовтій картці після суперечки під час паузи у грі.
90+1. Українці відверто завершують матч.
90. Арбітр додав 4 хвилини до основного часу матчу!
89. Зубков перехопив м'яч і намагався перекинути голкіпера Мальти. У Караваєва ще доведеться вчитися. Невлучно від нашого вінгера!
88. Стадіоном лунає гімн України! Слава ЗСУ!
87. Тепер поспішати точно не варто. Судячи з того, як довго вибивав м'яч Трубін, він це розуміє.
86. Ще одна заміна від Реброва: Пихальонок змінив Зінченка!
84. Муууууууууууууудрииииииик!!!! Гооооооооооол!!! Це сталося! Михайло отримав м'яч на фланзі, змістився в центр і завдав потужного удару в правий кут воріт. 1:3!
83. Мальтійці спромоглися доправити м'яч до штрафного майданчика українців, але Трубін спокійно зафіксував його у руках.
82. Гулламі у відчайдушному ривку намагався протягнути м'яч по центру, але Назарина спокійно зустрів хлопця.
81. Мудрик намагався прокинути м'яч і організувати самотужки контратаку, але мальтійці одразу фолять.
80. Розпочалися чемпіонські хвилини. Зараз українці повинні продемонструвати максимальну концентрацію.
79. Зубков вийшов на ударну позицію, але натомість вирішив навісити на дальній кут. Довбик не зміг відгукнутися на пас.
78. Заміна у мальтійців: Мбонг пішов, а Аттард прийшов.
76. Мбонг після єдиноборства опинився на газоні. Бригада лікарів вчергове вийшла на поле.
75. Заміна в українців: Зубков змінив Караваєва.
74. Мбонг отримав м'яч після довгого пасу і ледь не закрутив у праву дев'ятку Трубіна. М'яч пройшов трошки вище. Цього разу нам пощастило...
73. Довбика відверто тримають за футболку, але Артем продовжує боротьбу попри брудну гру опонентів. Такого спробуй ще поклади на газон.
72. Сидорчук знайшов "черпачком" Караваєва. Олександр намагався в стилі Ван Бастена завдати удару в кут, але цього разу щось пішло не так.
71. Караваєв просунувся вперед і віддав пас на Довбика. Артем, на жаль, не зміг обробити м'яч у простому епізоді.
69. Українці перебудувалися на більш захисний варіант складу. Реброву необхідно зберегти результат.
68. Мудрик обікрав Крістенсена і вийшов на ударну позицію! Воротар Мальти відверто врятував свою команду від пропущеного голу!
67. Дві заміни від мальтійців: Сатаріано і Крістенсен вийшли замість Нвоко і Муската.
66. Подвійна заміна від Реброва: Конопля і Назарина замінили Ваната й Судакова!
64. Мальтійці намагаються відігратися за рахунок масованих атакувальних дій на обмеженому просторі.
63. Мбонг спокійно пройшов Сидорчука і Сватка. Удар, на щастя, вдалося заблокувати!
62. Сидорчук хитрим пасом дозволив Довбику отримати м'яч, але Артем не зміг наздогнати й одразу обробити м'яч.
61. Мудрика легко обійшли на фланзі, але Михайло дав зрозуміти, що оббігти його буде набагато складніше. Українець відпрацював позаду і відпасував на Зінченка.
60. Трубін!!! Анатолій виручив свою команду після точного удару в правий кут воріт! Вкрай небезпечний момент!
59. Камензулі отримав м'яч на фланзі і небезпечно прострілив у штрафний. Передача адресата не знайшла.
58. Мудрик намагався впіймати воротаря Мальти на помилці, але удар відверто не вдався.
57. Судаков отримав м'яч на фланзі, змістився до центру і завдав потужного удару, який одразу заблокували.
56. Сидорчук намагався довгим пасом запустити в забіг Ваната, але послизнувся... М'яч пішов за поле.
54. Судаков уякісно прибрав одного мальтійця на замасі, але другий зміг відібрати м'яч у Георгія.
53. Мудрик дещо самовпевнено намагався піти в обіграш на фланзі, але його легко обікрали.
52. Мудрик спочатку результативно відібрав м'яч, але потім віддав неточну передачу. Михайло досі шукає себе у другому таймі.
51. Довбик опинився біля кута чужих воріт і завдав удару! Захисники заблокували спробу Артема.
50. Судаков ефектно перехопив розрізний пас суперника. Мудрик намагався одразу стартувати до чужих воріт, але його жорстко приземлили на газон.
49. Мальтійці намагаються розпочати другу половину гри з агресивного футболу. Очевидно, цього разу українці розбігатися їм не дадуть.
48. Сидорчук тим часом спробував пробити і, мабуть, вибив м'я за межі трибуни!
47. Судаков відповів на атаку суперника своїм ударом! Низом і не сильно. Для статистики згодиться!
46. Мбонг отримав м'яч біля воріт Трубіна і одразу пробив! Анатолій спокійно зафіксував м'яч!
45. Перша заміна в українців: Сваток змінив Матвієнка.
Другий тайм розпочався!!!
Основні статистичні показники першого тайму (Мальта - Україна): володіння м'ячем(30:70), удари(6:7), удари в площину воріт(1:3), фоли(5:10), кутові(0:2), жовті картки(0:1).
Перерва!!!
45+4. Мальта змогла якісно подати у штрафний Трубіна, але завершити атаку логічним завершенням не вдалося.
45+3. Після штовханини біля воріт Мальти українці намагаються піти у фінальний штурм першого тайму! Довгий пас Судакова перехопив голкіпер мальтійців.
45+2. Мудрик зміг підкараулити голкіпера Мальти і намагався влучити у майже пусті ворота з метрів 35-ти. На диво, воротар встиг здійснити фантастичний сейв, перевівши гру на кутовий.
45. Україну рятує поперечка псля потужного пострілу з меж штрафного майданчику!!! Валідольний кінець першого тайму! Арбітр додав 5 хвилин!
44. Мудрик намагався у високому стрибку відгукнутися на пас, але не вдалося! Занадто жорстко було від Михайла!
43. Українці не можуть - мальтійці допоможуть:)
42. Гоооооооол!!!!! Довбик потужним ударом по центру прошив голкіпера Мальти!!! 1:2!!!
40. Пенальті у ворота Мальти!!! Мудрик отримав по ногах й арбітр виявився невблаганним.
39. Мудрику надають допомогу. Лікарі на полі! Здається, з Михайлом все добре!
37. Гооооооооооол!!! Чоловіче, будь здоровий і щасливий!!! Захисник Мальти Камензулі намагався вибити м'яч з лінії своїх воріт, але примудрився заштовхати його у площину своїх воріт!!! 1:1!
36. Українці намагаються наростити темп за рахунок швидких атак
35. Мудрик відгукнувся на простріл Караваєва і в один дотик поробив у правий кут, але кіпер мальтійців діяв максимально впевнено. Після цього арбітр зафіксував офсайд.
34. Подача Миколенка не знайшла адресата у штрафному майданчику суперника. Довбик намагався філігранним пасом п'ятою знайти у штрафному суперника Судакова, але м'яч перехопили.
33. Нвоко отримав м'яч біля воріт Трубіна у одразу наважився на удар. М'яч пройшов далеко від лівої стійки.
32. Сидорчук забарився з ухваленням рішення і ледь не обрізався в центрі поля. М'яч буквально застопорився у центральінй зоні поля.
31. Матвієнко відверто прихопив суперника за футболку і отримав першу жовту картку у грі.
30. Одна з небагатьох атак Мальти завершилася тим, що Трубін зафіксував м'яч після довгого лонгшоту!
29. Мальта підпускає Україну на 30 метрів до воріт, не більше. Ми поки не знайємо, як пролізти ближче. Потуги Судакова і Зінченка користі не приносять.
28. Сидорчук ефектно залишив відпочивати суперників фінтом, але продовження атаці не знайшов.
27. Під час паузи у грі Ребров щось підказав Сидорчуку і Забарному. Хоч би допомогло...
26. Мудрик вкотре фолить проти Муската! Рефері знову мовчить! А Мальта уже починає тягнути час...
25. Судаков ефектно розвернувся біля штрафного майданчика Мальти і завдав удару лівою! М'яч "зажували" захисники!
24. Мальтійці забили гол і, здається, виконали план на гру! Далі - відстояти у захисті.
23. Затяжна атака України завершилася нічим. Простріл у штрафний майданчик від Караваєва не пройшов.
22. Зінченко намагався обіграти суперника в штрафному майданчику, але його спокійно і без порушення правил поклали на газон.
21. Мудрик знайшов пасом Довбика у штрафному мальтіців. Артем намагався в один дотик вийти на ударну позицію, але захист суперника діяв максимально впевнено!
20. Мальтійці виграють більшість єдиноборств один в один... Здається, що проти нас грає збірна Італії!
19. Мудрик намагався прорватися у штрафний майданчик Мальти, але отримав рукою в район шиї. Арбітр не вгледів у цьому епізоді порушення правил!
18. Відчувається нервозність у діях українців. Неточні паси і погана обробка м'яча заважає будувати якісні атаки!
17. Судаков опинився у штрафному майданчику суперника і намагався прострілити! Воротар Мальти надійно відіграв біля своїх воріт!
16. Мальтійці намагаються зустрічати українців безпоередньо на прийомі м'яча! Зараз це приносить позитивний результат! Не хочеться навпрочити, але українці аж занадто легковажно підійшли до гри!
15. Арбітр відновив гру!
14. Борг отримав ушкодження і лежить на газоні!
13. А ось це вже те, що треба зараз! Мудрик плечем агресивно поклав опонента на газон! Агресивніше, хлопці!
12. А ось зараз варто прокидатися, якщо ми досі хочемо потрапити на Євро-2024.
11. Гоооооол! Жахливо і водночас вкрай безвідповідально зіграли захисники України. Після звичайної стінки Мбонг отримав м'яч ледь не біля центру поля, здійнив ривок і переграв Трубіна! 1:0!
10. Ребров емоційно реагує на події на полі! Очевидно, нашом коучу не подобається те, що відбувається зараз у грі!
9. Перші хвилини видалися доволі в'язкими! Українці не форсують подій, але мальтійці не дають розігнатися попереду!
8. Українцям поки складно перейти від оборони до атаки! Суперник вибудував потужну стіну в центрі поля! Для креативу у нас є Судаков! Георгію, уже можна!
7. Українці вкотре "заварюють кашу" біля своїх воріт... Мальта поки не знайшла лазівки до воріт Трубіна, але не варто їм у цьому допомагати!
6. На стадіоні всього 3 тисячі вболівальників, які скандують "Україна"! Футбол у Мальті не в пріоритеті!
5. Мальтійці намагаються пресингувати українських захисників і їм, на правду, моментами вдається ловити українців на помилках.
4. Мальта намагається атакувати за рахунок довгих лонгшотів. Цього разу Мбонга спокійно нейтралізував Матвієнко!
3. Сидорчук знайшов розрізним пасом Мудрика, а Михайло в один дотик відпасував у штрафний майданчик! Передача не пройшла, але після штовханини Мудрик завдав удару в ближній верхній кут! Цього разу не вдалося!
2. Україна очікувано взяла м'яч під контроль! Зінченко перепасовується із захисниками без особливої небезпеки для суперника!
1. На перших секундах мальтійці вибігли в атаку і намагалися зненацька застати Трубіна! Удар Мбонга взяв на себе Забарний!
Матч розпочався!!!
21:44. Команди вийшли на поле! Капітанську пов'язку носить Олександр Зінченко! Лунають гімни команд!
21:40. П'ять хвилин до матчу!!!
21:35. Наостанок пропонуємо вам ознайомитися із турнірним становищем у групі С. Україну сьогодні влаштує лише перемога і тільки вона! Але не тільки на футбольному полі! Головна перемога буде у майбутньому!

21:30. До старту поєдинку залишилося 15 хвилин!
21:00. Сьогоднішній матч стане третім в історії між командами. Інші два завершувалися перемогами однієї й іншої сторони (по 1:0).

20:50. Сьогодні на поєдинок акредитувалося 33 журналісти та 20 фотокореспондентів.


Фото Олександра Гливинського


20:42. Основний склад мальтійців на гру: Бонелло - Мбонг, Борг, Пепе, Борг, Камензулі - Гіллом’є, Мускат, Яннік - Нвоко, Мбонг.
20:40. До вашої уваги основний склад збірної України на гру: Трубін - Миколенко, Матвієнко, Забарний, Караваєв - Зінченко, Сидорчук, Судаков - Ванат, Довбик, Мудрик.

20:35. Маємо для вас цікавий інсайд! Українці гратимуть сьогодні у синьому комплекті форми!

20:30. Сьогодні українці мали можливість прогулятися місцевим парком «Сади Сан-Антон». Сподіваємося, прогулянка пішла нашим хлопцям на користь!













Переглянути цей допис в Instagram






















Допис, поширений УКРАЇНСЬКА АСОЦІАЦІЯ ФУТБОЛУ (@uafukraine)



20:20. Поєдинок пройде на місцевому мальтійському Національного стадіону в Та-Калі. Вмісткість арени - 17 тисяч глядачів.

20:15. У прямому ефірі матч Мальта - Україна ви можете подивитися на місцевих телеканалах суспільного мовлення та на телеканалі «Футбол Перший» медіасервісу MEGOGO
20:00. Добрий вечір, дорогі друзі! Сьогодні ми разом з вами слідкуватимемо за найцікавішими моментами поєдинку 8 раунду кваліфікації до Євро-2024 між Україною і Мальтою! Наша редакція підготувала для вас анонс матчу! Про слабке місце збірної України і особливості Михайла Мудрика читайте тут.













Переглянути цей допис в Instagram






















Допис, поширений УКРАЇНСЬКА АСОЦІАЦІЯ ФУТБОЛУ (@uafukraine)



17 жовтня 2023 року. Та-Калі (Мальта), «Та'Калі Нешнел Стедіум». Початок матчу - о 21.45. Температура повітря +11С.
Ласкаво просимо до містечка Та-Калі на поєдинок чергового туру відбіркової стадії чемпіонату Європи-2024 з футболу, в якому зустрічаються національні збірні Мальти та України.
Стартові склади:
Мальта - Бонелло, Мбонг, Борг, Пепе, Борг, Камензулі, Гіллом’є, Мускат, Яннік, Нвоко, Мбонг.
Головний тренер - Мікеле Марколіні.
Україна - Трубін, Миколенко, Матвієнко, заварний, Караваєв, Зінченко, Сидорчук, Судаков, Ванат, Довбик, Мудрик.
Головний тренер - Сергій Ребров.
Арбітр - Мортен Крог (Данія).
У першому протистоянні відбору Євро-2024 Україна перемогла Мальту (1:0) на нейтральній арені «Антон Малатинські» у Трнаві (Словаччина).
В іншому матчі відбіркової групи С на стадіоні «Вемблі» в Лондоні Англія о 21.45 прийматиме Італію.
Турнірне становище: Англія - 13 очок (після 5-ти ігор), Італія - 10 (5), Україна - 10 (6), Північна Македонія - 7 (6), Мальта - 0 (6).
Фото: uaf.ua.