Віцечемпіони України футболісти «Дніпра-1» зазнали поразки від команди «Спартак» (Трнава, Словаччина) в поєдинку у відповідь раунду плей-офф кваліфікації Ліги конференцій УЄФА.

Зустріч у словацькому місті Кошице завершилася у додатковий час на користь «Спартака» з рахунком 2:1 (1:1), передає Укрінформ.
«Дніпро-1» завершував поєдинок у меншості. На 99-й хвилині червону картку отримав хавбек номінальних господарів Руслан Бабенко, а на 108-й хвилині за друге попередження поле залишив захисник «Дніпра-1» Олег Горін. Ще одну червону картку «Дніпро-1» отримав за межами поля на 117-й хвилині.
У підсумку «Дніпро-1» поступився «Спартаку» за сумою двох матчів (перша гра - 1:1) і не зміг пробитися до групового турніру Ліги конференцій УЄФА.
Жеребкування відбудеться 1 вересня.
Фото: СК «Дніпро-1».