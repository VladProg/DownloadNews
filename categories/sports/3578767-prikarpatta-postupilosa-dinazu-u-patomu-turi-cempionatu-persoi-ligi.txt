Футболісти вишгородського «Діназа» перемогли у гостях (1:0) іванофранківське «Прикарпаття» у матчі 5-го туру чемпіонату України серед клубів Першої ліги.


М'яч на 51-й хвилині забив Сергій Старенький (51), передає Укрінформ.
Після цієї гри у «Прикарпаття» залишилося 7 очок, у «Діназа» стало 5.
Стартував тур у п'ятницю. ФСК «Маріуполь» поступився тернопільській «Ниві» - 0:2, а «Полтава» з таким же рахунком обіграла кременчуцький «Кремінь».
Сьогодні у чемпіонаті також відбудуться зустрічі «Карпати» (Львів) - «Епіцентр» (Кам'янець-Подільський), «Гірник-Спорт» (Горішні Плавні) - «Оболонь» (Київ) та «Скорук» (Томаківка) - «Металург» (Запоріжжя).
Завершиться 5-й тур у неділю, 25 вересня, матчами «Полісся» (Житомир) - «Буковина» (Чернівці) і «Чернігів» - ЛНЗ (Черкаси).
Становище лідерів:
група А. «Карпати» - 12 очок, «Полісся» - 10, «Епіцентр» - 9;
Група Б. «Оболонь» - 10, «Металург», ЛНЗ та «Кремінь» - по 7.
Фото: fc.if.ua.