Українки Людмила Лузан та Валерія Терета здобули ліцензію на Олімпіаду-2024 у веслуванні на каное-двійці.

На чемпіонаті світу з веслування Лузан та Терета стали восьмими в запливі на каное-двійках на 500 м, повідомляє Укрінформ.
Ліцензії на Олімпіаду здобули топ-8 найкращих пар.
Відбір у каное-двійці дає право українкам виступати на дистанції 200 метрів в каное-одиночці на Олімпіаді.
Як повідомлялося, Лузан здобула "срібло" Олімпіади-2020 в жіночій каное-двійці у парі з Анастасією Рибачок (Четверіковою). Наразі Рибачок взяла паузу у виступах через народження дитини.
Раніше Україна здобула ліцензію на Олімпіаду-2024 в чоловічій байдарці-четвірці.
Фото: НОК України