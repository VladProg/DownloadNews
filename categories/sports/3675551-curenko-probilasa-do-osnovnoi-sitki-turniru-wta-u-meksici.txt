Українка Леся Цуренко відібралася на турнір Жіночої тенісної асоціації (WTA) - Abierto GNP Seguros - у Монтерреї (Мексика) із призовим фондом $259,3 тис.

У фіналі кваліфікації Цуренко (№100 рейтингу WTA) за 1 годину 40 хвилин завдала поразки хорватці Ані Конюх (№143) - 6:1, 7:6 (7:5), передає Укрінформ.
Серед потенційних суперниць Цуренко у першому колі змагань - китаянка Ван Синьюй, італійка Каміла Джорджі, Катерина Синякова з Чехії, бельгійка Ісалін Бонавентюре, хорватка Донна Векич та Юле Німаєр з Німеччини.
Турнір у Монтерреї триватиме до 5 березня.
Фото: BTU.