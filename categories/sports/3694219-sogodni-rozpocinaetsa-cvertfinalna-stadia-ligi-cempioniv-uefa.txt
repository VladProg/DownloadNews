У Лізі чемпіонів УЄФА у вівторок, 11 квітня, пройдуть перші матчі 1/4 фіналу.

Футболісти англійського «Манчестер Сіті» на арені «Етіхад» о 22.00 за київським часом прийматимуть німецьку «Баварію», португальська «Бенфіка» у паралельному поєдинку на «Ештадіу да Луш» у Лісабоні зустрінеться з італійським «Інтером», передає Укрінформ.
У середу, 12 квітня, чинний володар титулу іспанський «Реал» зіграє у Мадриді з англійським «Челсі», а в італійському дербі зійдуться «Мілан» та «Наполі».
Поєдинки у відповідь 1/4 фіналу відбудуться 18 та 19 квітня. Переможці протистоянь за сумою двох матчів вийдуть до півфіналу.
Перші зустрічі 1/2 фіналу пройдуть 9-10 травня, повторні - 16-17 травня.
Нагадаємо, фінальний поєдинок Ліги чемпіонів УЄФА відбудеться 10 червня на «Олімпійському стадіоні Ататюрка» у Стамбулі.