Чемпіон України з волейболу «Прометей» провів перший в своїй історії матч у Лізі чемпіонів.

Дніпряни стартували у кваліфікації перемогою над австрійським «Хіпо Тіролем» - 3:1 (25:23, 30:32, 25:23, 25:22), передає Укрінформ.
В іншому матчі групи 3 фінський клуб «ВаЛеПа» обіграв «Динамо Апелдорн» з Нідерландів - 3:0 (25:19, 30:28, 25:22).
28 жовтня «Прометей» зіграє проти «ВаЛеПа», а завершить виступи у першому раунді Ліги чемпіонів матчем з «Динамо Апелдорн» 29 жовтня.
Усі поєдинки групи відбуваються в австрійському Тіролі.
До другого раунду кваліфікації пройдуть переможець групи та команда, яка посяде друге місце.
Фото: prometeyvc.com.