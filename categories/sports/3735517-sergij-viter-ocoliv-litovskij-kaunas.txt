Раніше коач дев'ять сезонів працював наставником та помічником головного тренера в «Донбасі»

Екс-наставник збірної України Сергій Вітер очолив литовський «Каунас», котрий виступає у балтійській Optibet Hokeja Liga, повідомляє Sport.ua, передає Укрінформ.

Минулого сезону 48-річний фахівець був асистентом тренера у калуському «Легіоні», який у рік свого дебюту на професійному рівні потрапив у плей-оф та фінішував на четвертому підсумковому місці.

Раніше Сергій Вітер дев'ять сезонів працював наставником та помічником головного тренера в «Донбасі», а також два неповні сезони тренував ХК «Маріуполь».

Фото: hsl.com.ua