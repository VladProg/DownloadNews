24 липня у штаб-квартирі УЄФА відбулося жеребкування третього кваліфікаційного раунду Ліги чемпіонів-2023/2024.

Віцечемпіони України футболісти «Дніпра-1» потрапили до другого кваліфікаційного раунду Ліги чемпіонів. Для потрапляння до групи ЛЧ їм необхідно здолати опір трьох суперників, передає Укрінформ.
На стартовому етапі опонентом дніпрян, як стало відомо раніше, буде в грецький «Панатінаїкос». Домашній матч українська команда проведе у Кошице (Словаччина) 25 липня, а виїзну гру - в Афінах 1 серпня.
Сьогодні ж чорно-жовті дізналися потенційного суперника в третьому відбірному раунді. Згідно з результатами жеребкування, переможець дуелі «Дніпро-1» - «Панатінаїкос» зіграє з французьким «Марселем». У разі потрапляння до цієї стадії дніпряни перший поєдинок проведуть удома 8/9 серпня, а другий - на виїзді 15 серпня.
У разі невдачі на будь-якій стадії «Дніпро-1» перейде до Ліги Європи, але до групи - лише в тому випадку, якщо в ЛЧ здолає хоча б одного суперника. Інакше доведеться проходити кваліфікацію й у Лізі Європи.
Як повідомляв Укрінформ, донецький «Шахтар» стартує в Лізі чеспіонів у груповому раунді.
Фото: gorod.dp.ua.