Вибори нового президента федерації баскетболу України відбудуться 18 листопада.

Дворазовий чемпіон НБА Станіслав Медведенко не буде брати участь у виборах на посаду президента ФБУ, про це він повідомив на своїй сторінці у Фейсбук, передає Укрінформ.

Дворазовий чемпіон НБА Станіслав Медведенко повідомив, що не буде брати участь у виборах на посаду президента ФБУ.

«Я не буду брати участі у виборах 18.11.2022. В даних обставинах, вважаю недоречним проводити нові перевибори, що вирішать долю українського баскетболу на багато років вперед. Чому? Бо триває війна, представники баскетбольної спільноти також приймають участь в захисті країни, багато територій окуповано, багато тренерів і гравців знаходяться зараз поза Україною», - написав Медведенко.

Медведенко також висловив свою думку стосовно чинного президента ФБУ Михайла Бродського:
«Я безумовно я вважаю, що нинішній президент Федерації має скласти свої повноваження, через незадовільні результати свого правління. А також, як людина що не є моральним лідером та своєю поведінкою вносить деструктив, роз’єднуючи баскетбольну родину. Баскетбол не зможе розвиватись, поки ми всі разом, спільно не почнемо рухатись вперед. Беручи на себе відповідальність!
Кожен, хто буде голосувати 18 листопада за нового-старого президента Федерації, має зрозуміти, що він бере на себе персональну відповідальність за розвиток баскетболу на найближчі кілька років!», - додав Медведенко.


Як повідомляв Укрінформ, вибори президента Федерації баскетболу України відбудуться 18 листопада. Наразі федерацію очолює Михайло Бродський. Він керує ФБУ з 2015 року.