На бронзовій ноті завершився для України Кубок світу з фехтування на рапірах серед юніорів.

Турнір проходив у столиці Перу Лімі, передає Укрінформ.
Медальну естафету у Христини Петрової, яка святкувала перемогу в особистій першості, підхопила команда у складі Алекса Іваненка, Давида Книжника та Ярослава Муругіна.
Здолавши господарів турніру у першій зустрічі (45:34) і поступившись у півфіналі американцям (21:45), наші хлопці у поєдинку за третє місце виявилися сильнішими за представників Словаччини (45:38).
Зазначимо, що «бронза», яку вибороли Іваненко, Книжник та Муругін у Лімі, стала першою в історії України командною нагородою у чоловічій рапірі на юніорському Кубку світу.
Фото: facebook.com/olympicua.