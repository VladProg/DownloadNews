Єдиний гол на рахунку Скляра.

«Олександрія» поступилась «Ворсклі» - 0:1 у поєдинку 6-го туру Української Прем'єр-ліги, передає Укрінформ.
На 28-ій хвилині зустрічі Челядін заходив до лівого флангу штрафного під стінку із Степанюком, але Логінов під нього підкотився – арбітр призначив пенальті. Скляр влучно поцілив у лівий нижній кут. Цей гол став єдиним у матчі.

Відтак, «Ворскла» здобуває перемогу та займає четверте місце в УПЛ, у них 9 пунктів, «Олександрія» - восьма, маючи в своєму активі 7 очок.

Як повідомляв Укрінформ, у сьогоднішніх матчах ігрового дня «Шахтар» розгромив «Минай», «Полісся» здобуло перемогу над «Оболоню».
Фото: upl.ua