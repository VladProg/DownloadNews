Перша «ракетка» України Олексій Крутих втратив сім позицій у рейтингу Асоціації тенісистів-професіоналів і посідає 174-те місце.

Другу сходинку в національному рейтингу зберігає Віталій Сачко, за тиждень піднявся на 26 сходинок (283-тє місце у світовій класифікації), передає Укрінформ.
Поліпшив свою позицію Ілля Марченко - 325-те місце (+2).
Троє українських тенісистів розпочинають тиждень з особистими рекордами. Ерік Ваншельбойм - 463-є місце (+47 сходинок), В'ячеслав Бєлінський - 582-е (+26) і Олександр Брайнін - 845-те (+44).
Очолює одиночний тенісний рейтинг серб Новак Джокович.
У національному парному рейтингу лідерство зберігає Владислав Манафов - 114-те місце (+2).
На фото: Віталій Сачко/btu.org.