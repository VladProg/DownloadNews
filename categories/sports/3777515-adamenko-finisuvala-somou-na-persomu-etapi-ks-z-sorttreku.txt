Ксенія – перша українка, яка дішла до фіналів етапу Кубку світу з шорт-треку на дистанції 500 метрів.

Українська шорт-трекістка Ксенія Адаменко дійшла до фіналу В на дистанції 500 метрів на першому етапі Кубка світу 2023/24, який завершився в Монреалі, передає Укрінформ.

У чвертьфінальному забігу 19-річна Адаменко фінішувала другою після того, як зуміла об'їхати суперниць, що впали перед нею.
У півфіналі українка потрапила до першого забігу та фінішувала третьою, але у другому забігу рефері Харольд Янссен дав пряму путівку у фінал А канадській спортсменці Ріккі Доук, на якій порушила правила полька Нікола Мазур. Таким чином, Адаменко змогла вийти у фінал В, де посіла друге місце після китаянки Ван Йє та сьоме – у підсумковій класифікації дистанції.
Ксенія стала першою українською шорт-трекісткою в історії, яка дійшла до фіналів етапу Кубка світу на дистанції 500 метрів. Також Адаменко стала першою українкою за 27 років, яка виступила у фіналі етапу Кубка світу на будь-якій дистанції.
Переможницею турніру в Монреалі на дистанції 500 метрів стала Ксандра Фелзебур із Нідерландів, друге місце посіла ще одна нідерландка Селма Паутсма, а третьою стала італійська спортсменка Мартіна Вальчепіна.
Фото: Getty Images