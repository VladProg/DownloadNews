Українець обіграв лідера посіву, 98-му ракетку світу.

Український тенісист Ілля Марченко пробився до другого кола турніру серії Challenger у Братиславі, повідомляє Укрінформ.
У стартовому матчі основної сітки Марченко, який посідає у світовому рейтингу 446-е місце, у двох сетах обіграв лідера посіву та 98-у ракетку світу Чжан Чжичженя з Китаю.
У першій партії суперники взяли всі свої подачі, а на тай-брейку за рахунку 6:7 українець виграв три розіграші поспіль. У другому сеті за рахунку 5:5 Марченко зробив брейк і довів справу до перемоги.
Український тенісист взяв реванш у китайця за поразку три місяці тому на Челленджері у Польщі, де вони зустрічалися у другому колі. Марченко вдруге цього року обіграв гравця із топ-100.
Як повідомлялося, наступним суперником Іллі буде Джем Ілкель із Туреччини, який у кваліфікації обіграв українця Віталія Сачка.
Фото: Getty Images