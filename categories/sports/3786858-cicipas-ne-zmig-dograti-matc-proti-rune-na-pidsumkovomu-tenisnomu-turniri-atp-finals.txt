У Турині (Італія) триває чоловічий Підсумковий тенісний турнір 2023 ATP Finals.

Як інформує BTU, другий тур одиночного розряду розпочався матчем Стефанос Циципас (Греція) та Хольгер Руне (Данія), в якому Циципас за рахунку 1:2 у першому сеті не зміг продовжити зустріч через травму правої руки, яка турбувала його ще до початку змагань, передає Укрінформ.
Нагадаємо, у своєму стартовому матчі в Турині грецький тенісист із результатом 4:6, 4:6 програв італійцю Янніку Сіннеру, який сьогодні зійдеться із першою «ракеткою» світу сербом Новаком Джоковичем. Балканець, як повідомлялося, стартував з перемоги над Руне (7:6 (7:4), 6:7 (1:7), 6:3).
ATP Finals завершиться 19 листопада.
Фото: Фото: Getty Images.