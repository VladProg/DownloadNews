У фіналі українці перемогли Польщу.

Збірна України здобула одну медаль в останній день Ігор нескорених-2023 у німецькому Дюссельдорфі, передає Укрінформ.
Україна завоювала «золото» в командні першості зі стрільби з лука. Збірну України представили Володимир Товкис, Максим Зубов і Вадим Мазніченко.
У фіналі українці перемогли Польщу - 6:0.
Для Товкиса це третє «золото» на Іграх-2023. Зубов і Мазніченко вперше здобули золоту нагороду турніру.

На Іграх нескорених-2023 Україна завоювала 34 медалі: 12 золотих, 14 срібних та 8 бронзових.
Фото: Invictus Games: Team Ukraine