Олімпійський чемпіон зі спортивної гімнастики Олег Верняєв поділився думкою щодо можливого бойкоту Олімпіади-2024 у випадку допущення до змагань російських та білоруських спортсменів.

Про це він розповів в інтерв’ю програми ТиКиїв, передає Укрінформ.

«Я не спілкувався ні з ким з приводу цієї теми, але розумію, що у всіх буде різна думка. Для когось - це перші олімпійські ігри, для когось - останні. Я не знаю. З одного боку - це розумно, а з іншого - мабуть, це неправильно. У нас є багато дуже крутих спортсменів. У фехтуванні є Ольга Харлан, і є фехтувальниця з росії. Вони завжди борються за перше місце. І якщо Оля буде бойкотувати, а росію допустять, то ми просто віддамо медалі. Тут потрібно збиратися міністерству, НОК, спортсменам та приходити до однієї думки, але, я сподіваюсь, що всього цього не буде, і це зупиниться на рівні розмов. Краще, щоб їх не допустили», - сказав Верняєв.


Як повідомляв Укрінформ, Верняєву вдвічі скоротили дискваліфікацію за вживання допінгу.

Фото: facebook.com/olympicua