Чемпіон України серед команд U13 (баскетболісти 2010 року народження) - команда ужгородського ЗОДЮСШ під назвою БК «Ужгород» успішно виступила у Фіналі восьми Європейської юнацької баскетбольної ліги (EYBL) у Будапешті.


Українці під керівництвом Василя Товтина та Олександра Зубковського здолали всіх суперників на груповому етапі, передає Укрінформ.
Наша команда почергово обіграла клуби «Будапешт Гонвед» (Угорщина) - 75:70, «Превідза» (Словаччина) - 89:59 та «Памукспор» (Туреччина) - 79:58. Це дозволило вийти у суперфінал, де переможний шлях українців зупинила команда «Лондон Еліт» (Велика Британія) - 73:86.
За підсумком Фіналу восьми нагороду найкращого гравця команди отримав Артем Дьордяй, а Олександр Павай увійшов до символічної п’ятірки фінального етапу змагань.
Фото: fbu.ua.