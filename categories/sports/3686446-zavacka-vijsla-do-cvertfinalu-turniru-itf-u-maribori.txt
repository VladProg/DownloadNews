Українська тенісистка Катаріна Завацька (№267 світового рейтингу) виграла у четвер поєдинок другого кола туру турніру ITF у Мариборі (Словенія) із призовим фондом $40,000.

Катаріна у напруженій боротьбі перемогла словачку Ребекку Шрамкову (276) - 6:4, 5:7, 7:5, передає Укрінформ.
Тенісистки провели на корті 3 години 21 хвилину.
У чвертьфіналі змагань Катаріна зустрінеться з переможницею матчу між Антонією Ружич (Хорватія, 232) - Лулу Радовчич (Швейцарія, 237).
Як повідомляв Укрінформ, Завацька виступить у складі збірної України, яка 14-15 квітня у Кубку Біллі Джин Кінг зіграє проти команди Чехії.
Фото: instagram.com/katya_zavatska_/.