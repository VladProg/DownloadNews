Перша «ракетка» України Володимир Якубенко дебютував на юніорському Вімблдоні.

17-річний тенісист у першому колі одиночного юніорського турніру поступився британцю Генрі Джефферсону - 6:7(5), 1:6, передає Укрінформ.
У парному розряді Якубенко разом з італійцем Лоренцо Скаб'язі зазнали поразки у матчі з парою Фернандо Кавальйо (Аргентина)/Ігнасіо Паріска (Венесуела) - 4:6, 4:6.
Ниніщнього року Якубенко став єдиним представником України на юніорському тенісному турнірі. Володимир провів свій другий юніорський «мейджор». В Австралії він дійшов до другого кола на старті змагань в одиночному розряді і досяг чвертьфіналу в парі, а на «Ролан Гаррос» зіграв у другому колі парного турніру.
Додамо, що Володимир Якубенко посідає 55-те місце світового юніорського рейтингу.
Фото: btu.org.ua.