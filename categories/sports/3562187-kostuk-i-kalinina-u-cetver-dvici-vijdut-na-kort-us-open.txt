У Нью-Йорку триває заключний, четвертий у сезоні тенісний турнір серії Grand Slam Відкритий чемпіонат США (US Open) із призовим фондом $27,915,200.


Українські тенісистки Марта Костюк та Ангеліна Калініна у четвер проведуть по два матчі, повідомляє Укрінформ.
У одиночному розряді Костюк (№ 65 WTA) зустрінеться з Вікторією Азаренко (26, нейтральний статус), а у парній сітці разом з китаянкою Чжан Шуай зіграє з дуетом Надія Кіченок/Оксана Калашникова (Україна/Грузія).
Калініна (47) екзаменуватиме Петру Квітову з Чехії. У парному турнірі Ангеліна та Олена Рибакіна (Казахстан) виступлять проти Гаррієт Дарт (Велика Британія)/Людмила Самсонова (нейтральний статус).
Крім цього, у четвер відбудеться поєдинок Людмила Кіченок/Олена Остапенко (Україна/Латвія) - Панна Удварді/Тамара Зіданшек (Угорщина/Словенія).
Фото: Getty Images.