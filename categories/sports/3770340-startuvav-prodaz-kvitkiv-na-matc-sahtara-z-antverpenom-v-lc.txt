Зустріч відбудеться 28 листопада у Гамбурзі.

Стартував продаж квитків на матч «Шахтаря» з «Антверпеном» у п’ятому турі групи Н Ліги чемпіонів-2023/24, передає Укрінформ.

З 5 жовтня йде пріоритетний продаж квитків для власників абонементів «Шахтаря», «Гамбурга» та членів клубу HSV. 6 жовтня об 11:00 за київським часом розпочнеться відкритий продаж для всіх бажаючих. Один вболівальник може купити до чотирьох квитків.
Домашній матч «Шахтаря» з «Антверпеном» пройде у Гамбурзі 28 листопада. Початок зустрічі – о 18:45 за місцевим часом (19:45 за Києвом).


Як повідомляв Укрінформ, «Шахтар» обіграв бельгійський клуб (3:2) у другому турі ЛЧ-2023/24.
Фото: Getty Images