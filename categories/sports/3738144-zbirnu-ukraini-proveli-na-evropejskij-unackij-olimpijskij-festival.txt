У столичному Олімпійському домі відбулися проводи Юнацької збірної команди України на XVII літній Європейський юнацький олімпійський фестиваль (ЄЮОФ).

Цього разу на престижнному мультиспортивних форумів Європи Україну представлятимуть 55 юних спортсменів та спортсменок, які візьмуть участь у змаганнях із семи видів спорту, передає Укрінформ.
Напередодні від’їзду до Словенії, де з 23-го по 29 липня пройде фестиваль, міністр молоді та спорту України, президент НОК України, олімпійський чемпіон Вадим Гутцайт зустрівся з національною командою.
Передусім очільник олімпійського руху в Україні привітав зі святом присутніх на заході тренерів. А юним олімпійцям президент НОК порадив слухати та цінувати поради своїх наставників.
Вадим Гутцайт передав прапор України представникам команди - чемпіону ЄЮОФ-2022 з плавання Миколі Котенку та дворазовій бронзовій призерці чемпіонатів Європи із дзюдо серед кадетів Анні Олійник-Корнійко.
Слушні поради та настанови юному поколінню через відеозвернення дали й інші титуловані українські атлети, призери Олімпійських ігор, чемпіонатів світу та Європи, які свого часу також були учасниками Європейського юнацького олімпійського фестивалю.
Фото: facebook.com/olympicua.