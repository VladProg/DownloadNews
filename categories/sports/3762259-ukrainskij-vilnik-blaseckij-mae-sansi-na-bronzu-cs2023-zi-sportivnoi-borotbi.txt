У Белграді (Сербія) пройшов перший день чемпіонату світу зі спортивної боротьби.

За підсумками стартового ігрового дня у чотирьох вагових категоріях за місце на п'єдесталі 17 вересня продовжить боротися українець Валентин Блясецький (61 кг), який зберігає шанси на «бронзу», передає Укрінформ.
Без медалей залишилися Ігор Никифорук (70 кг), Владислав Прус (86 кг) та Олександр Хоцянівський (125 кг).
У турнірі з вільної боротьби 17-18 вересня також виступлять Каміль Керімов (57 кг), Ерік Арушанян (65 кг), Ігор Никифорук (70 кг), Тимур Гудима (74 кг), Василь Михайлов (79 кг), Денис Сагалюк (92 кг) та Муразі Мчедлідзе (97 кг).
18 вересня на борцівський килим у сербській столиці вийдуть жінки, зокрема, українки Оксана Лівач (50 кг), Ліля Горішна (53 кг), Марія Винник (55 кг), Аліна Грушина (57 кг), Юлія Ткач (59 кг), Ірина Коляденко (62 кг), Оксана Кухта (65 кг), Тетяна Сова (68 кг), Манола Скобельська (72 кг) та Анастасія Алпєєва (76 кг).
Завершиться ЧС-2023 турніром представників греко-римського стилю боротьби, які розіграють першість 21-24 вересня.
За Україну виступатимуть Корюн Саградян (55 кг), Віктор Петрик (60 кг), Олександр Грушин (63 кг), Парвіз Насібов (67 кг), Артур Політаєв (72 кг), Дмитро Васецький (77 кг), Ярослав Фільчаков (82 кг), олімпійський чемпіон Жан Беленюк (87 кг), Сергій Омелін (97 кг) та Олександр Чернецький (130 кг).
Окрім нагород на ЧС-2023 будуть розіграні й олімпійські ліцензії на Ігри у Парижі-2024 (по п’ять у кожній ваговій категорії).
На фото: Валентин Блясецький (ліворуч).