«Шериф» звільнив італійця Роберто Бордіна з посади головного тренера після поразки від чеської «Славії» у Лізі конференцій.

Новим головним тренером «Шерифа» став український спеціаліст Роман Пилипчук, повідомляє пресслужба клубу, передає Укрінформ.
Останнім клубом 56-річного тренера був «Целє». З цією командою він минулого сезону зайняв друге місце у чемпіонаті Словенії.

До цього Пилипчук тренував «Олімп-Долгопрудний», «Спартак-2», мінське «Динамо», «Спартак» Юрмала, «Олімпік» Донецьк, «Дачію» та молодіжну збірну Таджикістану.

Раніше «Шериф» звільнив італійця Роберто Бордіна з посади головного тренера. Це трапилося після поразки 0:6 від чеської «Славії» Праги у Лізі конференцій. Загалом у двох стартових турах молдавська команда двічі програла – також було 1:2 від «Роми».

У внутрішньому чемпіонаті «Шериф» йде на другому місці, маючи однакову кількість очок з «Мілсамі».
Фото: fc-sheriff.com