19 червня національна збірна України з футболу проведе номінально домашній матч проти Мальти у 4-у турі кваліфікації чемпіонату Європи 2024 року.


Цей поєдинок розпочнеться о 19.00, а не о 21.45, як планувалося раніше, передає Укрінформ.
Гра пройде у Трнаві (Словаччина) на стадіоні Атона Малатинського.
Додамо, що влітку на «синьо-жовтих» очікують ще дві зустрічі. 12 червня збірна України зіграє в Бремені товариський матч з Німеччиною, а 16 червня зустрінеться у Скоп'є з командою Північної Македонії.
Фото: uaf.ua.