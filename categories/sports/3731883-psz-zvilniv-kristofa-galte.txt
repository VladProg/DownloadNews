«ПСЖ» достроково припинив співпрацю з тренером команди Крістофом Гальтьє.

Про це повідомила пресслужба парижан, передає Укрінформ.
Клуб розірвав з 56-річним спеціалістом контракт, який діяв до літа наступного року.
Гальтьє очолив «ПСЖ» влітку минулого року. Під його керівництвом парижани виграли Лігу 1 та Суперкубок Франції. У Лізі чемпіонів команда завершила виступи на стадії 1/8 фіналу.
Як повідомлялося, звільнення Гальтьє та його помічника обійдеться «ПСЖ» у 9-10 мільйонів євро.
Фото: Getty Images