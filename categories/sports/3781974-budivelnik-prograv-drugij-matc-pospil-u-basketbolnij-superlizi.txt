У чемпіонаті України з баскетболу тривають поєдинки чергового туру національної першості серед команд Суперліги.

Столичний «Будівельник» зазнав другої поспіль поразки, мінімально програвши «Черкаським Мавпам» - 69:70 (26:11, 9:17, 21:23, 13:19), передає Укрінформ.
В інших матчах ігрового дня «Старий Луцьк» здобув перемогу над «Запоріжжям» - 74:70 (21:18, 14:17, 19:22, 20:13), «Кривбас» поступився «Говерлі» - 54:71 (12:18, 12:13, 18:23, 12:17), а «Київ-Баскет» обіграв одеську команду «БІПА» - 90:76 (19:15, 25:25, 32:22, 14:14).
Зустріч «Дніпро» - «Галичина» за рахунку 29:16 призупинено з міркувань безпеки.
Турнірне становище: «Дніпро» - 6 перемог (після 6-ти ігор), «Рівне» - 4 (6), «Будівельник» - 5 (8), «Черкаські Мавпи» - 5 (8), «Київ-Баскет» - 5 (8), «Говерла» - 4 (7), «Запоріжжя» - 4 (8), «Старий Луцьк» - 3 (8), «Галичина» - 2 (6), «БІПА» - 2 (8), «Кривбас» - 0 (6).
Фото: fbu.ua.