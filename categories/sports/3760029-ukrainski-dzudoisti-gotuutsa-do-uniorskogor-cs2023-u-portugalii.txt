В Одівелаші (Португалія) 4 жовтня стартує першість світу з дзюдо серед юніорів, на яку вже заявилися 279 спортсмена із 39 країн.

Як інформує офіційний сайт Міжнародної федерації дзюдо (IJF), збірну України представлятимуть 11 дзюдоїстів, передає Укрінформ.
За нагороди боротимуться Назар Вісков (вагова категорія до 60 кг), Євген Гончаренко (73 кг), Ігор Цуркан, Станіслав Корчемлюк (обидва - 81 кг), Іван Кутєнков (90 кг), Микола Грибик (понад 100 кг), а також Анастасія Суперсон (48 кг), Інна Шинкаренко (57 кг), Марія Рицька (70 кг), Єлизавета Литвиненко та Юлія Курченко (обидві - 78 кг).
Змагання завершаться 7 жовтня.
На фото: Юлія Курченко (Getty Images/Global Images Ukraine).