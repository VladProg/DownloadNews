Футбольний воротар національної збірної України Анатолій Трубін прокоментував мінімальну перемогу команди над Мальтою (1:0) у відборі до Євро-2024.

Голкіпер задоволений тим, що він не пропустив, а наша команда перемогла, передає Укрінформ.
«Звісно, добре, що не пропустили. Усі воротарі люблять не пропускати. Найголовніше - щоб команда перемогла. Не вдалося забити більше одного м’яча, але три очки взяли - це найголовніше.Продовжуємо свій шлях. Було не так багато часу, але всі хотіли і намагалися як губка увібрати, що вимагає головний тренер. Тому добре, що перемогли. Не так, як нам хотілося, але шість очок у двох іграх є. Робота з Худжамовим? (Тренер воротарів. - Ред.). Звісно, є щось нове. Кожен тренер - чи то головний, чи по голкіперам - має свій підхід. З кожним тренером щось нове вчиш, нові вправи. Дуже приємно, що є така нагода попрацювати з Рустамом. Для мене це дуже приємно: людина, яка пограла, і тільки розпочинає свій тренерський шлях. У нього ще все попереду», - сказав Трубін.
Турнірне становище у відбірковій групі С Євро-2024: Англія - 12 очок (після 4-х ігор), Україна - 6 (3), Італія - 3 (2), Північна Македонія - 3 (3), Мальта - 0 (4).
Фото: Getty Images.