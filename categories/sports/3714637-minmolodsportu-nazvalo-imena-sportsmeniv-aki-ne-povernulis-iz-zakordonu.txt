До списку потрапили 236 спортсменів.

На сайті Міністерства молоді та спорту України опублікували список спортсменів, які виїхали за кордон за спеціальним дозволом, але не повернулися після закінчення спортивного заходу, передає Укрінформ.
Загалом у списку 236 прізвищ — футболісти, хокеїсти, баскетболісти, кіберспортсмени та представники інших видів спорту.
Зокрема, це колишній півзахисник збірної України Артем Громов, ексгравець ФК «Динамо» Владислав Кулач, баскетболісти Андрій Кожем'якін і Олександр Кобець, хокеїсти Дмитро Німенко, Пилип Пангелов-Юлдашев, Євген Фадєєв, а також кіберспортсмени з команди CS:GO «Monte» Віктор sdy Оруджев, Володимир Woro2k Велетнюк та Сергій DemQQ Демченко.
Зазначимо, що серед порушників немає трьох українських футболістів, які взимку 2023 року оформили трансфери до європейських клубів: Михайла Мудрика («Челсі»), Віктора Циганкова («Жирона») та Іллі Забарного («Борнмут»).
Як повідомляв Укрінформ, раніше Міністерство молоді та спорту створило окрему сторінку зі списком російських і білоруських спортсменів, які підтримують війну проти України.

Фото: twitter.com/AEKLARNACA