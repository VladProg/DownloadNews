У двох весняних турах Української Прем'єр-ліги (УПЛ) суперники полтавських футболістів тричі пробивали 11-метрові удари.

Як повідомляє офіційний сайт УПЛ, два останні матчі у другому колі сезону-2022/23 за участі «Ворскли» вийшли напрочуд багатими на пенальті, передає Укрінформ.
В 16-му турі із луганською «Зорею» полтавчани і самі результативно виконали удар з 11-метрової відмітки (Таулант Сефері), і їх суперник (Володимир Бражко). А в 17-му на гол Сефері з пенальті рівненський «Верес» мав відповісти з 11-метрового двічі, але Дмитро Кльоц та Семен Вовченко не зуміли переграти воротаря.
Ці три 11-метрових удари вивели «Ворсклу» в одноосібні лідери рейтингу нинішнього сезону в УПЛ, у чиї ворота найчастіше призначали пенальті. Але забити з дев’яти 11-метрових ударів суперники зуміли лише п’ять (55,56%).
Зазначимо, що «Ворскла» посідає 9-е місце у турнірній таблиці УПЛ, набравши 19 очок у 17-ти іграх.
Фото: НК «Верес».