Український тенісист Ілля Білобородько став чемпіоном турніру Міжнародної федерації тенісу (ITF) в Усларі (Німеччина) в парному розряді.

У фіналі змагань посіяний під 2-м номером українсько-чеський дует Ілля Білобородько - Якуб Ніцод переграв лідерів посіву німецький тандем Крістоф Негріту - Андре Оцбаш - 6:3, 2:6, 10:3, передає Укрінформ.
Як інформує BTU, 22-річний Білобородько всьоме дійшов до фіналу на турнірах ITF у парному розряді та виграв свій четвертий титул. Цього року українець став чемпіоном на змаганнях ITF у столиці Литви Вільнюсі (разом із В'ячеславом Бєлінським), а також - призером на турнірі ITF у Кам'яні (разом із грузинським тенісистом Олександром Метревелі).
Перемога в Усларі принесла Білобородьку $465 призових і 15 рейтингових очок.
Фото: btu.org.ua.