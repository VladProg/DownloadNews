Українка Ангеліна Калініна вперше у кар'єрі зіграє фінал турніру Жіночої тенісної асоціації (WTA) - Internazionali BNL d’Italia - у Римі (Італія) з призовим фондом $3,5 млн.

У півфіналі престижних грунтових змагань 30-й номер «посіву» Калініна здобула перемогу над посіяною під 11-м номером другою «ракеткою» росії Веронікою Кудерметовою - 7:5, 5:7, 6:2, передає Укрінформ.
Матч тривав майже 3 години.
Суперницею Калініної у вирішальному поєдинку буде переможниця протистояння між Оленою Рибакіною з Казахстану (6) та Оленою Остапенко з Латвії (20).
Турнір у Римі завершиться 21 травня.
Фото: Getty Images.