Команда Усика вже відреагувала.

Володар титулу WBC Тайсон Ф’юрі (33-0-1, 24 KO) у своєму Інстаграмі закликав чемпіона WBA, WBO, IBO та IBF в надважкій вазі Олександра Усика (20-0, 13 KO) провести бій без опції реваншу, передає Укрінформ.
«Вітаю, це Тайсон Ф’юрі. Маю коротке включення. Сьогодні я розмовляв з юристом щодо опції реваншу в контракті на бій з Олександром Усиком. Як щодо того, щоб не було жодного положення про право на реванш? Для нас обох. Давайте повністю підвищимо ставку. Ніколи не варто турбуватися про те, що буде в майбутньому і скільки доларів можна отримати після поразки.
29 квітня, без опції реваншу. Переможець забирає все, лузер йде додому ні з чим. Як щодо цього?», – сказав Ф’юрі.

Відповідь від команди Усика не забарилась. Олександр Красюк, промоутер чемпіона WBA, WBO, IBO та IBF у надважкій вазі Олександра Усика (20-0, 13 КО), у своєму Інстаграмі прокоментував заклик володаря титулу WBC Тайсона Ф’юрі (33-0-1, 24 KO) провести бій без опції реваншу.

«Як ми й передбачали, Пузо шукає варіанти, щоб відмовитися від бою. Неможливо, щоб людина мала стільки страху. Який сором. Соромно перед його прихильниками», – сказав Красюк.

Як повідомляв Укрінформ, Ф’юрі запропонував Усику 30% гонорару за бій, Олександр прийняв ці умови.

Фото: Getty Image