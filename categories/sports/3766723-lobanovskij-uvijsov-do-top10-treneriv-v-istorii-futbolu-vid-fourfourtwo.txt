Авторитетне британське видання FourFourTwo назвало 100 найкращих тренерів в історії світового футболу.

До списку найкращих наставників увійшов легендарний український тренер Валерій Лобановський, який посів 10-те місце, передає Укрінформ.
«Вимагаючи універсальності від своїх футболістів - у тому числі від Олега Блохіна, Ігоря Бєланова та Андрія Шевченка - українець виграв з київським «Динамо» 13 чемпіонських титулів (вісім радянських, п'ять українських) та два Кубки володарів кубків. 30 кар'єрних нагород роблять його найтитулованішим тренером 20-го сторіччя», - зазначає FourFourTwo.
ТОП-10 тренерів світового футболу від FourFourTwo:
1. Алекс Фергюсон
2. Рінус Міхелс
3. Йоган Кройф
4. Білл Шенклі
5. Хосеп Гвардіола
6. Арріго Саккі
7. Метт Басбі
8. Еленіо Еррера
9. Ернст Гаппель
10. Валерій Лобановський.
Фото: fcdynamo.com/news.