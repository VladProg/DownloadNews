В угорському Дьєрі триває черговий етап Відкритого Кубка Європи з дзюдо серед кадетів.

У перший змагальний день на бронзову сходинку п'єдесталу піднявся українець Богдан Остапенко (вагова категорія до 60 кг), передає Укрінформ.
У сутичці за 3-тє місце Остапенко переміг угорця Ференца Федору.
Арсеній Агєєв (до 50 кг) у підсумку посів 5-те місце, програвши протистояння за «бронзу» італійцю Андреа Руджіері.
12 листопада на татамі вийдуть 18 представників України: Вікторія Сотник (57 кг), Тетяна Стоцька (понад 70 кг), Тимур Близнюк, Данило Вінтоняк, Богдан Пишняк, Василь Суту, Станіслав Сагір, Олександр Курбацький (усі - до 73 кг), Владислав Марюхнич, Ілля Прибищеня, Михайло Сідловський (усі - до 81 кг), Данііл Спиридонов, В’ячеслав Паршин, Дмитро Лебід, Аркадій Самойлов (усі - до 90 кг), Богдан Рісухін, Давид Салгалов, Богдан Забродський (усі - понад 90 кг).
Загалом у Ґйорі виступають 528 спортсменів з 27-ми країн.