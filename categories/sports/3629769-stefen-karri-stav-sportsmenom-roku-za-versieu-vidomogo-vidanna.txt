Каррі став MVP фіналу Західної конференції та Найціннішим гравцем Матчу всіх зірок НБА.

Захисник «Голден Стейт» Стефен Каррі – найкращий спортсмен 2022 року за версією Sports Illustrated, повідомляє прес-служба видання, передає Укрінформ.
34-річний баскетболіст у році, що минає, привів «Голден Стейт» до чемпіонства в НБА і став MVP фінальної серії. Крім того, Каррі став MVP фіналу Західної конференції та Найціннішим гравцем Матчу всіх зірок НБА.
Каррі став сьомим гравцем, який вигравав титул щонайменше чотири рази і не менше двох разів визнавався найціннішим гравцем фіналу.

Таке досягнення раніше підкорялося таким великим гравцям як Меджік Джонсон, Майкл Джордан, Карім Абдул-Джаббар, Тім Данкан, Леброн Джеймс і Біл Рассел.
Фото: Getty Image