До соціального проєкту «Відкриті уроки футболу» для дітей, постраждалих від війни, за ініціативи Української асоціації футболу та Вінницької обласної асоціації футболу активно долучилася Тростянецька громада Вінниччини.

Учасниками проєкту стали учні та вчителі демківської гімназії, летківського, олександрівського, капустянського ліцеїв та ілляшівської гімназії, передає Укрінформ.
Захід для дітей відкрили обласний координатор проєкту від Вінницької ОАФ Олександр Сидорук, начальниця Управління освіти, культури, туризму, молоді та спорту Тростянецької селищної ради Олена Пунько, директорка демківської гімназії Світлана Король.
Після урочистої частини на поле вийшли 72-є учнів, серед яких були діти ВПО, діти військових ЗСУ, діти, які постраждали від війни, та діти із сімей, які потребують соціальної підтримки. Усі вони були в ексклюзивних футболках.
Для налаштування на гру з дітьми було проведено цікаву сучасну руханку з музичним супроводом. Потім їх розбили на шість груп, після чого вони перейшли до секторів, на які було поділено футбольне поле. У кожному секторі їх чекали тренери — волонтери, які влаштували різні ігри, спортивні естафети, конкурси. Рухаючись від одного сектора до іншого, діти потрапляли в тому числі до сектора психолога та безпекового сектора.
Усі учасники заходу отримали не лише надзвичайно багато позитивних емоцій і корисних знань, але й подарунки - велику кількість футбольних м’ячів, інвентарю, екіпіровки.
Проєкт «Відкриті уроки футболу» реалізує Українська асоціація футболу за підтримки Common Goal та Асоціації крос-культурних проєктів (Данія). ада, меценати тощо).
Фото: uaf.ua.