«Дніпро-1» та ковалівський «Колос» зіграли внічию у поєдинку 7-го туру чемпіонату України з футболу серед команд Прем'єр-ліги (УПЛ).

Зустріч на «Дніпро-Арені» завершилася із результатом 1:1, передає Укрінформ.

Хавбек «Колоса» Антон Салабай відкрив рахунок на 61-й хвилині. Паритет відновив півзахисник господарів Олексій Гуцуляк (67).

Зазначимо, що Юрій Максимов дебютував на посаді головного тренера «Дніпра-1».

Недільну програму завершить матч криворізького «Кривбаса» та рівненського «Вереса» (17.00).
У понеділок, 18 вересня, тур підсумує матч «Динамо» (Київ) - «Ворскла» (Полтава), який розпочнеться о 17.00 на столичному стадіоні «Динамо» імені Валерія Лобановського.
Результати попередніх ігор туру:
«Металіст 1925» (Харків) - «Зоря» (Луганськ) - 2:1
«Чорноморець» (Одеса) - «Полісся» (Житомир) - 1:0
«Шахтар» (Донецьк) - «Оболонь» (Київ) - 1:0
«Олександрія» - «Минай» - 1:1
«ЛНЗ» (Черкаси) - «Рух» (Львів) - 2:1.
У турнірній таблиці УПЛ лідирує «Шахтар», який після семи турів набрав 17 очок. По 12 очок в активі «Чорноморця» та «Полісся».
Фото: Микола М'якшиков