Українка Катерина Байндл (Козлова) виграла четвертий матч поспіль на турнірі Жіночої тенісної асоціації (WTA) серії Challenger - LP Open by IND - у чилійському місті Коліна із призовим фондом $115 тис.

У півфіналі змагань Байндл (№138 рейтингу WTA) здобула перемогу над посіяною під 2-м номером Данкою Ковінич з Чорногорії (№79) - 7:6 (7:3), 6:1), передає Укрінформ.
Тенісистки провели на корті майже 2 години.
Суперницею Байндл у вирішальному матчі буде лідер «посіву» Маяр Шериф з Єгипту (№63), яка у свою чергу за 3 години обіграла американку Керолайн Доулхайд (№172) - 7:6 (8:6), 4:6, 7:6 (7:3).
Фінал турніру у Чилі відбудеться 14 листопада.
Фото: LP Open by IND.