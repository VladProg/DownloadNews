Відбулося жеребкування другого раунду футбольної Ліги чемпіонів сезону-2022/23 серед жінок.

За підсумками жеребкування у другому раунді «Ворскла-Харків-2» у боротьбі за путівку до групового турніру зустрінеться з клубом «Влазнія» (Албанія), передає Укрінформ.
Матчі пройдуть 20-21 та 28-29 вересня. Перший для харків'янок буде домашнім.
Жеребкування групового етапу Ліги чемпіонів пройде 3 жовтня.
Як повідомлялося, на попередній стадії турніру українська команда здолала грузинський «Ланчхуті» (5:0) та казахстанський «БІІК-Шимкент» (2:0).
Фото uefa.com.