Українка Марта Костюк успішно стартувала на заключному, четвертому у сезоні тенісному турнірі серії Grand Slam Відкритому чемпіонаті США (US Open) у Нью-Йорку.

У матчі першого кола Костюк (№65 світового рейтингу) за 1,5 години завдала поразки єгиптянці Маяр Шериф (№63) - 7:6 (7:2), 6:4, передає Укрінформ.
Наступною суперницею Костюк буде посіяна під 26-м номером білоруска Вікторія Азаренко, яка у свою чергу здобула перемогу над американкою Ешлін Крюгер - 6:1, 4:6, 6:2.
Відкритий чемпіонат США триватиме до 12 вересня.
Фото: usopen.