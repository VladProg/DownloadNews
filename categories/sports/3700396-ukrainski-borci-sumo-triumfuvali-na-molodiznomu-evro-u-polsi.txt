Українські борці сумо блискуче виступили на чемпіонаті Європи серед молоді до 21-го та 23-х років, що завершився у польському місті Кельце.

Наші спортсмени виграли командні заліки в обох вікових категоріях, передає Укрінформ.
Збірна України до 21-го року виборола 22 медалі - 9 золотих, 7 срібних та 6 бронзових. Команда 23-річних здобула 20 нагород (11, 5, 4).
Представниці української жіночої команди U23 мають 8 золотих медалей у 9-ти вагових категоріях.
Мультимедалістами змагань у Кельце, завоювавши по три медалі, стали наші Анна Поштар, Єлизавета Моренко, Маргарита Белкова та Кирил Крупський.
Фото: facebook.com/minmolodsport.