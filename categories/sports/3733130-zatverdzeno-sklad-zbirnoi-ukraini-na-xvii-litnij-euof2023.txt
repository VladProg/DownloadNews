Виконавчий комітет Національного олімпійського комітету України затвердив склад учасників офіційної делегації національної збірної команди України для участі в XVII літньому Європейському юнацькому олімпійському фестивалі (ЄЮОФ).

На змаганнях, що відбудуться 23-29 липня у місті Марибор (Словенія), нашу країну представлятимуть 56 спортсменів та спортсменок, передає Укрінформ.
Примітно, що на цьому фестивалі у складі національної команди України спостерігається гендерна рівність: 27 дівчат та 29 юнаків.
Наша команда візьме участь в семи видах спорту: баскетболі 3х3, велоспорті (шосе), велоспорті (маунтенбайк), спортивній гімнастиці, дзюдо, легкій атлетиці та плаванні.
У рамках програми фестивалю вперше пройдуть змагання зі скейтбордингу, баскетболу 3х3 та велоспорту.
На мультиспортивному форумі будуть представлені спортсмени з 48-ми країн Європи, які розіграють 742 медалі.
Фото: facebook.com/olympicua.