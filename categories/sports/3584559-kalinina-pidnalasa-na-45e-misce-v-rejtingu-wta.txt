Жіноча тенісна асоціація (WTA) оприлюднила рейтинг спортсменок станом на 3 жовтня.

Перша «ракетка» України Ангеліна Калініна піднялася на 2 сходинки і посідає 45-е місце, передає Укрінформ.
Другою у національному рейтингу йде Марта Костюк, яка зберегла 56-у позицію у світовій класифікації
Втратили позиції Даяна Ястремська - 92-а (-4 рядки), Леся Цуренко - 95-а (-11), Дар'я Снігур - 115-а (-5) та Катерина Байндл - 131-а (-7).
Еліна Світоліна, яка не виступає з березня через вагітність, опустилася на 161-у позицію (-35).
Рейтинг WTA очолює Іга Швьонтек із Польщі. Другою «ракеткою» світу залишається Онс Жабер із Тунісу, на третє місце повернулася естонка Анетт Контавейт, яка потіснила іспанку Паулу Бадосу.
Фото: WTA.