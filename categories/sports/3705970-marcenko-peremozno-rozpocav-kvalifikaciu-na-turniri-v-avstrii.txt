Українець у двох сетах обіграв австрійця Шварцлера.

Український тенісист Ілля Марченко розпочав з перемоги кваліфікацію челенджера у Маутхаузені (Австрія), передає Укрінформ.

У півфіналі відбору Марченко переміг у двох сетах австрійця Йоеля Шварцлера - 7:5, 6:2. Зазначимо, що в першій партії Ілля вирвав перемогу, поступаючись 4:5. В активі українця чотири брейки.
У вирішальному матчі за вихід до основної сітки Марченко зіграє з Лукасом Герхом із Німеччини.
Ще один українець Владислав Манафов програв на старті кваліфікації челенджера у Празі. У двох сетах Манафов поступився аргентинцю Гвідо Андреоссі.
Як повідомляв Укрінформ, раніше Марченко не зміг вийти в основну сітку турніру ATP Challenger Tour 75 у чеській Остраві. У фіналі кваліфікації українець у двох сетах програв Генрі Сквайру з Німеччини.
Фото: btu.org.ua