Мова про спортсменів, які захищали Україну на полі бою і під час ворожих бомбардувань.

Міністр молоді та спорту України Вадим Гутцайт повідомив у своєму Фейсбуці про кількість жертв серед спортсменів та тренерів внаслідок повномасштабного вторгнення РФ, передає Укрінформ.
«Ця війна завдала нам важких втрат. Ми відбудуємо зруйновані стадіони й спортивні палаци, але ніхто не поверне нам 154 життів наших спортсменів і тренерів. Вони загинули на полі бою, у своїх домівках від ворожих снарядів», - сказав Гутцайт.
24 лютого президент рф путін оголосив війну Україні і розпочав масштабне вторгнення. Російські війська обстрілюють та знищують об'єкти інфраструктури, проводять масовані обстріли житлових районів українських міст та сіл з використанням артилерії, реактивних систем залпового вогню та балістичних ракет.
США, Європейський Союз та інші країни застосували санкції проти росії як країни-агресора, міжнародна ізоляція якої посилюється з кожним днем.