У Єревані (Вірменія) триває чемпіонат Європи з важкої атлетики.

У передостанній день змагань срібну нагороду здобула українка Анастасія Манєвська, передає Укрінформ.
24-річна важкоатлетка із Запоріжжя посіла 2-е місце у ваговій категорії до 87 кг, піднявши у сумі двоборства 238 кг (108 - ривок + 130 - поштовх).
Перемогла норвежка Сольфрід Коанда - 272 кг (117 + 155), «бронза» дісталася Ріпсіме Хуршудян з Вірменії - 227 кг (107 + 120).
Як повідомлялося, абсолютними чемпіонками Європи у Єревані стали українки Ірина Деха (81 кг) та Каміла Конотоп (59 кг), «срібло» у вазі до 55 кг також здобула Світлана Самуляк.
Фото: ФВА.