Два українські арбітри працюватимуть на поєдинках кваліфікаційного раунду чемпіонату Європи-2024 (футболісти до 17-ти років), які відбудуться у Португалії.

Як інформує Українська асоціація футболу (УАФ), призначення отримали Віктор Копієвський (головний суддя) та асистент на лінії Віталій Скобля, передає Укрінформ.
У відбірковій групі 5 гратимуть юнацькі збірні Португалії, Чехії, Чорногорії та Албанії.
Міні-турнір проходитиме з 15 до 21 листопада.