22 вітчизняні спортсмени візьмуть участь у ЧС-2023 з карате

З 24 по 29 жовтня Будапешт прийматиме чемпіонат світу з карате.
Україна в угорській столиці буде представлена 22 спортсменами, передає Укрінформ.
У складі збірної - чемпіони Європейських ігор-2023 Анжеліка Терлюга та Андрій Заплітний, усі троє медалісток попередньої світової першості в Дубаї-2021- Аніта Серьогіна, Галина Мельник та Катерина Крива, а також володар «бронзи» Олімпійських ігор-2020 Станіслав Горуна.
Переможці та призери чемпіонату світу будуть визначені у заключні два дні змагань 28 та 29 жовтня.
Склад збірної України.
Куміте:
чоловіки - Нікіта Філіпов (до 60 кг), Денис Копитко (до 67 кг), Андрій Заплітний (до 75 кг, команда), Валерій Чоботар (до 84 кг, команда), Різван Талібов (понад 84 кг, команда), Станіслав Горуна, Валерій Сонних, Андрій Торошанко, Костянтин Цимбал (усі - в командних змаганнях);
жінки - Катерина Крива (до 50 кг), Анжеліка Терлюга (до 55 кг), Аніта Серьогіна (до 61 кг), Галина Мельник (до 68 кг, команда), Анастасія Степашко (понад 68 кг), Олександра Шолохова, Еліна Сєлємєнєва, Вікторія Ващишин (усі - в командних змаганнях).
Ката:
чоловіки - Ярослав Федоров (особисті змагання), Владислав Булда, Артем Скрипник, Микита Тюх (усі - в командних змаганнях);
жінки - Галина Запороженко.
Фото: instagram.com.