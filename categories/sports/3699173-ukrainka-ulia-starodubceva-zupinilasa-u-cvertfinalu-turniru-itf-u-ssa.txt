Українська тенісистка Юлія Стародубцева зачохлила ракетку після поєдинку 1/4 фіналу змагань ITF в американському місті Зефіргіллс із призовим фондом $25,000.

23-річна уродженка Нової Каховки (№617 WTA) у напруженій боротьбі поступилася у трьох партіях більш високорейтинговій Макенні Джонс (487) зі США, передає Укрінформ.
Результат поєдинку - 6:4, 4:6, 4:6.
Як повідомлялося, у попередньому матчі Юлія перемогла шосту «ракетку» турніру Дар’ю Кудашову (нейтральний статус, 395) - 7:5, 6:2.
Фото: tennisua.org.