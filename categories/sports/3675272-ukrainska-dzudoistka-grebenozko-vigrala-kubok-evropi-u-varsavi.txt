У Варшаві (Польща) розпочався черговий етап Кубка Європи з дзюдо.

Перший день змагань приніс збірній України дві нагороди, передає Укрінформ.
Переможницею змагань у категорії до 63 кг стала Юлія Гребеножко з Чернігова, яка дійшла до фіналу, де взяла гору над француженкою Дрід Ранією.
Бронзову медаль здобув Данило Хлопецький з Дніпра, який посів 3-тє місце у вазі до 66 кг.
26 лютого на татамі польської столиці вийдуть українські дзюдоїсти Михайло Свідрак (81 кг), Тимур Валєєв, Олександр Чергай, Іван Кутєнков, Лука Нетяга, Нікіта Батій (усі - 90 кг), Олексій Єршов, Данило Гуцол (обидва - 100 кг), Андрій Колесник (понад 100 кг), а також Анна Казакова (78 кг) та Христина Гоман (понад 78 кг).
Фото: ukrainejudo.com.