Наступного тижня національна жіноча збірна України стартує у відбірковому турнірі Євробаскету-2025.

Спочатку наша команда зіграє 9 листопада виїзну гру проти збірної Сербії, а 12 листопада на майданчику Олімпійського центру в Ризі прийматиме Португалію, передає Укрінформ.
Збірна Португалії оголосила склад на найближчі матчі відбору. Португалки спершу вдома зіграють проти Північної Македонії, після чого вирушать в Ригу на матч з нашою командою.
Склад збірної Португалії:
захисниці - Кароліна Родрігеш («Намур», Бельгія), Жоана Соейро («Бембібре», Іспанія), Жозефін Філіпе («Аль-Касерес», Іспанія), Марсія Да Кошта Робалу («Гдесса Баррейру», Португалія), Марта Мартінш («Бенфіка», Португалія), Сімоне Кошта («Оснабрюк», Німеччина), Марія Жоао Коррея Беттанкур («Хайріс», Іспанія);
форварди - Лаура Феррейра («Монбрізон», Франція), Маріана Сілва («Пікен Кларе», Іспанія), Софія Да Сілва («Херніка Біская», Іспанія);
центрові - Майанка Умабану («Гдесса Баррейру», Португалія), Марія Костуркова («Саарлуїс», Німеччина), Сусана Карвальейра («Спортіва», Португалія), Кароліна Круз («Бенфіка», Португалія).
Фото: fbu.ua.