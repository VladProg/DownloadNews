У чемпіонаті Франції з футболу завершилися поєдинки 28-го туру елітного дивізіону Ліги 1.

«Марсель» українського хавбека Руслана Малиновського на виїзді здобув вольову перемогу над «Реймсом» - 2:1, передає Укрінформ.
На «Стад Огюст-Делон» у Реймсі відзначилися Фоларін Балогун (13-а хвилина) - у господарів, Алексіс Санчес (16, 29) - у складі гостей. Малиновський вийшов у стартовому складі «провансальців» і на 64-й хвилині поступився місцем на полі Аззедіну Унахі.
У турнірній таблиці лідирує «Парі Сен-Жермен» (66 очок). «Марсель» (58 очок) йде другим, випереджаючи «Ланс» на 2 очки.
У 29-му турі «Марсель» 31 березня прийматиме «Монпельє».
Фото: AFP.