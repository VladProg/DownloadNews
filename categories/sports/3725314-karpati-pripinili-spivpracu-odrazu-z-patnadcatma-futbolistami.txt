Львівський футбольний клуб «Карпати», головним тренером якого нещодавно став Мирон Маркевич, офіційно назвав список гравців, які залишають команду.

Так, у зв'язку із завершенням орендних угод у складі львів'ян вже не виступатимуть Сергій Горбунов, Іван Бобко, Олексій Хобленко, Данило Книш та Юрій Тлумак, передає Укрінформ.
Крім того, у зв’язку зі зміною ігрової схеми новий тренерський штаб на чолі з Маркевичем надалі також не розраховуватиме на футболістів, які минулого сезону виступали за «зелено-білих». Це Ігор Дуць, Владислав Приймак, Ростислав Тарануха, Роман Льопка, Валерій Болденков, Дмитро Махнєв, Олег Лень, Олександр Климець та брати Іван та Микола Когути.
Як повідомлялося, за підсумками кампанії-2022/2023 «Карпати» не змогли пробитися до Прем'єр-ліги і знову виступатимуть у Першій лізі.
На фото: Мирон Маркевич/Getty Images.