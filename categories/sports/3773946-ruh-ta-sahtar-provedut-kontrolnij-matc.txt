Поєдинок відбудеться завтра, 15 жовтня.

Донецький «Шахтар» повідомив про те, що досягнуто домовленості з львівським «Рухом» про проведення контрольного поєдинку,який заповнить міжнародну паузу в чемпіонаті УПЛ, передає Укрінформ.
«Гірники» та рухівці з'ясують стосунки в неділю, 15 жовтня. Зустріч команд відбудеться на полі готельного комплексу Emily Resort у Львові. Початок гри – о 14:00 за київським часом.
У таблиці УПЛ «Шахтар» посідає 3-тє місце з 18 очками. «Рух» іде на 4-й позиції, маючи 16 пунктів.
Фото: upl.ua