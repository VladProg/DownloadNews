В топ-3 - Еміліано Мартінес та Яссін Буну.

Воротар мадридського «Реала» та збірної Бельгії Тібо Куртуа визнаний найкращим голкіпером 2022 року за версією IFFHS, повідомляє прес-служба міжнародної організації, передає Укрінформ.

В ході голосування Тібо набрав 125 голосів.
Бельгієць обійшов героїв ЧС-2022 – аргентинця Еміліано Мартінеса (120 голосів) та марокканця Яссіна Буну (55 голосів).

30-річний Куртуа цього сезону провів 16 матчів за Бланкос у всіх турнірах, пропустивши 16 голів. У чотирьох зустрічах Тібо відстояв на «нуль».
На Мундіалі у Катарі кіпер провів всі три матчі у квартеті F, пропустивши два голи.

Як повідомляв Укрінформ, «Реал» йде на другому місці у турнірній таблиці Ла Ліги.
Фото: Getty Image, iffhs.com