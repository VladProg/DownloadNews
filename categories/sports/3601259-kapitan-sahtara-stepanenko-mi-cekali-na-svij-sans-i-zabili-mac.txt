Капітан донецького «Шахтаря» Тарас Степаненко прокоментував гостьовий поєдинок 5-го туру групового раунду Ліги чемпіонів УЄФА проти шотландського «Сеелтіка» (1:1).


Футболіст зазначив, що задоволений результатом зустрічі, передає Укрінформ.
«Звісно, я задоволений результатом. Цей матч був важким як для нас, так і для «Селтіка». Суперник добре грав в атаці, пресингував, нам було дуже непросто. Однак ми чекали на свій шанс і забили м'яч. «Шахтар» мав нагоду перемогти, але це футбол. Досягли доброго результату, тепер матимемо євровесну, адже ми щонайменше продовжимо свій шлях у Лізі Європи... Ми добре діяли проти «Лейпцига» на виїзді, а тепер можемо так само зіграти у домашній зустрічі. Буде бій. У нас молода, сильна команда, і ми прямуватимемо до перемоги», - заявив Степаненко.
Ситуація у групі F перед заключним туром: «Реал» - 10 очок, «Лейпциг» - 9, «Шахтар» - 6, «Селтік» - 2.
Фото: facebook.com/fcshakhtar.