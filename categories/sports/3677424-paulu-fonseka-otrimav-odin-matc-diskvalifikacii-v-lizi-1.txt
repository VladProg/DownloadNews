Головний тренер «Лілля» пропустить гру з «Лансом».

Головний тренер «Лілля» Паулу Фонсека отримав дискваліфікацію на один матч за конфлікт з головним тренером «Бресту» Еріком Руа, повідомляє пресслужба LFP, передає Укрінформ.

Під час матчу між «Ліллем» та «Брестом» Фонсека вважав, що рефері додав забагато компенсованого часу. Сталась суперечка з Руа, через яку 49-річний португалець був вилучений.

В матчі проти «Ланса» керувати «Ліллем» буде асистент Фонсеки Тьягу Леал.

Як повідомляв Укрінформ, команда Фонсеки йде на шостому місці в турнірній таблиці Ліги 1.
Фото: Getty Image