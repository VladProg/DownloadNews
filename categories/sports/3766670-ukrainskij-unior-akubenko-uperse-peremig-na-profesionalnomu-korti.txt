Перша «ракетка» України серед юніорів Володимир Якубенко здобув дебютну свою перемогу в основній сітці професіонального турніру.

У стартовому поєдинку нзмагань у Форбаку (Франція) 18-річний українець обіграв лідера посіву Макса Ганса Реберга (№391 АТР) з Німеччини - 6:3, 3:6, 6:1.
Володимир дев'ять разів подав навиліт, припустився чотирьох подвійних помилок, програв один гейм на власній подачі і зробив три брейки. Поєдинок тривав майже дві години.
Для українського тенісиста це був другий матч в основній сітці професіонального турніру і дебютна перемога. До основи змагань у Форбаку Якубенко потрапив завдяки квоті, що виділяється ITF для юніорів.
Фото: btu.org.ua.