«Жирона» на виїзді програла «Осасуні».

«Жирона» в завершальному турі Ла Ліги поступилася «Осасуні» - 1:2, передає Укрінформ.

Перший тайм завершився без забитих голів. А по перерві перемогу господарям поля приніс дубль Анте Будіміра. До кінця зустрічі гості зуміли відіграти один м’яч зусиллями Рейнієра, який відзначився після асиста Віктора Циганкова.

Український півзахисник «Жирони» вийшов у стартовому складі своєї команди та провів на полі всю гру. Він відзначився шостою результативною передачею за іспанську команду.
«Жирона» посідає десяте місце у турнірній таблиці Ла Ліги та не потрапила до єврокубків за підсумками сезону. «Осасуна» набрала 53 очки, посіла сьому позицію та зіграє у Лізі конференцій.

Як повідомляв Укрінформ, «Барселона» виграла чемпіонат Іспанії вперше з 2019 року.

Фото: Getty Images