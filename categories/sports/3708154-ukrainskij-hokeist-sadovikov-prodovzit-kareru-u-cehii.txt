Колишній хокеїст дніпровського «Динамо» та «Донбаса» Станіслав Садовиков продовжить кар'єру у клубі «Берані» (Злін), який нинішнього року став переможцем чемпіонату Чехії у першій лізі.

20-річний український форвард розпочинав сезон-2022/2023 у Данії у кольорах «Херлева», потім вирушив до молодіжної команди «Берані», де показав хорошу результативність (18 очок у 23-х матчах) та отримав виклик до першої команду зі Зліна, яку тренує Мілош Ржига-молодший, передає Укрінформ.
Садовиков швидко закріпився серед професіоналів, а вже у плей-офф (15 ігор, 1 гол, 2 передачі) відвоював місце у першій п'ятірці команди та допоміг «Берані» з шостого місця у регулярному чемпіонаті стати чемпіоном Першої ліги.
Наприкінці сезону керівництво «Берані» запропонувало гравцю молодіжної збірної України Станіславу Садовикову продовжити співпрацю, і хокеїст прийняв пропозицію.
Фото: facebook.com/fhu.com.ua.