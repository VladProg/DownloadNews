Український баскетбольний клуб «Прометей» здобув другу перемогу в Єврокубку сезону-2023/24.

У четвертому турі групи А розіграшу слобожанський клуб у Любляні (Словенія) здобув вольову перемогу над місцевою командою «Цедевіта Олімпія» - 90:83 (18:26, 29:19, 25:20, 18:18), передає Укрінформ.
Наступний матч «Прометей» проведе 1 листопада проти лідерів з Парижа.
Турнірне становище: «Париж» (Франція) - 4 перемоги (у 4-х іграх), «Хапоель» (Тель-Авів, Ізраїль) - 3 (3), «Бешикташ» (Туреччина) - 3 (4), «Лондон Лайонс (Англія) - 3 (4), «Прометей» (Україна) - 2 (4), «Ховентут» (Іспанія) - 2 (4), «Вулвз» (Литва) - 1 (3), «Венеція» (Італія) - 1 (4), «Цедевіта Олімпія» (Словенія) - 0 (4), «Гамбург» (Німеччина) - 0 (4).
Дві найкращі команди групи вийдуть до 1/4 фіналу Єврокубка. Клуби, які посядуть 3-6-ті місця, зіграють в 1/8 фіналу.
Протистояння перших стадій плей-офф будуть одноматчевими. Півфінали та фінал Єврокубка пройдуть у форматі серій best-of-3 (до двох перемог).
Нагадаємо, минулого сезону «Прометей» дійшов до півфіналу Єврокубка. Українська команда з різницею у 2 очки поступилася місцем у фіналі турецькому «Тюрку Телекому».
Фото: БК «Прометей».