20-річний захисник національної збірної України з футболу Ілля Забарний прокомантував перемогу команди над Північною Македонією (3:2) у відборі Євро-2024.


Гравець зазначив, що його перший гол за збірну був справжнім щастям, передає Укрінформ.
«Цей гол для мене - це, звісно, щастя. Я забив перший м'яч за національну збірну. Це дуже важливий гол особисто для мене і для країни. Я дякую родині та всім за підтримку, і продовжуємо усе робити на благо України. Після першого тайму я вірив, що можна все змінити. Це футбол, тут може траплятися все. Ми виходили після перерви із зовсім іншим настроєм. Зробили аналіз своїх помилок, стали краще грати. Вийшли й перемогли. Думаю, що всі відчували, що другий тайм буде інакшим. Усі розуміли, що ми не можемо програти і віддати їм очки», - сказав захисник.
Як повідомляв укрінформ, раніше у першому матчі кваліфікації до Євро-2024 збірна України поступилася Англії (0:2).
У наступному поєдинку відбору українці 19 червня зіграють з командою Мальти.
Фото: Getty Images.