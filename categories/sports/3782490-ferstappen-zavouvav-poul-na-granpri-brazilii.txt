Третя сесія кваліфікації завершилась достроково через складні погодні умови.

Відбулася кваліфікація у рамках Гран-прі Бразилії, пілот «Ред Булла» Макс Ферстаппен взяв поул, передає Укрінформ.
Ферстаппен встановив найкращий результат на початку третього сегменту кваліфікації, проїхавши коло в «Інтерлагосі» за 1:10,727 с. Шарль Леклер на «Феррарі» поступився йому 0,294 с.
Під час кваліфікації на автодромі почався сильний вітер, а невдовзі пішла злива. Організатори вивісили червоні прапори та вирішили достроково завершити кваліфікацію. Поточні результати стали підсумковими.

У суботу на трасі «Інтерлагос» відбудеться спринтерська кваліфікація, а згодом – спринт. Головна гонка вік-енду відбудеться у неділю, 5 листопада.
Фото: Getty Images