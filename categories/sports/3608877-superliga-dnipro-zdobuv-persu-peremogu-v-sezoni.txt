Дніпряни обіграли «Черкаські Мавпи».

«Дніпро» обіграв у черговому турі баскетбольної Суперліги «Черкаські Мавпи» – 91:61, передає Укрінформ.

Зустріч відбулася у рамках київського бабла. Клуб із Черкас лише у першій половині стартової десятихвилинки зробив натяк на боротьбу, але на дистанції «Дніпро» виявився сильнішим. Команда Володимира Коваля вже на початку другої чверті мала двозначну перевагу, яку лише збільшувала протягом гри.
Найкращим гравцем матчу став форвард «Дніпра» Олександр Тарасенко, який, вийшовши з лави, набрав 17 очок, зібрав 19 підбирань, зробив 4 передачі та блок-шот.
Для «Дніпра» – це перша перемога у сезоні, вони займають у турнірній таблиці 6-е місце, клуб із Черкас – 8-й.


Як повідомляв Укрінформ, в іншому матчі ігрового дня «Будівельник» зіграє з «Київ-Баскетом»

Фото: fbu.ua