Тренер боксера також знає дату бою.

Чемпіон Європи EBU та International WBO у легкій вазі Денис Берінчик (17-0, 9 KO) свій наступний поєдинок проведе у Великій Британії, повідомив тренер боксера Єгор Голуб в інтерв’ю Luckypunch.net, передає Укрінформ.

«Після скасування шоу Усик – Ф’юрі ми спілкувалися з Олександром Красюком, і він нам сказав нову дату бою. Але я її поки не можу розголошувати. Але можу сказати, що поєдинок пройде у Великій Британії», – сказав Голуб.
У своєму останньому бою українець переміг володаря титулу EBU француза Івана Менді у об’єднавчому бою.

Як повідомляв Укрінформ, після цієї перемоги українець підписав контракт із промоутерською компанією Френка Воррена.


Фото: Getty Image