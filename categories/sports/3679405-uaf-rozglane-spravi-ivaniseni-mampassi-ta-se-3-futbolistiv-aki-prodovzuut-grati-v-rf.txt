Контрольно-дисциплінарний комітет Української асоціації футболу розгляне низку справ щодо можливих порушень Кодексу етики та чесної гри футболістами, які після повномасштабного вторгнення росії в Україну продовжили свою співпрацю з клубами рф.

Про це повідомила пресслужба УАФ, передає Укрінформ.
Йдеться про Дмитра Іванісеню, Дениса Кулакова, Марка Мампассі, Ігора Калініна та Данила Сагуткіна.
Іванісеня продовжує виступати за «крилья совєтов», Кулаков - за «урал», Мампассі - за «локомотив» (з лютого оренда в «Антальяспор»), калінін - за «Ростов» (з вересня оренда в «факел»), Сагуткін - за «акрон».
Розгляд справ відбудеться 9 березня.
Як повідомлялося, раніше УАФ позбавила тимощука («зеніт») всіх титулів та заборонила займатися футбольною діяльністю на території України довічно.
Фото: Getty Images