Нападник «Шахтаря» Андрій Кулаков офіційно перейшов до «Олександрії».

Про це повідомила пресслужба олександрійців, передає Укрінформ.
Контракт з 23-річним українцем розраховано до 31 травня 2026 року.
Кулаков - вихованець «Металіста». У 2016 році футболіст перейшов до «Шахтар», де виступав за команди U19 та U21. Сезон 2019/20 Кулаков на правах оренди провів в «Маріуполі». Другу половину сезону 2021/22 він грав в «Тузласпорі». Окрім того, Андрій виступав за юнацькі збірні України різних вікових категорій. За першу команду «Шахтаря» в офіційному матчі гравець так і не дебютував.
Як повідомлялося, «Олександрія» посідає 5 сходинку в УПЛ, маючи в активі 25 очок після 14 матчів.
Фото: fco.com.ua