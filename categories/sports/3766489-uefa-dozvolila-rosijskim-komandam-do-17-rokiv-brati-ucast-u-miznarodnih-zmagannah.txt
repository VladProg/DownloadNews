Дорослі команди залишилися відсторонені від участі.

Союз європейських футбольних асоціацій (УЄФА) допустив до міжнародних змагань команди Росії у віковій категорії U17, повідомляє пресслужба організації, передає Укрінформ.
На засіданні Виконавчого комітету УЄФА, яке відбулося у кіпрському Лімассолі, прийняли рішення про те, що усі російські команди у віковій категорії U17 можуть змагатися у турнірах під егідою організації у нинішньому сезоні навіть, якщо раніше відбулося жеребкування. Для цього Виконавчий комітет звернувся до адміністрації УЄФА з проханням розробити відповідне рішення.
Усі матчі російських команд будуть проводити за кордоном без прапора та гімну країни – у нейтральному статусі.

Виконавчий комітет УЄФА продовжує засуджувати війну Росії в Україні та підтвердив, що відсторонення інших клубів і національних команд Росії залишатиметься в силі до завершення конфлікту РФ в Україні.
Фото: uefa.com