Українка Ангеліна Калініна була змушена знятися після програшу у першому сеті фінального поєдинку проти Олени Рибакіної з Казахстану на турнірі Жіночої тенісної асоціації (WTA) - Internazionali BNL d’Italia - у Римі (Італія) з призовим фондом $3,5 млн.

Як інформує BTU, у другому сеті за рахунку 4:6, 0:1 Калініна підійшла до судді та попросила викликати лікаря, у розмові з яким пояснила, що її турбує ліва нога. Після спілкування з лікарем українка вирішила завершити поєдинок, передає Укрінформ.
26-річна Ангеліна Калініна вперше зіграла у фіналі турніру WTA 1000.
Вихід у фінал у Римі приніс Ангеліні Калініній 272,2 тис. євро призових та 650 рейтингових очок. У понеділок вона вперше підніметься на 25-й рядок у рейтингу WTA.
Фото: btu.org.ua.