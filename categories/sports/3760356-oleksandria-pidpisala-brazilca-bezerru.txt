Контракт розрахований на три роки.

Футбольний клуб «Олександрія» досяг угоди з футбольним клубом «Васко да Гама» щодо повноцінного трансферу півзахисника Хуана Альвіна Безерра, повідомляє пресслужба «Олександрії», передає Укрінформ.
Контракт гравця з «Олександрією» розрахований на три роки — до 31 травня 2026 року.
Безерра народився 16 лютого 2003 року в Ріо-де-Жанейро. Футболіст є вихованцем «Васко да Гама». Представляв клуб в командах U-17 та U-20. Загалом, відіграв 31 матч, відзначившись 8 забитими голами.

Гравець виступає на позиції правого вінгера, але за потреби може зіграти і зліва.
Фото: fco.com.ua