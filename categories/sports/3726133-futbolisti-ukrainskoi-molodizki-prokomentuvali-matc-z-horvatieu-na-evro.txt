Гравці молодіжної збірної України з футболу розпочали виступи у фінальному турнірі чемпіонату Європи-2023 (U21) із перемоги над збірною Хорватії (2:0).


Підсумки матчу підбили Анатолій Трубін, Данило Сікан та Артем Бондаренко, передає Укрінформ.
Анатолій Трубін: «Для нас це велика перемога. Матч вийшов важким, суперник був сильним, але ми добре зробили свою справу. Часу святкувати в нас немає, за кілька днів на нас чекає черговий поєдинок. На такому високому рівні покарання може бути навіть за маленьку помилку, тому потрібно бути дуже зосередженими. Сьогодні ми саме такими й були. Продемонстрували переможний настрій. Командний дух у нас насправді був на висоті. Нині ми зосереджені лише на нашій наступній грі проти Румунії».
Данило Сікан: «Ми дуже добре підготувалися до чемпіонату Європи. Знали, що це буде дуже важлива гра. Ми провели хороший матч, усі щасливі і пишаємося перемогою».
Артем Бондаренко: «Це справді велика перемога для нас. Ми дуже щасливі й пишаємося тим, що граємо за Україну».
Наступний матч групового раунду Євро-2023 (U21) молодіжна збірна України проведе 24 червня в Бухаресті проти господарів поля - команди Румунії (початок зустрічі - о 19.00 за київським часом).
Фото: uaf.ua.