Матчі першого у сезоні тенісного турніру Grand Slam стартують у Мельбурні 16 січня, але вже зараз можна зробити ставку на переможця турніру.

На думку букмекерів Parimatch у чоловічому турнірі Australian Open 2023 головним фаворитом буде сербський тенісист Новак Джокович, який перемагав на цих кортах рекордну кількість разів - дев'ять, передає Укрінформ.
Минулого року серб не зміг захистити свій титул. Через відмову вакцинуватися від коронавірусу його депортували з Австралії і не дали можливості зіграти на турнірі. Тепер Джоковичу скасували трирічну заборону на в'їзд до країни, і він знову боротиметься за титул у Мельбурні. Коефіцієнт на його перемогу у турнірі - 2,00.
У жінок фавориткою є перша «ракетка» світу Іга Швьонтек. 2022 року польська тенісистка у Мельбурні дійшла до півфіналу, але наприкінці сезону показала відмінний рівень тенісу на відкритому харді, ставши чемпіонкою US Open. Успіх Швьонтек на Australian Open оцінюється коефіцієнтом 2,00.
Фото: btu.org.