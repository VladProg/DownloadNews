Головний тренер збірної України Сергій Ребров поділився очікуваннями від матчу відбору Євро-2024 проти Італії.

Як передає Укрінформ, він сказав про це на передматчевій пресконференції.


«Ми розглядали багато тактик з нашої сторони, але як буде грати Італія? Я вважаю, у Італії дуже корисні гравці, які можуть грати і від оборони, і на атаку. Це дуже інтенсивна команда. Вони грали 2 дні тому, але в Італії завжди є декілька складів, тому ми повинні бути готовими до дуже інтенсивної гри, а завтра надамо гравцями інформацію, як ми будемо грати. Не вважаю, що Італія завтра вийде та гратиме на нічию. Це не та команда, яка закриється позаду та гратиме на нічию. Не той тренер» – сказав Ребров.


Він запевнив, що очікує на те, що збірну України підтримуватимуть вболівальники у номінально домашньому матчі.


Як повідомлялося, матч Україна - Італія відбудеться завтра, 20 листопада. Початок – о 21:45 за Києвом.


Для прямого виходу на Євро-2024 Україні потрібна лише перемога.


Фото: О.Васильєва