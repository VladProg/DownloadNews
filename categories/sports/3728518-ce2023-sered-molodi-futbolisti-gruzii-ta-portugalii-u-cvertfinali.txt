На молодіжному чемпіонаті Європи з футболу (гравці до 21-го року) визначилися учасники 1/4 фіналу в квартеті А групового етапу фінального турніру.

До чвертьфіналу змагань вийшли футболісти Грузії та Португалії, передає Укрінформ.
Грузини у заключному турі групової стадії зіграли внічию з командою Нідерландів - 1:1, а португальці на останніх хвилинах перемогли бельгійців - 2:1.
Турнірне становище: Грузія - 5 очок, Португалія - 4, Нідерланди - 3, Бельгія - 2.
У матчах за вихід до 1/2 фіналу Євро-2023 (U21) Грузія та Португалія зустрінуться відповідно з другою та першою командами групи С.
Фото: Getty Images.