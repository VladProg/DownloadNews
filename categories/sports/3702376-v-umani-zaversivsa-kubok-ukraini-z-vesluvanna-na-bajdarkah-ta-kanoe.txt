В Умані пройшов Кубок України з веслування на байдарках і каное, відбіркові змагання на Кубок світу-2023, що відбудеться наприкінці травня у польській Познані.

Місто, яке вперше приймало турнір такого рівня, пережило російський ракетний удар. Попри це, змагання завершилися у запланований термін, передає Укрінформ.
В останній день пройшли фінальні заїзди у всіх дисциплінах на дистанції 200 м, щоб остаточно визначити склад збірної України.
Заїзди на 5 км тренерський штаб прийняв рішення відмінити.
У змаганнях Кубка України взяли участь близько 470 спортсменів, які представляли 27 команд із 21-ї області.
Міжнародна федерація веслування на байдарках і каное найближчими днями має ухвалити рішення щодо повернення до змагань росіян та білорусів. Українські веслувальники готують відеозвернення до міжнародної федерації із закликом залишити у силі відсторонення атлетів країн-агресорів.
Фото: facebook.com/minmolodsport.