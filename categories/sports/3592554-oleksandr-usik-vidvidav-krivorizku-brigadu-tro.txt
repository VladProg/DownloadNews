Боксер показав військовослужбовцям свої пояси і поспілкувався із захисниками.


Чемпіон WBA, WBO та IBF у надважкій вазі Олександр Усик (20-0, 13 КО) відвідав Криворізьку окрему бригаду територіальної оборони, повідомили на сторінці бригади у Фейсбуці, передає Укрінформ.

«На прохання боксер показав пояси, а своєю енергією зарядив наших бійців на впевнену перемогу над окупантами на полі бою, де замість рукавичок – зброя, а замість рингу – наша Україна, яка буде звільнена від загарбників. Олександр висловив своє захоплення військовослужбовцями, які хоробро дають відсіч ворогу та згадав про важку ціну, яку ми платимо у боротьбі за нашу свободу», - йдеться у повідомленні.
Як повідомлялося, раніше Усик відвідав українських військових у госпіталі.
Фото: facebook.com