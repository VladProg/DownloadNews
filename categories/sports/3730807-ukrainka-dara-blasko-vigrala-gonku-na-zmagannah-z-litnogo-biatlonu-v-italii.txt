У Фрассіноро (Італія) пройшли змагання з літнього біатлону Frassinoro Summer Biathlon Festival.

Переможницею стала українська біатлоністка Дар’я Блашко, яка показала на фініші найкращий результат, випередивши інших призерок гонки - Доротею Вірер з Італії та а Аллу Гіленко з Молдови, передає Укрінформ.
Спочатку спортсменки провели дуельну стрільбу. Далі - невеличка кваліфікація, схожа на міні-спринт, але з трьома запасними патронами на кожен рубіж. Вирішальні гонки проходили у форматі мас-стартів, в кожному з яких брали участь по чотири учасніці (за кількістю підготовлених установок для стрільби).
Півфінал Блашко впевнено подолала з чистою стрільбою на обох рубежах, а ось у фіналі, в якому було чотири стрільби, припустилась трьох хиб. Щоправда, основна суперниця, Вірер, була ще менш точною: чотири кола штрафу. то ж, на фініші Блашко випередила італійку на вісім секунд.
Фото: biathlon.com.ua.