Головним арбітром зустрічі стане Дуйє Струкан.

Матч «Динамо» і «Фенербахче» у шостому турі Ліги Європи розсудить хорватська бригада арбітрів, повідомили на сайті УЄФА, передає Укрінформ.
Рефері матчу – Дуйє Струкан. Асистентами на лінії працюватимуть Боян Зобениця та Ален Якшич. Четвертий арбітр – Іван Бебек. Бригада VAR представлена італійцем Лукою Пайретто та хорватом Тихомиром Пежином.
Як повідомлялося, «Динамо» набрало одне очко після п’яти турів і посіло останнє місце у групі В. «Фенербахче» заробив 11 очок і має можливість посісти перше місце у групі.
Матч шостого туру ЛЕ відбудеться у Кракові 3 листопада. Початок зустрічі – о 22:00 за київським часом.
Фото: Igor Kralj/PIXSELL