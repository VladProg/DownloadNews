Сьогодні, 5 серпня, відбувся благодійний футбольний матч Game4Ukraine у Лондоні на підтримку України.

Жовта та синя команди зіграли внічию - 2:2 в благодійному матчі на підтримку України, повідомляє Укрінформ.
Гра розпочалася о 20.00. Її у прямому ефірі показували в національному телемарафоні, на MEGOGO, каналах «Спорт 1» і «Спорт 2» та на Setanta. Зустріч коментували Віктор Вацко та Роман Бебех.

У матчі зіграли команди Андрія Шевченка та Олександра Зінченка. Поєдинок проходив на лондонському «Стемфорд Брідж».
Головна мета - збір коштів на відбудову Михайло-Коцюбинського ліцею в Чернігівській області, який 4 березня 2022 року обстріляли російські війська.
Фото: facebook.com/u24.gov.ua