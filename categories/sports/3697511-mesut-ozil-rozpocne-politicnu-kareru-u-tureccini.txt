Екс-футболіст балотуватиметься до парламенту.

Колишній півзахисник «Арсеналу» і «Реала» Месут Озіл визначився, чим займатиметься після завершення кар'єри, повідомляє Turkiyenewspaper, передає Укрінформ.
Екс-футболіст вирішив стати кандидатом у депутати місцевого парламенту. Месут стане кандидатом від правлячої партії, лідером якої є чинний президент країни Реджеп Ердоган.
Озіл та Ердоган вже не перший рік мають доволі теплі стосунки. Президент Туреччини зі своєю дружиною були свідками на весіллі у Месута у 2019 році.
Озіл упродовж кар'єри виступав за «Шальке», «Вердер», мадридський «Реал», лондонський «Арсенал», турецький «Фенербахче» та «Істанбул Башакшехір». Загалом він провів 645 матчів, забив 114 голів і виконав 222 результативні передачі.
У складі збірної Німеччини Месут відіграв 92 матчі і виграв золоті медалі ЧС-2014 у Бразилії.

Як повідомляв Укрінформ, свою кар'єру футболіста Озіл завершив у березні поточного року.
Фото: Getty Image