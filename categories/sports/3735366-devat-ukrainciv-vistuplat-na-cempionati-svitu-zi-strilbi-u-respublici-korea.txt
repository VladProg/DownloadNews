У Чханвоні (Республіка Корея) у п'ятницю, 14 липня, розпочинається юніорський чемпіонат світу з кульової та стендової стрільби.

Збірну України представлятимуть 9 спортсменів, які виступлять у змаганнях зі стрільби з пістолета, гвинтівки та у стрільбі по рухомій цілі, передає Укрінформ.
Загалом у змаганнях візьмуть участь понад 550 атлетів з 44-х країн.
Перші нагороди розіграють 16 липня у фіналах стрільби з пневматичного пістолета.
17 липня у боротьбу доєднаються представники стендової стрільби.

Юніорська першість світу триватиме до 25 липня.
Фото: Getty Images.