Перша парна «ракетка» України киянин Денис Молчанов програв у стартовому колі змагань ATP 250 у хорватському місті Умаг із призовим фондом €562,815.


Денис разом з казахстанцем Андрієм Голубєвим зазнав поразки від першого сіяного італійського дуету Сімоне Болеллі/Андреа Вавассорі - 4:6, 1:6, передає Укрінформ.
Суперники провели на корті 1 годину 5 хвилин.
Турнір Plava Laguna Croatia Open Umag триватиме до 30 липня.
Молчанов і Голубєв утретє в сезоні зіграли разом на змаганнях АТР. Наприкінці квітня вони дійшли до півфіналу на турнірі у місті Баня-Лука (Боснія і Герцеговина), а минулого тижня поступилися на старті змагань у Гштааді. Перед турніром у Швейцарії Молчанов і Голубєв виграли титул на «челленджері» в австрійському Зальцбургу.
Фото: btu.org.ua.