Костишин подарував перемогу «Олександрії»

«Олександрія» перемогла «Верес» - 3:2 в 13-му турі Української Прем’єр-ліги, передає Укрінформ.

Рахунок у матчі відкрив Мірошніченко. Вже за 15-ть хвилин «Верес» зумів відігратись – відзначився Шестаков.
У другому таймі «Верес» більше атакував, проте на 80-ій хвилині пропустив гол від Цурікова. «Олександрія» була за крок до перемоги, але вже у додатковий час Гайдучик зрівняв рахунок у матчі - 2:2. Здавалось, все вирішено, проте на останніх секундах матчу Костишин забив вирішальний гол та подарував перемогу своїй команді - 3:2.
Ця перемога залишає «Олександрію» на четвертому місці в УПЛ, у них 23 очки. «Верес» - шостий, у них 17 пунктів.

Як повідомляв Укрінформ, в інших матчах ігрового, «Динамо» грає з «Колосом», «Металіст 1925» приймає «Інгулець». Центральним матчем туру є протистояння «Шахтаря» та «Зорі».
Фото: upl.ua