Українська тенісистка Еліна Світоліна показала четвертий результат сезону за кількістю подач навиліт на турнірах серії Grand Slam.

За інформацією BTU, в активі першої «ракетки» України 66 ейсів за 14 матчів, передає Укрінформ.
До п'ятірки лідерів Grand Slam сезону-2023 Жіночої тенісної асоціації (WTA) увійшли:
Аріна Соболенко (Білорусь) - 144 ейси за 26 матчів (у середньому 5,5 за гру)
Олена Рибакіна (Казахстан) - 106 ейсів за 16 матчів (у середньому 6,6 за гру)
Онс Жабер (Туніс) - 72 ейси за 18 матчів (у середньому 4 за гру)
Еліна Світоліна (Україна) - 66 ейсів за 14 матчів (у середньому 4,7 за гру)
Корі Гауфф (США) - 60 ейсів за 17 матчів (у середньому 3,5 за гру).
Як повідомлялося, Еліна Світоліна цього року повернулася до Туру WTA після народження доньки і виступила на трьох турнірах серії Grand Slam. На Ролан Гаррос у Парижі (Франція) українка дійшла до чвертьфіналу, стала півфіналісткою Вімблдона у Лондоні (Велика Британія) та зіграла в третьому колі US Open у Нью-Йорку (США).