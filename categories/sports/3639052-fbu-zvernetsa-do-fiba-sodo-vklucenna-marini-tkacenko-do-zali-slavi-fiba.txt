Виконком Федерації баскетболу України вирышив звернутися до ФІБА стосовно включення українськоъ баскетболістки та тренера Марини Ткаченко до Зали слави цієї органцзації.


Про це повідомляє пресслужба ФБУ, передає Укрінформ.
Марина Ткаченко - легендарна постать в українському жіночому баскетболі. Олімпійська чемпіонка, дворазова переможниця першостей Європи.
Головні досягнення українського баскетболу часів незалежності - перемога на чемпіонаті Європи 1995 року (до сьогодні єдина перемога в історії) та участь в Олімпіаді в Атланті, де українські дівчата стали четвертими. Саме атакуюча захисниця Марина Ткаченко була головною зіркою нашої збірної.
На клубному рівні Ткаченко більше десять років виступала за найтитулованіший клуб країни «Динамо», з яким виграла чемпіонат СССР, СНГ та України. 1988 року вона перемогла з клубом у Кубку Ронкетті, грала також у Німеччині та Угорщині.
Після завершення кар’єри Марина Ткаченко продовжила працювати для розвитку українського баскетболу - була тренером жіночої збірної України, виконувала тренерську та адміністративну ролі в українських командах.
Як повідомлялося, влітку 2021 року до Зали слави ФІБА першим з українців увійшов олімпійський чемпіон Сеула, колишній гравець НБА і експрезидент національної Федерації баскетболу Олександр Волков.
Фото: facebook.com/UkrBasket.