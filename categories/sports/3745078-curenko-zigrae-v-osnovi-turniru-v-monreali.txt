У фіналі кваліфікації українка перемогла Елізабет Мандлік із США.

Українська тенісистка Леся Цуренко (№46 WTA) подолала кваліфікацію на турнірі WTA 1000 в Монреалі, передає Укрінформ.

У фіналі відбору українка переграла американку Елізабет Мандлік (№121 WTA) - 6:4, 6:2. Це була перша зустріч тенісисток.
Цуренко раніше один раз грала в основі змагань у Монреалі. У 2018 році вона дійшла до другого кола. На цьому ж турнірі Canadian Open, але в Торонто Леся у 2015-му грала у чвертьфіналі.
Як повідомляв Укрінформ, в основній сітці цього турніру також зіграють Світоліна, Калініна та Костюк.
Фото: btu.org.ua