Неймар отримав травму в матчі із Сербією.

Головний тренер збірної Бразилії Тіте не хоче ризикувати Неймаром у майбутніх матчах, тому форвард пропустить поєдинки зі Швейцарією і з Камеруном, повідомляє федерація футболу Бразилії, передає Укрінформ.

Неймар зможе зіграти тільки на стадії плей-оф мундіалю.

Сьогодні бразилець пройде медогляд у клініці.

Неймар вивихнув щиколотку у матчі зі збірною Сербії (2:0). Удар по нозі він отримав на 67-й хвилині, грубий підкат провів Нікола Миленкович.

На груповому етапі збірна Бразилії зустрінеться з Швейцарією та Камеруном.

Як повідомляв Укрінформ, сьогодні на ЧС вже відбулись два матчі: Уельс сенсаційно поступився Ірану, а Сенегал здолав господарів Мундіалю Катар.

Фото: Getty Image