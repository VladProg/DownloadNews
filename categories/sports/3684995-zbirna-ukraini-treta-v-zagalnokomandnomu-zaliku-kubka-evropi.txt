«Золото» у ваговій категорії до 100 кг здобув Олексій Єршов.

Українські дзюдоїсти здобули три медалі на Кубку Європи, який відбувся у Ризі (Латвія), передає Укрінформ.

До нагород представники України змогли дістатися у компанії приблизно 200 учасників з 24-х країн.
На найвищий щабель п'єдесталу у ваговій категорії до 100 кг зійшов Олексій Єршов. Срібними призерами стали Назар Вісков (до 60 кг) та Аліна Шилова (до 57 кг).

Із трьома медалями в активі збірна України посіла у загальнокомандному заліку третє місце.

Як повідомляв Укрінформ, у другий день змагань володарем золотої медалі став українець Олексій Єршов.
Фото: wrestling.com.ua