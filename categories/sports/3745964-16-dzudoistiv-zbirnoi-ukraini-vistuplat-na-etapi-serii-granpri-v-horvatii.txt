У Загребі (Хорватія) 18-20 серпня пройде черговий етап міжнародної серії Гран-прі (Grand Prix) із дзюдо.

Як інформує офіційний сайт Міжнародної федерації дзюдо (IJF), на турнірі виступлять 545 спортсменів із 87 країн світу, передає Укрінформ.
Україну представлятимуть 16 дзюдоїстів:
чоловіки - Дільшот Халматов, Артем Лесюк (обидва - до 60 кг), Богдан Ядов, Микита Голобородько (обидва - 66 кг), Владислав Казіміров (73 кг), Сергій Кривчач, Михайло Свідрак (обидва - до 81 кг), Артем Бубир (90 кг), Антон Савицький (100 кг) та Євгеній Балевський (понад 100 кг);
жінки - Марія Буйок (48 кг), Дар'я Білодід (57 кг), Юлія Гребеножко (63 кг), Юлія Курченко (78 кг), Руслана Булавіна, Христина Гоман (обидві - понад 78 кг).
Турнір у Загребі пройде без участі представників Росії та Білорусі.
На фото: Дар'я Білодід (ukrainejudo.com).