Головний тренер збірної Італії з футболу, яка стане останнім суперником національної команди України у відбірковому турнірі Євро-2024, Лучано Спаллетті довикликав двох виконавців.

Про це повідомляє сайт Італійської федерації футболу, передає Укрінформ.
До табору «Скуадри Адзурри» прибули захисники Мануєле Ладзарі («Лаціо») і Крістіано Бірагі («Фіорентина»). У команді травмовані воротар «Наполі» Алекс Мерета, захисники Давіде Калабрія («Мілан») та Рафаел Толой («Аталанта»), а також півзахисник Мануєль Локателлі («Ювентус»).
17 листопада у Римі Італія зіграє проти Північної Македонії, а 20 листопада у Леверкузені (Німеччина) зійдеться з нашою національною командою.
Склад збірної Італії:
воротарі - Джанлуїджі Доннарумма («ПСЖ», Франція), Гульєльмо Вікаріо («Тоттенгем», Англія), Іван Проведель («Лаціо»);
захисники - Франческо Ачербі, Алессандро Бастоні, Маттео Дарміан, Федеріко Дімарко (усі - «Інтер»), Алессандро Буонджорно («Торіно»), Андреа Камбьясо, Федеріко Гатті (обидва - «Ювентус»), Джованні Ді Лоренцо («Наполі»), Мануєле Ладзарі («Лаціо»), Крістіано Бірагі («Фіорентина»);
півзахисники - Жоржіньйо («Арсенал», Англія), Нікола Барелла, Давіде Фраттезі (обидва - «Інтер»), Браян Крістанте («Рома»), Андреа Кольпані («Монца»), Джакомо Бонавентура («Фіорентина»);
нападники - Ніколо Дзаньйоло («Астон Вілла», Англія), Доменіко Берарді («Сассуоло»), Федеріко К’єза, Мойзе Кін (обидва - «Ювентус»), Стефан Ель-Шаараві («Рома»), Маттео Політано, Джакомо Распадорі (обидва - «Наполі»), Джанлука Скамакка («Аталанта»).
Фото figc.it.