Кияни хочуть краще підготуватися до матчів у Лізі конференцій проти «Аріса».

Матч третього туру чемпіонату України «Динамо» – «Металіст 1925» перенесений на невизначений термін, поєдинок мав відбутися 13 серпня, повідомляє пресслужба киян, передає Укрінформ.

Таке рішення було ухвалено за взаємною згодою сторін задля підготовки «Динамо» до виступів у третьому кваліфікаційному раунді Ліги конференцій проти «Аріса». Матчі з грецькою командою пройдуть 10 серпня у Салоніках та 17 серпня у Бухаресті.

«Динамо» на старті чемпіонату України здобуло дві перемоги: над «Минаєм» (4:1) та над «Оболонню» (4:2). Після стартових двох турів команда Мірчі Луческу посідає перше місце у турнірній таблиці УПЛ.
«Металіст 1925» в першому турі чемпіонату України програв «Шахтарю» (1:2), а потім поступився «Олександрії» (0:1). У четвертому турі УПЛ харківська команда зіграє проти «Минаю».
Фото: fcdynamo.com