Перед початком другої частини сезону 2022/23 київське «Динамо» внесло до заявки команди ще трьох футболістів.

Як повідомляє пресслужба столичного футбольного клубу, за списком А (гравці старші 21-го року) були дозаявлені воротар Валентин Моргун (№51), а також півзахисники Богдан Лєднєв (№70) та Беніто (№77), передає Укрінформ.
«Динамо» за підсумками 15-ти турів набрало 30 очок і посідають у чемпіонаті України 3-є місце з відставанням від лідера «Дніпра-1» у 5 очок. 4 березня «біло-сині» зіграють проти «Інгульця».
На фото: Беніто (fcdynamo.com).