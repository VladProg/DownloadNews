В італійському місті Верона завершився XI чемпіонат Європи з черлідингу.

У змаганнях взяли участь понад 3500 спортсменів і тренерів з 22-х країн континенту, передає Укрінформ.
Національна збірна України посіла перше загальнокомандне місце, здобувши 6 золотих медалей.
Першого дня чемпіонату українські черлідери виграли змагання дорослих, юніорський фристайл та хіп-хоп дуетів, а заключного завоювали золоті нагороди у командних турнірах з молодіжного джазу та юнацького фристайлу.
Загалом у доробку українських черлідерок вже 54 медалі європейських чемпіонатів (з них 23 - золоті).
Фото: facebook.com/minmolodsport.