Поєдинок розпочнеться 5 січня о 22:00 за київським часом.

У останній грі 19 туру Англійської прем’єр ліги зустрінуться «Челсі» з Лондона та команда «Манчестер Сіті».
Проблеми в «Челсі» та нестримний напад «Сіті»
Не в кращому емоційному та фізичному стані підходить до цього протистояння колектив Грема Поттера. «Аристократи» вже в новому році встигли втратити очки в матчі з «Нотінгем Форест», де попри вражаючу статистику володіння м’ячем (майже 75% матчу), лондонці були ближчими до поразки, ніж до трьох пунктів, які так їм необхідні. Наразі у «Челсі» 25 набраних очок в 16 зіграних матчах і десята сходинка турнірної таблиці – це, м’яко кажучи, не ті показники на які розраховують вболівальники та боси клубу. Проблем додають ще й травми захисників команди, зокрема не зіграють у матчі Уеслі Фофана та Ріс Джеймс. Також під питанням участь у грі Рубена Лофтус-Чіка та Бена Чілуела. Як і в минулому матчі в стартовому складі з’явиться Кепа Арісабалага, адже Едуард Менді ще не відновився від травми, яку він отримав на чемпіонаті світу саме в матчі зі збірною Англії.
Щодо «Манчестер Сіті», то команда Хосепа Гвардіоли також втратила очки в минулому турі. За кілька годин до нового року «містяни» не змогли дотиснути на власному полі «Евертон» – нічия 1:1. З огляду на те що «Арсенал» також втратив очки в 19 турі, Холанд та компанія просто не можуть собі дозволити не здобути максимум в цій зустрічі. В захисній ланці «Сіті» також є певні кадрові втрати – Рубен Діаш відновлюється від пошкодження, а от участь Емеріка Лапорта в грі під питанням через ушкодження спини. Та команда Гвардіоли в цьому сезоні це більше про атаку – чудова форма Ерлінга Холанда та його дублер – чинний чемпіон світу Хуліан Альварез, який став одним з найбільших відкриттів цього Мундіалю.
З огляду на вищеперераховані факти, обидві команди мають грати лише на перемогу, проте експерти Parimatch Ukraine не дуже високо оцінюють шанси «Челсі» на успіх в матчі, навіть попри підтримку рідних трибун. Безсумнівним фаворитом протистояння є колектив з Манчестеру, якому необхідно скорочувати відставання від лідеру поточного розіграшу АПЛ. Цікаво, що в останнє «Челсі» перемагав «Манчестер Сіті» ще наприкінці травня 2021 року в фінальному матчі Ліги чемпіонів, що також залишилось в пам’яті гравців та тренерського штабу «Сіті».