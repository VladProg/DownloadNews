«Флуміненсе» здобув останню путівку.

Переможець Кубка Лібертадорес «Флуміненсе» завоював останню путівку на клубний ЧС з футболу, передає Укрінформ.
Раніше учасниками КЧС-2023 стали «Манчестер Сіті» (Англія), «Леон» (Мексика), «Урава Ред Даймондс» (Японія), «Окленд» (Нова Зеландія), «Аль-Ахлі» (Єгипет) та «Аль-Іттіхад» (Саудівська Аравія).
Турнір пройде з 12 по 22 грудня у Джидді (Саудівська Аравія). «Манчестер Сіті» та «Флуміненсе» стартують одразу з півфіналів.

Як повідомляв Укрінформ, торішнім переможцем став мадридський «Реал». У фіналі «Бланкос» обіграли «Аль-Хіляль» із Саудівської Аравії (5:3).
Фото: Getty Images