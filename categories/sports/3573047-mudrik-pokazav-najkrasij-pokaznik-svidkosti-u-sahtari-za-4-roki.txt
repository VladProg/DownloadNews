У матчі з «Селтіком» Михайло розігнався до 34,9 км/год.

Вінгер Михайло Мудрик продемонстрував найкращий результат «Шахтаря» у швидкості за останні 4 роки, повідомляє прес-служба «гірників», передає Укрінформ.
У матчі другого туру групового етапу Ліги чемпіонів із «Селтіком» (1:1) півзахисник розвинув швидкість 34,9 км/год. Це рекордний показник у клубі з моменту відстеження.
Як повідомлялося, Мудрик став другим після Андрія Шевченка наймолодшим українцем, якому вдалося забити у двох матчах Ліги чемпіонів поспіль.
Як повідомляв Укрінформ, у нинішньому сезоні він зіграв п’ять матчів за «гірників» у всіх турнірах, у яких відзначився двома голами та трьома асистами.
Фото: shakhtar.com