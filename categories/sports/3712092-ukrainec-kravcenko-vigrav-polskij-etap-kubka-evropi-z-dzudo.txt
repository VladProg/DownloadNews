У Бельсько-Бяла (Польща) триває черговий етап Кубка Європи з дзюдо серед кадетів за участю 813 спортсменів із 35 країн.

Як інформує Федерація дзюдо України (ФДУ), у перший день переможцем змагань став українець Данило Кравченко, передає Укрінформ.
Харків'янин виграв сім сутичок поспіль і здобув «золото» у ваговій категорії до 60 кг.
Загалом збірну України представляють 70 спортсмненів.
Турнір у Бельсько-Бяла завершиться 21 травня.
Наступний етап Кубка Європи серед кадетів відбудеться 27-28 травня у Коїмбрі (Португалія).
Фото: ФДУ.