У Лізі чемпіонів УЄФА відбулися матчі другого туру розіграшу-2022/23.

Футболісти іспанського «Реала» на «Сантьяго Бернабеу» в Мадриді здобули перемогу над німецьким «Лейпцигом» - 2:0 і очолили квартет F, де виступає донецький «Шахтар», передає Укрінформ.
Перемогу «Реалу» принесли голи уругвайського хавбека господарів Вальверде, який відзначився на 80-й хвилині зустрічі, та піренейського форварда Марко Асенсіо (90+1).
Як повідомляв Укрінформ, «Шахтар» у свою чергу на стадіоні Війська Польського у Варшаві розійшовся миром із шотландським «Селтіком» - 1:1.
Турнірне становище: «Реал» - 6 очок, «Шахтар» - 4, «Селтік» - 1, «Лейпциг» - 0.
У третьому турі 5 жовтня «Шахтар» на виїзді зіграє з «Реалом», а «Селтік» у гостях протистоятиме «Лейпцигу».
Фото: AFP.