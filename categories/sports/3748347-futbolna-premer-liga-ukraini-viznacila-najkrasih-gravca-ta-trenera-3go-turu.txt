Названо найкращих футболіста та тренера третього туру УПЛ сезону-2023/24.

Українська футбольна Прем'єр-ліга (УПЛ) оголосила імена найкращих гравця та тренера 3-го туру чемпіонату, які були визначені в опитуванні представників експертної ради, передає Укрінформ.
Як інформує офіційний сайт УПЛ, найкращим футболістом минулого туру першості було визнано воротаря закарпатського «Минаю» Олександра Бандуру.
Найкращим тренером туру став наставник львівського «Руха» Віталій Пономарьов.
В опитуванні взяли участь Олег Венглинський, Іван Гецко, Сергій Нагорняк, Йожеф Сабо, Олександр Сопко, Олег Федорчук, Анатолій Чанцев, Ігор Шуховцев, Степан Юрчишин та Ігор Яворський.
Нагадаємо, що в 3-му турі «Минай» зіграв внічию з «Дніпром-1» (1:1), а «Рух» здобув третю перемогу поспіль (1:0 з «Поліссям») та очолив УПЛ.
Зазначимо, що поєдинок туру «Динамо» (Київ) - «Маталіст 1925» (Харків) перенесено через участь «біло-синіх» у єврокубках.