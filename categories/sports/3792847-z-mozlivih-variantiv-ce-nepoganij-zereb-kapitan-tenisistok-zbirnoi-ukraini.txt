Капітан жіночої тенісної збірної України України Михайло Філіма прокоментував результати жеребкування Кваліфікації Кубка Біллі Джин Кінг, за результатами якої наша команда зіграє проти Румунії.

Він заявив, що задоволений результатом жеребкування, передає Укрінформ.
«Нам випала команда Румунії, і я задоволений цим результатом. З усіх можливих варіантів це непоганий жереб. Безумовно, все залежатиме від нашого складу. З того, що я знаю, лідеркою збірної Румунії є Ана Богдан, далі вже йдуть дівчата з початку другої сотні. Ще є ветеран Моніка Нікулеску, яка завжди є дуже неприємною суперницею і може зіграти в обох розрядах. Плюс, ми знову проводитимемо домашній матч, але лише номінально. На жаль, доведеться знову грати на нейтральній території», - сказав Філіма.
Він також розповів про запрошення топгравців на матч проти Румунії.
"З Еліною Світоліною я спілкувався до жеребкування. Знаю, що вона вже розпочала тренувальний процес і працює на корті. Світоліна планувала допомогти і в матчі з Нідерландами, але завадила травма. Сподіваюся, що вона гратиме. Будемо спілкуватися з Мартою Костюк. У неї були особисті справи перед матчем, про які всі знають. Ближче до матчу буду з усіма розмовляти. І з сестрами Кіченок, і з Лесею Цуренко, також я стежу за прогресом Юлії Стародубцевої», - заявив капітан українских тенісисток.
Як повідомляв Укрінформ, матч Україна - Румунія відбудеться 12-13 квітня наступного року. Місце проведення та покриття обиратиме українська команда.
Фото: btu.org.ua.