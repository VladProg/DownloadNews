У 24-у турі італійської футбольної Серії А «Спеція» півзахисника збірної України Віктора Коваленка на виїзді зустрічалася з «Удінезе».

Наш футболіст вийшов на поле на 90-й хвилині матчу, який закінчився нічиєю - 2:2, передає Укрінформ. По ходу поєдинку команда українця програвала з рахунком 1:2.
Маючи в активі 20 очок, «Спеція» посідає 17-е місце у турнірній таблиці чемпіонату Італії.
Додамо, що 27-річний Коваленко, який належить іншому італійському клубу - «Аталанта», виступає у складі «Спеції» на правах оренди із серпня 2021 року.
Фото: acspezia.com.