Українські тенісистки Дар'я Снігур та Дарʼя Лопатецька вдало провели матчі першого кола турніру ITF у Люксембургу із призовим фондом 25 тисяч доларів.

Снігур (№107 WTA) перемогла Тільвіт Ді Джіроламі з Бельгії (747) - 6:4, 7:5, передає Укрінформ.
У наступному раунді українка зустрінеться з Фіоною Ганц зі Швейцарії (568).
Лопатецька (701) змогла обіграти шведку Кайсу Вільду Геннеман (294) - 2:6, 6:4, 6:2. Друга опонентка Дар'ї визначиться у протистоянні Софії Костулас (Бельгія, 433) та француженки Одрі Альбі (318).
На фото: Дар'я Снігур/btu.org.