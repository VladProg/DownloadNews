У суботу, 23 вересня, чотирма поєдинками продовжиться 8-й тур чемпіонату України з футболу серед клубів Прем'єр-ліги (УПЛ).

О 13.00 розпочнеться гра між черкаським ЛНЗ та київським «Динамо», передає Укрінформ.
Житомирське «Полісся» протистоятиме закарпатському «Минаю» (початок о 15.00), полтавська «Ворскла» зустрінеться з криворізьким «Кривбасом» (17.00), а львівський «Рух» проведе поєдинок з донецьким «Шахтарем» (19.00).
Програму туру у неділю, 24 вересня, завершать матчі луганської «Зорі» з «Дніпром-1» (15.00) та харківського «Маталіста 1925» з ковалівським «Колосом» (17.00).
Як повідомляв Укрінформ, у стартових зустрічах туру київська «Оболошь» розійшлася миром з рівненським «Вересом», а одеський «Чорноморець» розгромив у гостях «Олександрію (5:1).
У турнірній таблиці УПЛ лідирує «Шахтар», який після 7-ми турів набрав 17 очок. У «Чорноморця» в автиві 15 очок (8 зіграних матчів), 14 очок має «Кривбас» (7) 12 - «Полісся» (7).
Фото: upl.ua.