За ініціативи Грузії, Естонії, Латвії, Литви, Молдови, України створено незалежну Європейську Федерацію Піраміди (EUROPEAN PYRAMID FEDERATION).

Як повідомляє Федерація спортивного більярду України (ФСБУ), на засіданні Генеральної Асамблеї Європейської Федерації Лузного Більярду (EPBF) більшістю голосів було прийнято рішення про приєднання Європейської Федерації Піраміди до EPBF, передає Укрінформ.
Змагання Європейської Федерації Піраміди буде внесено до календарного плану змагань EPBF.
Відтепер Європейська федерація буде офіційно проводити змагання з більярдного спорту Піраміда на території Європи.