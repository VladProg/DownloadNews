Одеська команда зіграла свій перший офіційний поєдинок у новому сезоні.

«БІПА» обіграла «Кривбас» у матчі київського баблу Суперліги-2023/24 – 67:44, передає Укрінформ.

Одесити заволоділи перевагою з перших хвилин і втримували її протягом всього матчу. Команда Вадима Пудзирея виграла три чверті, лише в останній дозволивши суперникам зіграти з рівним рахунком.

Найкращим гравцем зустрічі став захисник Олександр Шашков, який набрав 21 очко, а також здійснив один підбір та два асисти. Десять і більше очок у матчі також набрали Дмитро Малиновський, Євген Ткаченко та Олександр Рябчук. У криворіжців 12 очок набрав Микита Бібіков.
«БІПА» здобула свою першу перемогу у новому сезоні. У наступному матчі одесити зіграють з «Дніпром» 5 жовтня.
«Кривбас» зазнав другої поразки, раніше криворіжці поступилися «Запоріжжю».
Фото: fbu.ua