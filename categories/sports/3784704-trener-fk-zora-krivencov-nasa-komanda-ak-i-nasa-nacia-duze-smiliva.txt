9 листопада футболісти луганської «Зорі» проведуть у польщі матч 4-го туру групового раунду Ліги конференцій проти ізраїльського клубу «Маккабі» з Тель-Авіва.

Напередодні поєдинку головний тренер українських футболістів Валерій Кривенцов висловив упевненість, що його підопічні упродовж гри сміливо йтимуть уперед, передає Укрінформ.
«Наша команда, так само як і наша нація, - дуже смілива. Я дуже сподіваюся, що хлопці упродовж всієї гри сміливо йтимуть уперед, не боятимуться суперника й будуть агресивними. Хочеться висловити велику подяку нашим Збройним силам України, які захищають нашу країну від агресора», - сказав тренер "Зорі".
Додамо, що у третьому турі ЛК «Маккабі» та «Зоря» не грали між собою через початок війни в Ізраїлі.
Становище клубів у групі B: «Гент» (Бельгія) - 7 очок (після 3-х матчів), «Зоря» - 4 (2), «Маккабі» - 3 (2), «Брейдаблік» (Ісландія) - 0 (3).
Фото: zarya-lugansk.com.