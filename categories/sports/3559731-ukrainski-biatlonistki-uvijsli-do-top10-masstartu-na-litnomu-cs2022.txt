На літньому чемпіонаті світу з біатлону у Рупольдінгу (Німеччина) завершилася жіноча гонка з масовим стартом.

Українки Дар'я Блашко та Анастасія Меркушина фінішували відповідно на дев'ятому та десятому місцях серед 30-ти учасниць, передає Укрінформ.
Перемогла італійка Доротея Вірер, «срібло» і «бронзу» здобули німкеня Деніз Херрманн (відставання 9,4 секунди) та чешка Маркета Давидова (30,9).
Завершить літній чемпіонат світу чоловіча гонка масовим стартом за участю українців Антона Дутченка, Дмитра Підручного та Тараса Лесюка.
Фото: EPA/UPG.