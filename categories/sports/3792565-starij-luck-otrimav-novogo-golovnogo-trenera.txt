Журжій продовжить працювати в структурі клубу.

Головний тренер «Старого Луцька» Володимир Журжій залишив свою посаду, рішення було прийняте за результатами зустрічі керівництва клубу з тренерським складом та гравцями, повідомив клуб, передає Укрінформ.
Під керівництвом Журжія команда здобула чемпіонство у Першій лізі. За підсумками сезону 2021/22 «Старий Луцьк» було визнано переможцем Вищої ліги.
Команду очолить віцепрезидент Дмитро Чайковський, який до цього працював помічником головного тренера. Журжій продовжить працювати в структурі клубу.
Як повідомляв Укрінформ, «Старий Луцьк» займає дев’яте місце в Суперлізі, наступним суперником клубу стане «Рівне». Матч відбудеться 7 грудня.
Фото: volynnews.com