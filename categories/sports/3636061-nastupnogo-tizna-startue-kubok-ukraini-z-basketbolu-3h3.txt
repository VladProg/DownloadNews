Федерація баскетболу України оголосила про проведення Кубка України з баскетболу 3х3 сезону-2022/2023 серед чоловічих та жіночих команд.

Змагання ФБУ присвятить пам'яті загиблих захисників України, передає Укрінформ.
Призовий фонд кожного туру буде передано родинам загиблих героїв в містах де будуть відбуватись змагання.
Перший тур відбудеться в Івано-Франківську наступної п’ятниці, 23 грудня.
Загалом заплановані 5 турів першого етапу та фінальний тур у травні.
Участь у змаганнях можуть взяти, як професіональні клуби, так і аматори. Зокрема очікується, що у першому турі в Івано-Франківську зіграють баскетболісти команд чоловічої та жіночої Суперліги, Вищої ліги, а також представники аматорських колективів.
Фото: facebook.com/UkrBasket.