Футболісти збірної України провели заключне тренівання перед вирішальним для себе матем відбору Євро-2024 проти Італії.

Як повідомив прессекретар нашої національної команди Олександр Гливинський, усі 30 тисяч квитків на поєдинок, що розпочнеться на «БайАрені» німецького міста Леверкузен о 21.45 за Києвом, продані, передає Укрінформ.
«У вечірньому тренуванні взяли участь усі футболісти збірної України: те, що лазарет у «синьо-жовтих» порожній, - фактор важливий. Після пробіжки та розминки хлопці виконали вправи на швидкість реакції, відпрацювали тримання м’яча у квадраті і перейшли до основної частини заняття - відшліфовування окремих моментів тактичної схеми на завтрашню гру. Головний тренер Сергій Ребров традиційно пояснював виконавцям ті чи інші функції в різних аспектах гри, наголошував на епізодах, які вимагають підвищеної уваги. А стартовий вибір складу Реброва ми дізнаємося завтра за 75 хвилин до початку поєдинку», - зазначається у повідомленні.
Турнірне становище у відбірковій групі С Євро-2024: Англія - 17 очок (після 7-ми ігор), Італія - 13 (7), Україна - 13 (7), Північна Македонія - 7 (7), Мальта - 0 (8).
На Євро-2024 вже відібралися 17 із 24-х збірних - Австрія, Албанія, Англія, Бельгія, Данія, Нідерланди, Німеччина (господарі), Іспанія, Португалія, Румунія, Сербія, Словаччина, Угорщина, Туреччина, Франція, Швейцарія, Шотландія.
Фото: uaf.ua.