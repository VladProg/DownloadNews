Національний олімпійський комітет України зібрав у своєму гостинному Олімпійському домі переможців конкурсу «Найкращий спортсмен місяця» одразу трьох місяців 2023 року - січня, лютого та березня, а також їх тренерів, представників федерацій та ФСТ «Динамо».

Захід проходив у змішаному форматі: онлайн долучилася найкраща юна спортсменка лютого фехтувальниця Емілі Конрад та її тренерка Наталія Конрад, які нині перебувають за кордоном і готуються до участі у наступній серії міжнародних змагань, передає Укрінформ.
Із вітальним словом до учасників заходу звернувся Міністр молоді та спорту України, президент НОК України, олімпійський чемпіон Вадим Гутцайт. Він побажав переможцям конкурсу – юним спортсменам, сил, витримки у такий складний для нашої держави час та майбутніх успіхів на професійній арені.
Нагороди отримали:
Анастасія Меркушина - найкраща спортсменка січня-2023
Олександра Меркушина - найкраща юна спортсменка січня та березня
Олег Меркушин - найкращий тренер спортсменки січня
Ірина Меркушина - найкращий тренер юної спортсменки січня та березня
Анастасія Новосад - найкраща спортсменка лютого
Емілі Конрад - найкраща юна спортсменка лютого
Наталія Конрад - найкращий тренер юної спортсменки лютого
Дмитро Котовський - найкращий спортсмен березня
Енвер Аблаєв - найкращий тренер спортсменів лютого та березня.
Фото: facebook.com/olympicua.