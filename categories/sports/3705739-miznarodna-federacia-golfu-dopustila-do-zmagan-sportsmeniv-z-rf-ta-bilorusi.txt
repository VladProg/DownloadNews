Міжнародна федерація гольфу (IGF) вирішила, що російські та білоруські спортсмени можуть повернутися до участі в міжнародних змаганнях як нейтральні особи.

Як передає Укрінформ, про це повідомляє агенція Reuters.
Зазначається, що Міжнародний олімпійський комітет (МОК) запровадив санкції проти москви та її союзника білорусі після того, як війська рф вторглися в Україну у лютому 2022 року.
Однак настільний теніс, п'ятиборство, фехтування, дзюдо та тхеквондо належать до олімпійських видів спорту, до яких повернулися спортсмени з обох країн.
«... МОК не ухвалив рішення щодо участі російських та білоруських спортсменів в Олімпійських іграх у Парижі 2024 року, і тому правління IGF відтермінувало рішення щодо їх участі в олімпійських змаганнях з гольфу», - йдеться у повідомленні.
Як повідомлялося, російських та білоруських спортсменів відсторонили від участі у міжнародних змагань у відповідь на повномасштабне вторгнення росії в Україну. У січні 2023 року МОК запропонував дозволити їм змагатися, якщо вони не висловлювалися за війну в Україні та не вживають допінгу.
У лютому 2023 року 35 країн заявили, що росія та білорусь не повинні повертатися, доки путін не припинить війну.
Спортивні федерації України з олімпійських видів спорту підписали спільний лист до МОК із закликом не допустити росіян і білорусів до змагань.
Олімпійські ігри пройдуть у 2024 році в Парижі.