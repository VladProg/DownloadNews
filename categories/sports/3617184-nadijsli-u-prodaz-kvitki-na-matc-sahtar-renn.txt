Футбольний клуб «Шахтар» (Донецьк) розпочав продаж квитків на домашній матч 1/16 фіналу Ліги Європи УЄФА із французьким «Ренном».

Придбати квитки можна на офіційному сайті «помаранчево-чорних», передає Укрінформ.
Звичайні білети продаються в діапазоні від 50 до 150 польських злотих (приблизно від 400 до 1200 гривень). VIP-місця розподілено від 500 до 1500 злотих (від 4000 до 12 000 гривень).
Поєдинок «Шахтар» - «Ренн» відбудеться 16 лютого у Варшаві на Стадіоні Війська Польського. Початок зустрічі - о 19.45 за київським часом.
Матч у відповідь пройде у Франції 23 лютого.
Фото: ФК «Шахтар».