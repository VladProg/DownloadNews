Оприлюднено склади чоловічої та жіночої збірних України з біатлону на третій етап Кубка світу сезону-2022/23, який пройде з 15 по 18 грудня в Ансі (Франція).

Чоловічу команду «синьо-жовтих» склали Антон Дудченко, Артем Прима, Тарас Лесюк, Богдан Цимбал та Віталій Мандзин, передає Укрінформ.
У жіночих змаганнях Україну представлятимуть Юлія Джима, Дар'я Блашко, Анна Кривонос, Олена Білосюк та Анастасія Меркушина.
Відзначимо, що третій етап Кубка світу в Ансі стане останнім в 2022 році. У програмі - спринти, гонки переслідування та масстарти.
Фото: biathlonworld.com.