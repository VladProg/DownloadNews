Команда Шона Дайча розпочала підготовку до сезону.

«Евертон» полетів на передсезонний збір до Швейцарії, головний тренер «Ірисок» Шон Дайч взяв із собою 28 гравців, серед яких не виявилося Віталія Миколенка, передає Укрінформ.
Причини відсутності українського захисника не називаються. Нагадаємо, кінцівку минулого клубного сезону Миколенко пропустив через травму, але після цього грав за збірну України в матчах відбору на Євро-2024.
Пресслужба клубу вказує, що на зборі будуть майже всі гравці, крім задіяних у міжнародних матчах і тих, хто відновлюється від травм.

Як повідомляв Укрінформ, 24-річний українець у минулому сезоні провів 35 матчів за «Евертон».
Фото: evertonfc.com