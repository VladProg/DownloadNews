Злочинець дорікнув Тіте про виліт Бразилії з ЧС-2022.

Колишнього тренера збірної Бразилії Тіте було пограбовано у Ріо-де-Жанейро, повідомляє Goal.com, передає Укрінформ.

Під час ранішньої прогулянки пляжем Ріо-де-Жанейро, до 61-річного тренера підбіг злочинець та зірвав з шиї намисто.

Також грабіжник дорікнув Тіте про виліт пентакампеонів з чемпіонату світу.
Збірна Бразилії поступилася Хорватії у 1/4 фіналу ЧС-2022 (1:1, пенальті 2:4).

Як повідомляв Укрінформ, Тіте залишив посаду тренера національної збірної через декілька днів після поразки.
Фото: Getty Image