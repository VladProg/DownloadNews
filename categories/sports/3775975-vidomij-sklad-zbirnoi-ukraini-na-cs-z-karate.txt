На турнірі «синьо-жовті» змагатимуться у 15 категоріях.

Збірна України з карате візьме участь у чемпіонаті світу-2023, який 24 жовтня стартує в угорському Будапешті, заявку команди на турнір наводить Всесвітня федерація карате (WKF), передає Укрінформ.
На ЧС-2023 з карате Україна буде представлена командою з 22 бійців. На турнірі в Угорщині «синьо-жовті» змагатимуться у 15 категоріях.
Склад збірної України на чемпіонат світу з карате:
Куміте (чоловіки): Нікіта Філіпов (до 60 кг), Денис Копитко (до 67 кг), Андрій Заплітний (до 75 кг), Валерій Чоботар (до 84 кг), Різван Талібов (понад 84 кг) + Валерій Чоботар, Станіслав Горуна, Валерій Сонних, Різван Талібов, Андрій Торошанко, Костянтин Цимбал, Андрій Заплітний (усі – в командних змаганнях).
Куміте (жінки): Катерина Крива (до 50 кг), Анжеліка Терлюга (до 55 кг), Аніта Серьогіна (до 61 кг), Галина Мельник (до 68 кг), Анастасія Степашко (понад 68 кг) + Галина Мельник, Олександра Шолохова, Еліна Сєлємєнєва, Анна Ващишин (усі – в командних змаганнях)
Ката (чоловіки та жінки): Ярослав Федоров та Галина Запороженко

Дотепер найкращим турніром України на цьому рівні залишається попередня світова першість у Дубаї, де у 2021 році «срібло» виборола Аніта Серьогіна, а Галина Мельник та Катерина Крива – «бронзу».
Фото: UKF