Чеський екстенісист Їржі Новак працює із другою «ракеткою» України Віталієм Сачком.

Про нову співпрацю Віталій розповів порталу BTU.org, передає Укрінформ.
«Я нині тренуюся під керівництвом Їржі Новака. Він працює тренером у клубі, де я тренуюсь у Чехії, і одного дня ми з батьком вирішили обговорити з керівництвом клубу можливість нашої співпраці з ним. Нам пішли назустріч, ми домовились про умови спільної роботи. Маємо домовленість, що він буде за можливістю їздити зі мною на турніри», - сказав Сачко.
Їржі Новак за ігрову кар'єру виграв сім титулів АТР у одиночному розряді та 18 - у парному. Ставав фіналістом Вімблдона (2001) та US Open (2002) у парному розряді. У рейтингу АТР Новак піднімався на п'яте місце в одиночному розряді і на шосте - у парі.
Фото: btu.org.