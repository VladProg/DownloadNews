«Містяни» поступаються «канонірам» двома очками в таблиці, маючи в запасі два матчі.

«Манчестер Сіті» на своєму полі переміг «Арсенал» 4:1 в 33-у турі Англійської прем'єр-ліги, передає Укрінформ.
У складі «містян» відзначилися Стоунс і Голланд, дубль на рахунку Де Брюйне. «Каноніри» відповіли єдиним голом Холдінга.
Підопічні Хосепа Гвардіоли посідають другу сходинку в чемпіонаті Англії, маючи в активі 73 пункти після 33 матчів.
Як повідомлялося, «Арсенал» очолює АПЛ, маючи в активі 75 очок після 33 матчів.
Фото: twitter.com/ManCity