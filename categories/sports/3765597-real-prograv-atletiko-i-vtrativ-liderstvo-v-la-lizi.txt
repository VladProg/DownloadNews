Футболісти мадридського «Реала» зазнали другої поразки в елітному дивізіоні чемпіонату Іспанії.

У 6-му турі Ла Ліги «вершкові» на Metropolitano Stadium у Мадриді з рахунком 1:3 поступилися місцевому «Атлетико», передає Укрінформ.
У господарів дублем відзначився Альваро Мората (4, 46-та хвилини), а також Антуан Грізманн (18); у складі гостей - Тоні Кроос (35).
«Реал», в активі якого залишилося 15 очок, посідає 3-тє місце у турнірній таблиці Прімери.
Лідирують «Барселона» та «Жирона», які набрали по 16 очок.
Фото: Getty Images.