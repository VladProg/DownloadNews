У Лізі чемпіонів УЄФА розпочався третій відбірковий раунд кваліфікації.

Чемпіон Польщі «Ракув», за який грає український хавбек Владислав Кочергін, вдома переміг кіпрський «Аріс» - 2:1 , передає Укрінформ.
Кочергін провів на полі 73 хвилини, відкривши рахунок на 7-й хвилині зустрічі.
Результати інших матчів вівторка:
«Копенгаген» (Данія) - «Спарта» (Чехія) - 0:0
ПСВ «Ейндховен» (Нідерланди) - «Штурм» (Австрія) - 4:1
«Клаксвік» (Фарерські острови) - «Мольде» (Норвегія) - 2:1
«Брага» (Португалія) - «Бачка-Топола» (Сербія) - 3:0
«Олімпія» (Словенія) - «Галатасарай» (Туреччина) - 0:3.
Поєдинок АЕК (Греція) - «Динамо» (Загреб, Хорватія) не відбувся через поведінку вболівальників.
У середу, 9 серпня, зіграють: «Панатінаїкос» (Греція) - «Марсель» (Франція), «Слован» (Словаччина) - «Маккабі» (Хайфа, Ізраїль), «Рейнджерс» (Шотландія) - «Серветт» (Швейцарія).
Поєдинки у відповідь відбудуться 15-16 серпня.
Фото: ФК «Ракув».