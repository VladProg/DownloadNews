Перша «ракетка» України Олексій Крутих боротиметься за місце в основній сітці турніру Асоціації тенісистів-професіоналів 250 у португальському місті Ешторіл з призовим фондом €630,705.

У відборі український тенісист (№167 АТР) отримав шостий номер посіву у відбірковій сітці, передає Укрінформ.
Стартовий матч Олексій проведе проти італійця тенісиста Алессандро Джіанессі (261).
Крутих нинішнього року втретє зіграє у кваліфікації турніру на рівні основного АТР-туру. Він успішно подолав відбір на Australian Open і в Досі.
Основна сітка змагань Millennium Estoril Open - ATP 250 триватиме 3-9 квітня.
Фото: btu.org.