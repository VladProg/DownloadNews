В Анталії (Туреччина) завершився черговий етап міжнародної серії Grand Slam із дзюдо.

Заключний день змагань приніс збірній України третю медаль, передає Укрінформ.
Бронзовим призером у ваговій категорії до 90 кг став Артем Бубир.
У сутичці за «бронзу» вихованцю Дніпра поступився словак Петер Зілка.
Як повідомляв Укрінформ, раніше срібну нагороду в Анталії здобув киянин Дільшот Халматов (60 кг), «бронзу» - інший представник столичної школи дзюдо Владислав Казіміров (73 кг).
Зазначимо, що наступний старт дзюдоїстів - чемпіонат світу, який відбудеться у Досі (Катар) із 7 до 14 травня.
Фото: ukrainejudo.com.