Чинні чемпіони Англії футболісти «Манчестер Сіті» упевнено розпочали новий сезон у чемпіонаті Прем'єр-ліги (АПЛ).

У першому турі першості «Манчестер Сіті» на виїзді розгромив «Бернлі» - 3:0, передає Укрінформ.
Успіх команді Хосепа Гвардіоли принесли дубль Ерлінга Голанда, який відзначився на 4-й і 36-й хвилинах, та гол після перерви у виконанні Родрі (75).
Зазначимо, що лондонський «Арсенал» українця Олександра Зінченка стартує в АПЛ 12 серпня домашнім поєдинком проти «Нотінгема», а клуб гравця збірної України Михайла Мудрика «Челсі» у Лондоні прийматиме «Ліверпуль».
Фото: Getty Images / Global Images Ukraine.