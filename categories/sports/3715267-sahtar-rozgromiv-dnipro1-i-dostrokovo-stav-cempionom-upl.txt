«Гірники» достроково оформили чемпіонський титул після перемоги над «Дніпром-1».

«Шахтар» на своєму полі переміг «Дніпро-1» 3:0 в 29-у турі Української прем'єр-ліги, передає Укрінформ.
У складі «гірників» відзначилися Бондаренко, Сікан і Степаненко.
Перемога у матчі дозволила підопічним Ігоря Йовічевича достроково стати чемпіонами України з футболу. «Гірники» відірвалися від дніпрян на 8 очок перед останнім туром УПЛ сезону 2022/23.
«Дніпро-1» посідає другу сходинку в УПЛ, маючи в активі 64 пункти після 29 матчів.
Фото: shakhtar.com