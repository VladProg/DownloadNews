Спортивний директор ФК «Шахтар» Дарійо Срна поділився своїми думками на рахунок незарахованого голу «Миная» у поєдинку з «гірниками» (1:0).

Як передає Укрінформ, з посиланням на офіційний сайт «Шахтаря».
«Нам завжди важко грати проти «Миная» та Володимира Шарана – це чудовий тренер і гарна команда. Але ми сьогодні могли забити чотири-п’ять м’ячів. І треба бути чесними та визнати, що гол «Миная» був чистим. Але до цього був такий же чистий фол на Траоре, тому виходить, що суддя в одному моменті припустився двох помилок. Уважаю, усім було б легше, якби був VAR на матчі», - сказав він.
Срна також зауважив, що система VAR повинна бути на усіх матчах команд, які борються за чемпіонство.
«Система VAR має бути плюс-мінус на кожній грі, де є команди, які ведуть боротьбу за чемпіонство. Ось і все. Рухаємося далі, важко буде до самого кінця. А судді – теж люди, які помиляються. Просто повторю, що з VAR було б набагато легше», - підсумував спортивний директор «гірників».
Як повідомлялося, «Шахтар» переміг «Мина» (1:0) в 24-у турі Української прем'єр-ліги. В одному з епізодів «Минай» забив гол, але арбітр його не зафіксував.
Як повідомляв Укрінформ, підопічні Ігоря Йовічевича очолють УПЛ, маючи в активі 59 очок після 24 матчів.
Фото: shakhtar.com