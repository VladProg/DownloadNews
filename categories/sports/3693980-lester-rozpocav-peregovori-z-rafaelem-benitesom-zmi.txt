Іспанський спеціаліст Рафаель Бенітес може очолити «Лестер».

Про це футбольний інсайдет Фабріціо Романо повідомив у Твіттері, передає Укрінформ.
За даними джерела, сторони розпочали перемовини з цього приводу. Раніше в «Лестері» хотіли домовитись з Джессі Маршем, але він відмовився очолити команду.
Останнім місцем роботи 62-річного Бенітеса був «Евертон». Також він тренував «Далянь Іфан», «Ньюкасл», «Реал», «Наполі», «Челсі», «Інтер», «Ліверпуль», «Валенсію», «Тенеріфе», «Естремадуру», «Осасуну», «Вальдяолід» та «Реал Мадрид Кастілья».
Як тренер він вигравав Лігу чемпіонів, Кубок УЄФА та Лігу Європи, клубний чемпіонат світу, Суперкубок УЄФА. 2 рази коуч перемагав у чемпіонаті Іспанії з «Валенсією».
Як повідомлялося, з посади головного тренера «лисиць» був звільнений Брендан Роджерс. Команда займає 19-те місце в АПЛ - 25 очок у 30 матчах.
Фото: Getty Images