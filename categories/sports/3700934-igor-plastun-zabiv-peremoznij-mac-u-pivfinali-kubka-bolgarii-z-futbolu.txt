Футбольний клуб «Лудогорець» з міста Разград у першому півфінальному матчі Кубка Болгарії у гостях обіграв команду «Чорно Море» (Варна) - 2:1.


Переможний м'яч на 34 хвилині забив український центральний захисник Ігор Пластун, який замкнув простріл зі штрафного, передає Укрінформ.
Для 32-річного Пластуна це був перший гол нинішнього сезону.
Гра у відповідь пройде 11 травня.
В іншому півфіналі Кубка Болгарії зустрічаються ЦСКА та «Локомотив».
Фото: ludogorets.com/bg.