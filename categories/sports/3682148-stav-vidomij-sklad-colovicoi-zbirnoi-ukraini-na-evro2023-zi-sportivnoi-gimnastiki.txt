Збірна України зі спортивної гімнастики визначилася зі складом чоловічої команди, яка виступить на чемпіонаті Європи в Анталії (Туреччина).

Заявку на турнір повідомив Суспільне Спорт головний тренер збірної України Геннадій Сартинський, передає Укрінформ.
До складу збірної України потрапили п'ять гімнастів - Ілля Ковтун, Ігор Радівілов, Микита Мельніков, Пантелій Колодій та дебютант Радомир Стельмах.
Чемпіонат Європи зі спортивної гімнастики відбудеться з 11 до 16 квітня. У ньому відбудуться чоловічий та жіночий турніри, а сам Євро-2023 стане кваліфікаційним на чемпіонат світу.
Фото: AP.