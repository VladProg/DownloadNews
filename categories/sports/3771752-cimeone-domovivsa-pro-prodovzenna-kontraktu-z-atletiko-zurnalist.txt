Головний тренер «Атлетіко» Дієго Сімеоне продовжить контракт.


Про це повідомив футбольний інсайдер Фабріціо Романо у Твіттері, передає Укрінформ.
Вказано, що між сторонами вже є усна домовленість. Угода майже готова, залишилось лише оформити її офіційно.
Раніше повідомлялось, що угода буде розрахована на 2 або 3 роки. Аргентинський фахівець тренує іспанську команду з грудня 2011 року.
На чолі з Сімеоне «Атлетіко» виграв два чемпіонати Іспанії, національний Кубок та Суперкубок, дві Ліги Європи та два Суперкубки Європи, а також двічі грав у фіналі Ліги чемпіонів.
Після 7 зіграних матчів команда йде п’ятою в чемпіонаті Іспанії. Відставання від першого «Реала» складає 8 очок, проте «вершкові» провели на 2 гри більше.
Фото: Getty Images