Українська тенісистка Катерина Володько вибула з боротьби за місце в основній сітці турніру WTA 250 у китайському місті Гуанчжоу із призовим фондом $259,303.

У стартовому раунді кваліфікації Катерина (№262 WTA) поступилася Вікторії Голубич (107) зі Швейцарії - 4:6, 5:7, передає Укрінформ.
Тенісистки провели на корті трохи більше двох годин.
Додамо, що Володько зазнала другої поразки від швейцарки за останні вісім днів. Минулого тижня Катерина програла Голубич у півфіналі турніру ITF W100 у Токіо.
Фото: Ando Securities Open.