«Львівська Політехніка» стане дев’ятим учасником чоловічої баскетбольної Суперліги України, новий сезон якої стартує вже найближчого вікенду.

Про це під час пресконференції в Києві оголосив генеральний секретар Федерації баскетболу України (ФБУ) Володимир Драбіковський, передає Укрінформ.
Львівська команда знайшла спонсора та отримала фінансування, завдяки якому зможе бути представлена в елітному дивізіоні. Минулого сезону «Політехніка» виступала у Вищій лізі національної першості.
Востаннє львівська команда грала в елітному дивізіоні в сезоні 2014/15, а найкращим досягненням львів’ян є вихід до півфіналу плей-офф.
Нагадаємо, окрім «Львівської Політехніки» участь у майбутньому сезоні візьмуть «Дніпро», «Будівельник», «Говерла», «Черкаські Мавпи», «Запоріжжя», БІПА, «Старий Луцьк» та «Київ-Баскет».
Фото: fbu.ua.