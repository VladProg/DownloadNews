Ромащенко забив вирішальний буліт.

У рамках останнього матчу 2-го туру чемпіонату України з хокею між собою зіграли лідери «Сокіл» та «Кременчук», передає Укрінформ.
Кияни оформили швидкий гол – відзначився Ромащенко, «Кременчук» зумів відігратися зусиллями Браги. Наприкінці першого періоду «Кременчук» вийшов вперед – забив Лялька.
«Сокіл» зрівняв рахунок лише у третьому періоді, шайбу на свій рахунок записав Бородай.
Зустріч перейшла в овертайм, який не виявив переможця, а в серії булітів сильнішим виявився Сокіл 1:0. Ромащенко став автором вирішального буліта.
Після двох турів «Сокіл» очолює таблицю, маючи в своєму активі 5 очок, стільки ж в «Дніпра», «Кременчук» йде третім, у них 4 пункти.
Фото: facebook.com/hcsokil