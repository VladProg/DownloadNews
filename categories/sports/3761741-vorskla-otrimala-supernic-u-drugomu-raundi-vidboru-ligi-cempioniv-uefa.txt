Відбулося жеребкування другого кваліфікаційного раунду жіночої Ліги чемпіонів УЄФА сезону-2023/2024.

Суперницями полтавської «Ворскли» стали футболістки італійської «Роми», передає Укрінформ.
Перші матчі цієї стадії пройдуть 10-11 жовтня, поєдинки у відповідь - 18-19 жовтня. Переможець пари зіграє на груповому етапі турніру.
Перша гра відбудеться у Римі.
Як повідомляв Укрінформ, на шляху до другого раунду відбору ЛЧ володарки «золота» українського чемпіонату обіграли під час мінітурніру естонську «Флору» (4:3) та хорватський «Осієк» (3:0).
Фото: facebook.com/uafwomen.