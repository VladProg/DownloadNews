У Баку (Азербайджан) триває чемпіонат світу-2023 зі спортивної стрільби.

Чергову, п'яту, олімпійську ліцензію здобув для України Денис Кушніров, який пробився до фіналу швидкісної стрільби з малокаліберного пістолета на 25 метрів, передає Укрінформ.
Раніше Україна виграла чотири ліцензії на Олімпіаду-2024, які здобули Сергій Куліш (гвинтівка з трьох положень, 50 метрів), Павло Коростильов та Олена Костевич (пневматичний пістолет, 10 метрів), а також Ірина Маловічко (скіт).
Нагадаємо, на чемпіонаті світу-2023 Україна здобула два «срібло»: Костевич посіла 2-е місце у стрільбі з малокаліберного пістолету на дистанції 25 метрів, а мікст у складі Миколи Мільчева та Ірини Маловічко став срібним призером у змаганнях стендової стрільби у скіті.
Фото: Getty Images/Global Images Ukraine.