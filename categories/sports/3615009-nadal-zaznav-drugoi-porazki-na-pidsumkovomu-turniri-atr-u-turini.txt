У Турині (Італія) завершилися чергові матчі Підсумкового турніру Асоціації тенісистів професіоналів-2022 (АТР).

Один з фаворитів змагань іспанець Рафаель Надаль зазнав другої поразки поспіль, програвши Феліксу Оже-Альясіму з Канади - 3:6, 4:6, передає Укрінформ.
В іншому сьогоднішньому матчі Зеленої групи норвежець Каспер Рууд зустрінеться з американцем Тейлором Фріцем.
У другому турі Червоної групи 16 листопада серб Новак Джокович та грек Стефанос Ціціпас зіграють проти росіян Андрія Рубльова та Данила Медведєва відповідно.
Рекордний призовий фонд змагань складає 14,75 млн доларів.
Підсумковий турнір АТР завершиться 20 листопада.
Фото: Getty Images.