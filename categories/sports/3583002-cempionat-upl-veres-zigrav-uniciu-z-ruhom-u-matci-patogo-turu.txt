Футболісти рівненського «Вереса» та львівського «Руха» завершили унічию (2:2) матч 5-го туру чемпіонату України серед клубів Прем'єр-ліги.

Голи: Віталій Дахновський (9-та хвилина) і Дмитро Кльоц (31) - у «Вереса»; Таллес (26) та Роман Дідик (53) - у складі львів'ян, передає Укрінформ.
Першого ігрового дня також зустрінуться харківський «Металіст 1925» та ковалівський «Колос» (початок о 17.00).
У суботу, 1 жовтня, зіграють «Інгулець» з Петрового та полтавська «Ворскла» (13.00), «Львів» та «Дніпро-1» (15.00), харківський «Металіст» та донецький «Шахтар» (17.00).
Завершиться тур у неділю, 2 жовтня, матчами між закарпатським «Минаєм» та київським «Динамо» (13.00), одеським «Чорноморцем» та «Олександрією» (15.00), луганською «Зорею» та криворізьким «Кривбасом» (17.00).
У турнірній таблиці УПЛ лідирують «Колос» та «Шахтар» та «Верес», в активі яких по 10 очок.
Фото: nkveres.com.