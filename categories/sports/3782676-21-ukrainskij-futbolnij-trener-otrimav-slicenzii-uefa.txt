Завершилося навчання у черговій, п’ятій за ліком, навчальній групі курсу за програмою С-ліцензії Союзу європейських футбольних асоціацій (УЄФА).

Іспит успішно склали усі 21 треннер, які були допущені до завершального навчального блоку. Вони представляли футбольні академії та дитячо-юнацькі школи України, передає Укрінформ.
Навчальна програма складалася з теоретичного блоку (120 годин), практичних занять та стажування.
Право реалізації проєкту з навчання за програмою С-ліцензії Українською асоціацією футболу надано Інституту футболу УАФ та Національному університету фізичного виховання і спорту України (НУФВСУ).
«Ми випустили чергову групу тренерів нової формації, за якими - майбутне українського дитячо-юнацького футболу. Ними зроблено перший крок в освітньому середовищі. Маємо обґрунтовані сподівання, що бажання постійно навчатися та вдосконалюватися стане головним чинником безперервного розвитку нових ліцензованих фахівців», - зазначив виконавчий директор Інституту футболу УАФ та НУФВСУ Валерій Золотухін.
Фото: uaf.ua.