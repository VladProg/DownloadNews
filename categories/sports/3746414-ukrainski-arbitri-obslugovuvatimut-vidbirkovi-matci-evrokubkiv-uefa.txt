Українські спеціалісти Володимир Петров та Віктор Швецов працюватимуть суддівськими спостерігачами на матчах третього кваліфікаційного раунду Ліги Європи та Ліги конференцій УЄФА, які відбудуться 10 серпня.

Як інформує пресслужба Української асоціації футболу (УАФ), Петров виконуватиме обов’язки на грі Ліги Європи «Карабах» (Азербайджан) - ГІК (Фінляндія), а Швецов - на поєдинку ЛК «Вікторія» (Чехія) - «Гзіра Юнайтед» (Мальта), передає Укрінформ.
Нагадаємо, на третьому етапі кваліфікації Ліги конференцій УЄФА стартує київське «Динамо», яке 10 та 17 серпня зіграє з грецьким «Арісом».
Фото: УЄФА.