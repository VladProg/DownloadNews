Жіноча тенісна асоціація (WTA) оновила рейтинг спортсменок станом на 27 лютого.

Перша «ракетка» України Ангеліна Калініна піднялася на 4 рядки і вперше в кар'єрі займає 29-у позицію у світовій класифікації, передає Укрінформ.
Другою у національному рейтингу йде Марта Костюк - 52-е місце (+3).
У першій сотні списку також Катерина Байндл (Козлова) - 84-а та Леся Цуренко - 98-а (+2).
Даяна Ястремська - 103-я (+19), Дарина Снігур - 157-а (+3).
Рейтинг WTA очолює Іга Швьонтек із Польщі. Далі йде білоруска Аріна Соболенко, третьою «ракеткою» світу є американка Джессіка Пегула.
Фото: Getty Images.