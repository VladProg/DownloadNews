Українка Марта Костюк подолала друге коло турніру Жіночої тенісної асоціації (WTA) у Вашингтоні (США) із призовим фондом $780,637 тис.

За вихід до чвертьфіналу змагань Костюк здобула перемогу над посіяною під 2-м номером француженкою Каролін Гарсією - 6:2, 6:3, передає Укрінформ.
Матч Костюк із півфіналісткою US Open-2022 тривав 1 годину 5 хвилин.
Путівку до 1/2 фіналу Костюк розіграє з 8-м номером «посіву» росіянкою Людмилою Самсоновою, яка у свою чергу обіграла румунку Сорану Кірстю - 6:1, 6:3.
Зазначимо, що сьогоднішня перемога над шостою «ракеткою» світу стала для української тенісистки найрейтинговішою в кар'єрі.
Турнір у Вашингтоні триватиме до 6 серпня.
Фото: btu.org.ua.