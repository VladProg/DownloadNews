В австралійському Сіднеї триває фінальний турнір XIX чемпіонату світу з баскетболу серед жінок.

Як повідомляв Укрінформ, світова першість проходить за участю 12 команд, які поділені на дві групи.
Після трьох турів без поразок йдуть збірна Канади та чинний володар титулу команда США.
У третьому турі баскетболістки Канади обіграли Японію - 70:56 (20:12, 21:13, 20:14, 9:17), а американки днем раніше взяли гору над китаянками - 77:63 (18:13, 26:12, 12:22, 21:16).
Турнірне становище у групі А: США - 6 очок, Китай - 5, Бельгія - 5, Пуерто-Рико - 4, Республіка Корея - 4, Боснія і Герцеговина - 3.
Турнірне становище у групі В: Канада - 6 очок, Франція - 5, Австралія - 5, Сербія - 4, Японія - 4, Малі - 3.
Груповий раунд ЧС-2022 жіночого пройде до 27 вересня, а з 29 вересня по 1 жовтня будуть зіграні матчі плей-офф.
Фото: Getty Images.