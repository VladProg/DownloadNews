У Харкові пройшов перший від початку повномасштабного вторгнення забіг в межах проєкту Президента Володимира Зеленського «Активні парки – локації здорової України».

Про це повідомила в Телеграмі Харківська ОВА, передає Укрінформ.
"Заступники начальника Харківської ОВА Роман Семенуха та Євген Іванов долучилися до забігу в межах проєкту Президента України «Активні парки – локації здорової України». В заході взяли участь три групи – дві з бігу та одна зі скандинавської ходи. Учасники долали відстань у 5 кілометрів", - йдеться у дописі.
Як повідомляв Укрінформ, у Києві 11 червня відбудеться благодійний забіг у пам’ять про полеглого у бою майора Головного управління розвідки Міністерства оборони України Олексія Чубашева («Рекрута»).