Українка перемогла Леолію Жанжан із Франції.

Українська тенісистка Даяна Ястремська (WTA 158) вийшла у фінал відбору до ґрунтового турніру серії WTA 1000 у Римі (Італія), передає Укрінформ.

У першому раунді кваліфікації українка зустрілася із Леолією Жанжан (Франція, WTA 125). Даяна виграла перший сет за 49 хвилин (7:5), після чого Жанжан знялася з матчу.

У першій партії Ястремська програла 2 свої подачі і врятувала 3 приховані сетболи у 9-му геймі.
У фіналі відбору Даяна зіграє проти Ребеки Масарової (№67 WTA) або Олівії Гадеки (№149 WTA).
Як повідомляв Укрінформ, в основній сітці цих змагань виступлять українки Марта Костюк, Ангеліна Калініна, Леся Цуренко та Еліна Світоліна
Фото: btu.org.ua