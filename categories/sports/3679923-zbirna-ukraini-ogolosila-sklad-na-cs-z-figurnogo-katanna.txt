«Синьо-жовтих» представлять п’ятеро спортсменів у трьох дисциплінах.

Збірна України оголосила склад на чемпіонат світу-2023 з фігурного катання, який пройде в японській Сайтамі, передає Укрінформ.

«Синьо-жовтих» представлять п’ятеро спортсменів у трьох дисциплінах. Українців не буде лише в одиночних жіночих виступах.
Склад збірної України:
Чоловіки: Кирило Марсак.
Пари: Віолетта Сєрова / Іван Хобта.
Танці на льоду: Марія Голубцова / Кирил Бєлобров.

До запасного списку увійшли Іван Шмуратко (чоловіки), Софія Голіченко / Артем Даренський (пари), Зої Ларсон / Андрій Капран, Марія Панчук / Микита Погорєлов (танці на льоду).
Чемпіонат світу-2023 пройде з 20 по 26 березня. Відкриють змагання виступи пар у короткій програмі.
Як повідомляв Укрінформ, Віолетта Сєрова та Іван Хобта здобули «бронзу» у парному катанні на юніорському чемпіонаті світу-2023 у Калгарі.

Фото: ufsf.com.ua