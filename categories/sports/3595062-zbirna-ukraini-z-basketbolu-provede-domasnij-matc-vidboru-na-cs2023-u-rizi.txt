В листопаді «синьо-жовті» зіграють два матчі.

Чоловіча національна збірна України наступний домашній матч у відборі на чемпіонат світу 2023 зіграє у Ризі, Латвія, повідомляє прес-служба Федерації баскетболу України, передає Укрінформ.
Гра Україна – Ісландія відбудеться 14 листопада на Арені Рига і розпочнеться о 16:00.

Перед матчем з Ісландією, 11 жовтня національна команда проведе виїзну гру кваліфікації на ЧС-2023 проти Нідерландів.

Наразі на другому етапі кваліфікації на ЧС-2023 наша команда провела шість матчів, здобувши лише одну перемогу над Грузією, тому йде п’ятою у турнірній таблиці.

На чемпіонат світу потраплять три кращі команди групи. До завершення відбору збірним залишилось провести по чотири гри.


Як повідомляв Укрінформ, керуватиме командою Айнарс Багатскіс. Латвійський фахівець продовжив контракт із ФБУ до кінця відбірного циклу до ЧС-2023.

Фото: fbu.ua