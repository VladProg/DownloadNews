Найрезультативнішою в складі української команди стала Вікторія Балабан.

Жіноча збірна України програла Португалії номінально домашній матч в Ризі у відборі на Євробаскет-2025 з рахунком 63:78, передає Укрінформ.

Україна вдало розпочала матч, вигравши стартові шість хвилин з рахунком 17:5, але до перерви Португалія зуміла скоротила відставання до 3 очок – 20:17. Перед останньою чвертю Україна вигравала +6. Ключовою стала середина четвертої чверті, коли декілька вдалих атак Португалії з вільними точними дальніми кидками суперниць і в той же час невдалих атак від наших баскетболісток дозволив гостям повести +10.
Українки намагались відігратись, португальські баскетболістки відповідали точними триочковими, що дозволило їм набрати 35 очок в десятихвилинці і виграти другу гру поспіль у відборі на Євробаскет-2025. Наша ж збірна стартувала з двох поразок. У першій грі українська команда розгромно поступилась Сербії (40:82) – це була найбільша поразка в історії команди.
Найрезультативнішою в складі збірної України в цьому матчі стала Вікторія Балабан, яка набрала 19 очок.
Відбір продовжиться уже в листопаді 2024 року. Ще одним суперником збірної України в групі буде Північна Македонія.
На Євробаскет-2025 вийдуть 8 переможців груп, а також 4 найкращі другі місця кваліфікації.
Фото: fbu.ua