Егіс Клімас, менеджер чемпіона світу за версіями WBA, WBO, IBF та IBО у надважкій вазі Олександра Усика, поділився думкою про можливий поєдинок його підопічного та володаря титулу WBC Тайсона Ф'юрі.

Як повідомив функціонер в інтерв'ю ESNEWS, цей бій може відбутися наприкінці цього року на Близькому Сході, передає Укрінформ.
«Усик повинен перемогти Ф'юрі. Він зобов'язаний виграти. Так само, як ми зробили це в бою з Джошуа. Ми маємо намір влаштувати поєдинок з Ф'юрі в кінці цього або на початку наступного року на Близькому Сході», - сказав Клімас.
Нагадаємо, в ніч з 20-го на 21 серпня Усик переміг британця Ентоні Джошуа в реванші роздільним рішенням суддів (113:115, 115:113, 116:112).
Фото: Getty Images.