У Токіо завершився перший ігровий день матчевої зустрічі плей-офф Кубка Біллі Джин Кінг між жіночими тенісними збірними Японії та України.

Після стартової перемоги Марти Костюк над Місакі Дої (7:6 (7:1), 6:4 друге очко «синьо-жовтим» принесла Катаріна Завацька, яка також у двох сетах обіграла Моюку Утідзіму - 7:6 (7:3), 6:2, передає Укрінформ.
Рахунок у протистоянні до трьох пермог Японія - Україна - 0:2.
У другий ігровий день, 12 листопада, зустрінуться Марта Костюк та Моюка Утідзіма, Катаріна Завацька та Мисакі Дої. На парний поєдинок заявлені Людмила Кіченок/Марта Костюк та Ена Сибахара/Сюко Аояма.
Переможець протистояння у Токіо зіграє наступного сезону в раунді Qualifiers за право виступити у фінальній частині Кубка Біллі Джин Кінг.
На фото: Катаріна Завацька (Getty Images/Global Images Ukraine).