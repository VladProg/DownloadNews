Футбольна збірна Польщі у середу отримала нового головного тренера.

Ним став відомий 50-річний вітчизняний фахівець Міхал Пробеж, передає Укрінформ.
Збірна Польщі перебувала в пошуках нового тренера відтоді, як Польський футбольний союз припинив співпрацю з португальцем Фернанду Сантушем. Пробеж до цього очолював збірну U21. Молодіжна команда під його керівництвом провела 10 матчів, п'ять з яких виграла, три звела унічию і два програла.
Додамо, що національна збірна Польщі у своїй кваліфікаційній групі чемпіонату Європи 2024 року посідає 4-те місце, маючи лише 6 очок після п'яти матчів.
Фото: uk.wikipedia.org.