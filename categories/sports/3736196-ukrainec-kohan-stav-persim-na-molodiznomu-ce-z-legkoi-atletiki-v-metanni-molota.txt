Український спортсмен Михайло Кохан став чемпіоном Європи серед молоді у метанні молота.

13 липня Кохан виграв кваліфікацію, а сьогодні, 15 липня, з найкращим особистим результатом сезону здобув «золото» у фіналі, повідомляє Укрінформ.
Він метнув молот на 77.21 м, особистий абсолютний рекорд - 80.78 м.
Це друга поспіль перемога Кохана на ЧЄ серед молоді, перша була у 2021 році.
Як повідомлялося, цьогоріч 22-річний українець також став срібним призером Європейських ігор.
Фото: Getty Images