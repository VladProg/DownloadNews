В Україні змінилася перша «ракетка» в жіночому тенісі.

Марта Костюк розпочинає новий тиждень на 40-й позиції у світовій класифікації (-4 сходинки) і вперше очолюлила національний рейтинг, передає Укрінформ.
20-річна українка нинішнього року виграла свій дебютний титул WTA і здобула 14 перемог у 22-х зіграних матчах.
Колишня перша «ракетка» України Ангеліна Калініна, програвши у другому колі турніру в Мадриді, опустилася на 47-й рядок (-13).
Леся Цуренко залишається третьою «ракеткою» країни і розпочинає тиждень на 68-й позиції (+9).
На одну сходинку поліпшила своє становище в ТОП-100 Катерина Баіндл - 81-е місце, а Даяна Ястремська опустилася на 158-у позицію (-9).
Завдяки виходу до півфіналу на турнірі WTA 125 у Сен-Мало (Франція), одразу на 548 місць піднялася в рейтингу Еліна Світоліна, яка тепер розташовується на 540-й позиції.
У парному рейтингу WTA Людмила Кіченок посідає 7-е місце (+1), Марта Костюк оновила свій особистий рекорд, піднявшись на 27-у сходинку, а Надія Кіченок опустилася на 58-е місце (-1).
Фото: btu.org.