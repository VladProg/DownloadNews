19-21 травня у Пущі-Водиці під Києвом відбудеться фінальний етап чоловічої Молодіжної баскетбольної ліги.

Вісімка найкращих команд за підсумком першого етапу у плей-офф Фіналу восьми визначить єдиного переможця, передає Укрінформ.
Перший етап без поразок завершили «Прикарпаття-Говерла-КФВ» (Івано-Франківск), «Ніко-Баскет-СДЮСШОР-4» (Миколаїв) та збірна Сумської області-БК СумДУ (Суми), які вважаються фаворитами.
Нагадаємо, це четвертий сезон Молодіжної ліги. Головне завдання змагань - допомога талановитій молоді у становленні.
У першому сезоні чемпіонами стали команди «КСЛІ-Київ-Баскет» у чоловіків та «Київ-2» у жінок, 2021 року тріумфував «Прометей-2» зі Слобожанського.
Минулого року змагання не завершили через початок повномаштабної війни. Нинішнього ж сезону переможницею жіночої Молодіжної ліги стали баскетболістки «Франківська-Прикарпаття».
Фото: fbu.ua.