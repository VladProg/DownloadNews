Нападник не грав 7 місяців.

Форвард «Мілана» Златан Ібрагімович готовий 5 грудня відновити тренування в загальній групі, повідомляє Goal.com, передає Укрінформ.
В травні 41-річний швед переніс операцію через травму передньої хрестоподібної зв’язки.

Нападник не грав 7 місяців, але зараз він повністю одужав та готовий знову тренуватися з командою.

У сезоні-2022-2023 Златан Ібрагімович на полі ще не з'являвся, оскільки відновлювався від травми.

Як повідомляв Укрінформ, діючий контракт Златана Ібрагімовича з «Міланом» розрахований до кінця поточного сезону.

Фото: Getty Image