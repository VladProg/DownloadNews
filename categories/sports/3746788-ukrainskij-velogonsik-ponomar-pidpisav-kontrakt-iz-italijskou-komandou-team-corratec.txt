Першою гонкою українця стане Тур Лімузена.

Український велогонщик Андрій Пономар підписав контракт із італійською «Team Corratec», його першими перегонами у новому сезоні стане Тур Лімузена, який пройде з 15 по 18 серпня, повідомляє пресслужба команди, передає Укрінформ.
Зазначимо, що у складі команди є співвітчизник Пономаря Кирило Царенко, який виступає як стажист.
Раніше українець виступав за французьку команду «Team Arkea Samsic». Проте за сімейними обставинами гонщик залишив колектив на початку серпня і перебрався до Італії, де перебуває з початку повномасштабного російського вторгнення в Україну.

Як повідомляв Укрінформ, у 2021 році Андрій Пономар став чемпіоном України.
Фото: Getty Images