У новому сезоні футболісти «Динамо» виступатимуть у Лізі конференцій УЄФА. Кияни розпочнуть виступи з 3-го раунду кваліфікації.

Оскільки на території України матчі під егідою УЄФА проводити заборонено, керівництво «Динамо» шукає оптимальний з точки зору логістики варіант для проведення домашніх поєдинків ЛК закордоном. Нині клуб веде перемовини щодо оренди домашньої арени бухарестського футбольного клубу «Рапід», передає Укрінформ.
Минулого сезону домашні єврокубкові матчі динамівці проводили у польських містах Лодзь та Краків.
Фото: fcdynamo.com.