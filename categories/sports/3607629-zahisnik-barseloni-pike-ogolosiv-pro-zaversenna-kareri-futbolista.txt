Гравець є вихованцем академії «каталонців».

Про це іспанець розповів на своїй сторінці в Інстаграмі, передає Укрінформ.













Посмотреть эту публикацию в Instagram






















Публикация от Gerard Piqué (@3gerardpique)



5 листопада 35-річний іспанець проведе останній матч на «Камп Ноу» - проти «Альмерії».
«Вболівальники «Барси», ви дали мені все. Тепер, коли мрії тієї дитини здійснилися, я хочу вам сказати, що настав час замкнути це коло. Я завжди казав, що після «Барси» не буде іншої команди, так воно і буде. Цієї суботи буде моя остання гра на «Камп Ноу», - сказав Піке.
Футболіст виграв з клубом 8 чемпіонатів Іспанії, 7 Кубків Іспанії, 6 Суперкубків Іспанії, 3 Ліги чемпіонів, 3 Суперкубки УЄФА та 3 клубні чемпіонати світу.
Також він грав за «Манчестер Юнайтед», в складі якого перемагав в АПЛ, ЛЧ, Суперкубку Англії та Кубку Англійської ліги.
Піке - чемпіон світу та Європи у складі збірної Іспанії, у 2010 та 2012 роках відповідно.
В поточному сезоні гравець провів 9 матчів у складі «Барселони», його контракт розрахований до літа 2024 року.
Як повідомляв Укрінформ, «Барселона» посідає другу сходинку в Прімері, маючи в активі 31 пункт після 12 турів.
Фото: Getty Images