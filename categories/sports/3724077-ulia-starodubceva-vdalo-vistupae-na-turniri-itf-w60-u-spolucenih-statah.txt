Українська тенісистка Юлія Стародубцева здобула перемогу у чвертьфіналі одиночного розряду турніру ITF W60 у Самтері (США) із призовим фондом $60,000.

Юлія (№385 WTA) за дві години перемогла лідерку посіву Стейсі Фунг (266) з Канади - 6:2, 7:6 (7:4), передає Укрінформ.
У півфіналі суперницею українки стане третя сіяна Лів Говд (298) зі США.
Ще далі пройшла Юлія у Самтері у парному розряді. Разом з американкою Маккартні Кесслер вона досягла фіналу.
Українсько-американський тандем в 1/2 фіналу переміг «нейтральних» тенісисток Марію Козирєву та Вероніку Мірошниченко.
У титульному матчі Стародубцева і Кесслер зустрінуться на корті з американками Марією Матеас та Анною Сінклер Роджерс.
Фото: btu.org.