У середу, 14 грудня, баскетболісти київського »Будівельника» проведуть перший матч другого групового етапу Кубку Європи ФІБА.

В Ізраїлі українці зіграють проти клубу «Хапоель» (Хайфа). Початок поєдинку о 19.00, передає Укрінформ.
Українська команда пробилась до топ-16 турніру, посівши друге місце в квартеті F, з чотирма перемогами у шести матчах.
«Хапоель» став переможцем групи В, де також виступали «Газіантеп», «Антверпен Джаентс» та «Свонс Гмунден». Ізраїльська команда виграла п’ять матчів з шести.
«Будівельник» через травми не може розраховувати одразу на трьох гравців - Шарунаса Васіляускаса, Джонні Берганемескела та Арчі Гудвіна, тому перед матчем склад поповнив захисник Трой Франклін, який має дебютувати саме в цій грі.
Додамо, що окрім «Хапоеля» та «Будівельника», у групі J також зіграють «Карху Баскет» (Фінляндія) та «Патріоті Левіце» (Словаччина).
Фото: fbu.ua.