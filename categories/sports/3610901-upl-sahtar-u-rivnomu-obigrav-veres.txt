Донецький «Шахтар» здобув виїзну перемогу над рівненським «Вересом» у 12-му турі чемпіонату України з футболу серед команд Прем'єр-ліги (УПЛ).

Поєдинок на стадіоні «Авангард» у Рівному завершився поразкою господарів з рахунком 0:2, передає Укрінформ.
У складі «Шахтаря» результативно зіграли Михайло Мудрик, який реалізував пенальті на 30-й хвилині, та Дмитро Криськів, якому на 65-й хвилині асистував Тарас Степаненко.
У четвер, 10 листопада, зустрінуться закарпатський «Минай» та одеський «Чорноморець» (13.00), львівський «Рух» та «Львів» (13.00), київське «Динамо» та «Олександрія» (15.00).
Результати попередніх матчів туру:
«Інгулець» (Петрове) - «Зоря» (Луганськ) - 1:0
«Металіст» (Харків) - «Металіст 1925» (Харків) - 0:0
«Кривбас» (Кривий Ріг) - «Ворскла» (Полтава) - 1:0
«Колос» (Ковалівка) - «Дніпро-1» - 1:3.
У турнірній таблиці УПЛ лідирує «Дніпро-1» - 31 очко (після 11-ти ігор). Другим йде «Шахтар» - 26 (10), далі - «Зоря» - 22 (11) та «Олександрія» - 20 (9).
Фото: ФК «Шахтар».