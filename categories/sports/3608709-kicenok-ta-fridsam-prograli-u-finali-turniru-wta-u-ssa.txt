Українсько-німецький дует Надія Кіченок - Анна-Лєна Фрідсам не зміг виграти трофей на турнірі Жіночої тенісної асоціації (WTA) у Мідланді (США) - Dow Tennis Classic - із призовим фондом $115 тис.

У фіналі Кіченок та Фрідсам поступилися посіяним під першим номером американкам Ейжі Мухаммад та Аліші Паркс - 2:6, 3:6, передає Укрінформ.
Кіченок та Фрідсам провели перший спільний фінал. Для тенісисток це був другий турнір, на якому вони зіграли разом: наприкінці жовтня Надія та Анна-Лєна дійшли до півфіналу на турнірі WTA у Тампіко (Мексика).
Фото: Dow Tennis Classic.