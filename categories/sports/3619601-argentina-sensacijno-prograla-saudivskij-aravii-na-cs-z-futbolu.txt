У першому матчі третього ігрового дня фінального турніру XXII чемпіонату світу з футболу збірна Аргентини програла Саудівській Аравії - 1:2.

М'ячі забили: Салех Халед аш-Шехрі (48) та Салім аль-Давсарі (53) - у переможців; Ліонель Мессі (10-та хвилина, з пенальті) - у складі південноамериканців, передає Укрінформ.
У групі С також виступають команди Мексики та Польщі, які зійдуться сьогодні о 18.00 на арені «Стадіон 974» у Досі.
У вівторок на чемпіонаті відбудуться ще два матчі. О 15.00 настадіоні «Ед'юкейшн сіті» в Ер-Раяні зустрінуться Данія і Туніс, а о 21.00 на «Ель-Джануб» у місті Ель-Вакра - Франція та Австралія.
Кубок світу розігрують 32 національні команди. Загалом відбудуться 64 матчі. Титул захищає Франція.
ЧС-2022 триватиме до 18 грудня.
Фото: Getty Images.