Український гросмейстер Василь Іванчук отримав дозвіл на виїзд на Кубок світу з шахів, який проходить в Азербайджані.

Іванчук повідомив для gordonua.com що вилетить до Баку 27 липня, передає Укрінформ.
«Дуже відповідальне змагання. Зараз збираю речі й постараюся зіграти якнайкраще», – сказав Іванчук.
Також шахіст розповів, що обговорював можливість гри проти росіян з виконавчим директором Федерації шахів України Юрієм Гнипом.
«Він мені сказав, що якщо така ситуація виникне, то рішення прийматиметься по ситуації», – повідомив шахіст.
Як повідомлялося, 21 липня стало відомо, що Іванчуку не дали дозвіл на виїзд з України для участі у КС. Після цього топшахісти написали лист Вадиму Гутцайту на підтримку гросмейстера.
Фото: FIDE/Mark Livshitz