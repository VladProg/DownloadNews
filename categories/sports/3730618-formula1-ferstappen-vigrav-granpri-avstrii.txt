У Шпільберзі завершилася чергова автогонка «Формули-1» сезону-2023 - Гран-прі Австрії.

Переможцем став пілот «Ред Булл» нідерландський автогонщик Макс Ферстаппен, повідомляє Укрінформ.
Друга позиція у Шарля Леклера з Монако «Феррарі», третім фінішував мексиканець Серхіо Перес («Ред Булл»).
Ферстаппен залишається лідером загального заліку (229 очок), збільшивши відрив від свого напарника з «Ред Булл» Серхіо Переса (148).
Третім іде іспанець Фернандо Алонсо з «Астон Мартін» (131).
Наступний етап «Формули-1» (Гран-прі Великої Британії) пройде 9 липня в Сільверстоуні (Англія).
Фото: Getty Images/Global Images Ukraine.