Збірна України накопичує нагороди на чемпіонаті світу з екіпірувального пауерліфтингу, який проходить у литовському місті Друскінінкай.

«Золото» до української скарбнички сьогодні додав Володимир Рисєв (вагова категорія до 93 кг) із сумою 1025 кг (присід 387,5 кг, жим 297,5 кг, станова тяга 340 кг), передає Укрінформ.

«Срібло» здобули Костянтин Мусієнко (до 93 кг) із сумою 1015 кг (367,5 кг + 327,5 кг + 320 кг) та Лариса Соловйова (до 63 кг) із сумою 600 кг (237,5 кг + 157,5 кг +205 кг).
Як повідомлялося, напередодні золоті нагороди здобули Тетяна Біла (до 47 кг), яка стала чемпіонкою світу із рекордом Європи, та Анастасія Дерев’янко (до 52 кг).
Литовський чемпіонат світу з пауерліфтингу триватиме до 19 листопада.
На фото: Володимир Рисєв.