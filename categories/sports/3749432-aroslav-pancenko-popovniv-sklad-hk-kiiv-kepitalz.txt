Вихованець київського хокею 21-річний Ярослав Панченко повернувся з Європи, аби виступати за новостворений столичний клуб «Київ Кепіталз».

Протягом кар'єри Панченко виступав в українських комнадах «Галицькі Леви», «Білий Барс», «Сокіл» та броварському БСФК, передає Укрінформ.
Минулий сезон виявився першим для гравця за межами нашої країни. Ярослав грав за електренайську «Енергію» у Балтійській лізі та першості Литви, де допоміг команді поповнити клубний музей срібними нагородами.
Статистика українця у литовському клубі - 20 очок (6 шайб +14 передач) у 30-ти іграх.
Фото: facebook.com/fhu.com.ua.