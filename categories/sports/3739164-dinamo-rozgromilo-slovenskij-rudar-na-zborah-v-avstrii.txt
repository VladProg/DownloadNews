Футболісти київського «Динамо» провели черговий контрольний поєдинок на зборі в австрійському містечку Санкт-Файт-ан-дер-Глан.

Як повідомляє пресслужба «біло-синіх», кияни у спарингу 22 липня упевнено переграли словенський «Рудар» (Веленьє) - 6:1, передає Укрінформ.
Авторами голів у команді Мірчі Луческу стали Володимир Бражко, який відзначився на 21-й хвилині, Микола Шапаренко (37), Самба Діалло (54), Олександр Караваєв (83, 113) та Рамадані (117); у суперників - Блудек (6).
Нагадаємо, «Динамо» розпочне сезон в Українській Прем'єр-лізі (УПЛ) поєдинком із закарпатським «Минаєм» 30 липня.
У єврокубках динамівці стартують з третього відбіркового раунду Ліги конференцій УЄФА (жеребкування - 24 липня).
Фото: fcdynamo.com.