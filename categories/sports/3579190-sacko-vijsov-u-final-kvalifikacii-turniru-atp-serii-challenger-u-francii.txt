Друга «ракетка» України Віталій Сачко подолав 1/2 фіналу відбіркових змагань на турнірі Асоціації тенісистів професіоналів (АТР) серії Challenger - Open d'Orleans - у французькому Орлеані із призовим фондом €134,92 тис.

За вихід у фінал кваліфікації посіяний під 2-м номером Сачко за 1 годину 10 хвилин завдав поразки італійцю Федеріко Гайо - 6:3, 6:2, передає Укрінформ.
Путівку до основної сітки турніру Сачко розіграє з переможцем протистояння між бельгійцем Йорісом Де Лооре та французом Антуаном Оангом.
Open d'Orleans пройде до 2 жовтня.
Фото: ФТУ.