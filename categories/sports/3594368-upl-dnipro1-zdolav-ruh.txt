Гості вирвали перемогу на останніх секундах поєдинку.

«Рух» втратив нічию із «Дніпром-1» (2:3) на останній хвилині у сьомому турі Української Прем'єр-ліги, передає Укрінформ.
На 30-ій хвилині з передачі Бойчука відзначився Довгий. Гостям вдалось зрівняти рахунок наприкінці першого тайму – Громов заробив пенальті, а Довбик його вдало реалізував.

У другому таймі «Рух» знову вийшов вперед. Невдала спроба Адамюка перехопити простріл із правого флангу завершилась відскоком на Таллеса до центру штрафного, після чого бразилець розстріляв ворота в дотик!

На 58-ій хвилині Роман отримав другу жовту картку та залишив футбольне поле.

«Дніпро-1» одразу скористались чисельною перевагою, за хвилину після вилучення Романа відзначився Гуцуляк – 2:2.
Чергова атака гостей завершилася порушенням правил зі сторони Слюсара проти Когута і захиснику «Руху» також довелося побачити перед собою червону картку.

На останніх секундах матчу Логінов вивів свою команду вперед та зробив рахунок переможним для своєї команди.

Після шести ігор «Дніпро-1» займає перше місце в УПЛ, у них 18 очок. «Рух» зіграв 7 ігор, при цьому набравши лише 4 пункти, тож посідає 13 позицію.


Як повідомляв Укрінформ, сьогодні в Українській Прем'єр-лізі відбудеться ель-класіко. «Шахтар» прийматиме «Динамо» у Львові. Початок зустрічі о 17:00.

Фото: upl.ua