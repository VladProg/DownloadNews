2 вересня чоловіча збірна України стартує у фінальній частині Євробаскету-2022.


Наша національна команда у групі С в Мілані зіграє проти господарів - баскетболістів Італії, а також проти Греції, Хорватії, Естонії та Великої Британії, передає Укрінформ.
Напередодні вильоту до Мілану Айнарс Багатскіс визначився зі складом на чемпіонат Європи. Тренерський штаб подякував за роботу форвардам Андрію Войналовичу та Павлу Крутоусу, які пройшли збір з командою і взяли участь у серпневих матчах відбору на чемпіонат світу-2023.
До фінального списку увійшли 12 баскетболістів - Денис Лукашов, Віталій Зотов, Ілля Сидоров, Іссуф Санон, Святослав Михайлюк, Іван Ткаченко, Богдан Близнюк, В’ячеслав Бобров, Володимир Герун, Олексій Лень, Артем Пустовий, Дмитро Скапінцев.
Фото: fbu.ua.