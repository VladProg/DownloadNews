Перша «ракетка» України Еліна Світоліна вийшла до другого раунду тенісного турніру WTA 500 у Вашингтоні із призовим фондом $780,637.

Еліна (№27 WTA) обіграла одну із найнезручніших для себе супеерниць Вікторію Азаренко (нейтральний статуч, 19) - 7:6 (7:2), 6:4, передає Укрінформ.
Тенісистки провели на корті 1 годину 48 хвилин.
Світоліна вдруге нинішнього місяця перемогла Вікторію Азаренко (загальний рахунок їхнього протистояння 5:2 на користь Азаренко). На початку липня українка взяла гору в драматичному поєдинку четвертого кола на Вімблдоні.
У другому раунді змагань у Вашингтоні українка зіграє проти 11-ї «ракетки» світу з нейтральним статусом Дар'ї Касаткіної, в якої виграла всі сім очних поєдинків, зокрема нинішнього сезону на «Ролан Гаррос».
Фото: btu.org.ua.