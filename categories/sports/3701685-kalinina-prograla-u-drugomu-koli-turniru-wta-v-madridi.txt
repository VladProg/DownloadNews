Перша «ракетка» України Ангеліна Калініна не змогла пробитися до третього кола представницького турніру Жіночої тенісної асоціації (WTA) - Mutua Madrid Open - у Мадриді (Іспанія) із призовим фондом $7,652 млн.

В 1/32 фіналу грунтових змагань посіяна під 30-м номером Калініна на тай-брейку поступилася єгипетянці Маяр Шериф (№59 рейтингу WTA) - 2:6, 6:7 (3:7), передає Укрінформ.
Матч тривав 1 годину 40 хвилин.
У третьому колі Mutua Madrid Open Шериф зустрінеться з переможницею протистояння між 5-м номером «посіву» француженкою Каролін Гарсією та Юлією Путінцевою з Казахстану.
Турнір у Мадриді триватиме до 6 травня.
Фото: btu.org.ua.