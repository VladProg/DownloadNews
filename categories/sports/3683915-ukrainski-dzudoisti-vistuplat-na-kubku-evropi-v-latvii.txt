У Ризі (Латвія) в суботу, 18 березня, стартує черговий етап Відкритого Кубка Європи з дзюдо.

Як інформує пресслужба Федерації дзюдо України, нашу країну представлятимуть 14 борців, передає Укрінформ.
Жіночий турнір пройде за участю Владислави Снітко та Аліни Шилової (обидві - вагова категорія до 57 кг).
У чоловічих змаганнях виступлять Назар Вісков, Денис Тупицький (обидва - до 60 кг), Гагік Мартіросян, Вадим Чернов, Едуард Штефанеса (усі - до 66 кг), Артем Рось, Назар Кулєшов, Сергій Неботов, Євген Гончарко, Олександр Кошляк (усі - до 73 кг), Нікіта Батій (до 90 кг) та Олексій Єршов (до 100 кг).
Загалом у Ризі виступлять представники 24-х країн.
Турнір у латвійській столиці триватиме до 19 березня.
Фото: IJF.