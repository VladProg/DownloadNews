Сьогодні, 27 серпня, чоловіча національна збірна України з баскетболу зіграє свій другий матч 2-го раунду відбору чемпіонату світу-2023.

У заключній грі серпневого ігрового вікна команда Айнарса Багатскіса протистоятиме в гостях збірній Ісландії, передає Укрінфоорм.
Напередодні матчу тренерський штаб української збірної визначився зі складом на гру. До списку з 12-ти баскетболістів не увійшли Іссуф Санон, який отримав травму і не полетів із командою, та центровий Дмитро Скапінцев.
Натомість отримали місце в ростері форвард Павло Крутоус та захисник Віталій Зотов, які не грали проти італійців.
Склад збірної України на матч проти Ісландії:
Денис Лукашов, Ілля Сидоров, Святослав Михайлюк, Іван Ткаченко, Павло Крутоус, Богдан Близнюк, Андрій Войналович, В’ячеслав Бобров, Володимир Герун, Олексій Лень, Артем Пустовий, Віталій Зотов.
Матч Ісландія - Україна розпочнеться о 23.00 за київським часом.
Фото: fbu.ua.