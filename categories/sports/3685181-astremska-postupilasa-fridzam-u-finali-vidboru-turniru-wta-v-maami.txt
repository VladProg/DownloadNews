Даяна Ястремська завершила виступ у кваліфікації турніру WTA 1000 у Маямі (США) із призовим фондом $8,800,000.

У другому колі відбору українка (№136 WTA) у трьох сетах поступилася 98-й «ракетці» світу Анні-Лені Фрідзам з Німеччини - 6:1, 6:7 (0:7), 3:6, передає Укрінформ.
Суперниці провели на корті 2 години 31 хвилину.
Ястремська не змогла взяти реванш у німецької тенісистки за поразку три тижні тому у першому колі турніру WTA 250 в Остіні (США). У другому сеті за рахунку 5:4 Даяна не змогла реалізувати матчбол.
Фото: Getty Images.