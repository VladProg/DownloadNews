У Каїрі (Єгипет) завершився чемпіонат світу з кульової стрільби.

За підсумками змагань збірна України здобула 9 нагород - по 3 золотих, срібних та бронзових, посівши шосте місце у загальнокомандному заліку турніру, передає Укрінформ.
Українці виграли дві олімпійські ліцензії на Ігри-2024 в Парижі (Франція). Їх власниками стали Павло Коростильов (пістолет) та Сергій Куліш (гвинтівка).
Медалі України на ЧС-2022 з кульової стрільби:
«золото»: Павло Коростильов (25 метрів, стандартний пістолет), Сергій Куліш (50 метрів, малокаліберна гвинтівка, стрільба з трьох позицій), Юлія Коростильова, Максим Городинець (25 метрів, швидкострільна стрільба з пістолета, мікст, команда);
«срібло»: Дарія Тихова, Сергій Куліш (50 метрів, малокаліберна гвинтівка, лежачи), Максим Городинець, Павло Коростильов, Денис Кушніров (25 метрів, швидкісна стрільба, пістолет, команда), Іван Ткаленко, Данило Гриник, Олексій Вятчин (50 метрів, малокаліберна гвинтівка, стрільба з трьох позицій, команда, юніори);
«бронза»: Павло Коростильов (10 метрів, пневматичний пістолет), Віктор Банькін (50 метрів, малокаліберний пістолет), Олена Костевич, Павло Коростильов (25 метрів, стандартний малокаліберний пістолет, мікст, команда).
Наступний, передолімпійський чемпіонат світу пройде у Баку (Азербайджан) 2023 року.
Фото: Федерація стрільби України.