36-річний хокейний захисник Володимир Алексюк повернувся до складу київського «Сокола».

Володимир є вихованцем школи «Сокола». За основний склад команди Алексюк почав виступати з 18-ти років, був чемпіоном України у 2008-у та 2009 роках, передає Укрінформ.
Загалом за «Сокіл» у 2006-2010 та 2022-2023 роках Алексюк провів 252 матчі, в яких закинув 16 шайб і зробив 60 гольових передач.
Хокеїст є восьмиразовим чемпіоном України. Окрім «Сокола», Володимир вигравав «золото» з «Донбасом» (2011, 2012, 2013, 2016, 2017 роки) та «Кременчуком» (2020).
Загалом Алексюк брав участь у 14-х чемпіонатах України, в яких провів 358 матчів (32 шайби і 114 результативних передач).
У 2012-2020 роках Алексюк виступав за національну збірну України, представляв країну на чотирьох чемпіонатах світу і трьох олімпійських кваліфікаціях, брав участь у двох юнацьких і трьох молодіжних першостях планети.
Фото: fhu.com.ua.