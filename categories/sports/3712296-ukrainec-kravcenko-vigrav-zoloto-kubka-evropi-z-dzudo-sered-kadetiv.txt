Український дзюдоїст Данило Кравченко став переможцем етапу Кубка Європи серед кадетів у Б'яльсько-Б'яла, Польща у ваговій категорії до 60 кг.

Про це повідомила Федерація дзюдо України у Фейсбуці, передає Укрінформ.
Данило переміг п'ятьох суперників на груповій стадії, в півфіналі виграв у представника Литви, а у фіналі за «Шидо» здолав опонента з Угорщини.
Для Данила це дебютна нагорода на рівні Кубка Європи.
Наступний етап Кубка Європи серед кадетів відбудеться 27-28 травня у Коїмбрі (Португалія).
Фото: facebook.com