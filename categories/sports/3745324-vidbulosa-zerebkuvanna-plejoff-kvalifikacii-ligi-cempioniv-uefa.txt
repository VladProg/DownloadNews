7 серпня пройшло жеребкування плей-офф раунду кваліфікації Ліги чемпіонів-2023/2024, в якому взяли участь одразу два клуби, де виступають футболісти збірної України.

Отже, потенційним суперником польського «Ракува», кольори якого захищає Владислав Кочергін, став переможець пари «Копенгаген» (Данія) - «Спарта» (Чехія), передає Укрінформ.
Щоправда, аби зіграти у плей-офф, команді українця необхідно ще пройти у третьому кваліфікаційному раунді кіпрський «Аріс».
«Марсель» Руслана Маліновського, який не потрапив до заявки французького клубу, якщо пройде у третьому кваліфайні грецький «Панатінаїкос», то у плей-офф зустрінеться з переможцем пари «Брага» (Португалія) - «Бачка Топола» (Сербія).
Ліга чемпіонів-2023/2024. Плей-оф раунд. Результати жеребкування:
«Слован» (Словаччина)/«Маккабі» (Хайфа, Ізраїль) - «Янг Бойз» (Швейцарія)
«Антверпен» (Бельгія) - АЕК (Греція)/«Динамо» (Загреб, Хорватія)
«Ракув» (Польща)/«Аріс» (Кіпр) - «Копенгаген» (Данія)/«Спарта» (Чехія)
«Клаксвік» (Фарерські острови)/«Мольде» (Норвегія) - «Олімпія» (Словенія)/«Галатасарай» (Туреччина)
«Рейнджерс» (Шотландія)/«Серветт» (Швейцарія) - ПСВ (Нідерланди)/«Штурм» (Австрія)
«Брага» (Португалія)/«Бачка Топола» (Сербія) - «Панатінаїкос» (Греція)/«Марсель» (Франція).
Матчі відбудуться 22/23 та 29/30 серпня.
Фото: uaf.ua.