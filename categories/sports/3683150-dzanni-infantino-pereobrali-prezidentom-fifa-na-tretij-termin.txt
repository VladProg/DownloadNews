Президента Міжнародної федерації футбольних асоціацій Джанні Інфантіно, який має швейцарське та італійське громадянства, переобрали на безальтернативній основі ще на чотири роки.

Це вже третій термін Інфантіно на посаді керівника світового футболу. Нинішні вибори відбулися на 73-у Конгресі ФІФА у Кігалі (Руанда), передає Укрінформ.
52-річний Інфантіно очолив ФІФА в 2016 році, змінивши на посаді швейцарця Йозефа Блаттера, який пішов у відставку на тлі корупційного скандалу.
2019 року Інфантіно переобрали на другий термін.
Фото: skysports.com.