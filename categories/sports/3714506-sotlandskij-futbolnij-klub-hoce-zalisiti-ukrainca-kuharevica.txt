Шотландський футбольний клуб «Гіберніан» планує залишити у своєму складі орендованого у французького «Труа» українського форварда Миколу Кухаревича.

Про це повідомляє у Twitter Hibs Central, передає Укрінформ.
Про бажання зберегти Кухаревича заявив головний тренер команди Лі Джонсон.
«Гіберніан» працюватиме над різними варіантами продовження співпраці з Кухаревичем - продовження оренди або повноцінний викуп.
Нинішнього сезону Кухаревич зіграв у 15-ти матчах чемпіонату Шотландії (5 голів, 1 асист).
Останній матч українець провів 15 квітня в матчі проти «Гартса».
Фото: hibernianfc.co.uk.