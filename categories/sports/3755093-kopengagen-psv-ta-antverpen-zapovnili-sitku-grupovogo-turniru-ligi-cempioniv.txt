У Лізі чемпіонів УЄФА завершилися заключні поєдинки у відповідь вирішального етапу відбору - раунду плей-офф.

Останніми кваліфікацію Ліги чемпіонів подолали «Копенгаген» з Данії, який за сумою двох матчів переграв чемпіона Польщі «Ракув», за який грає український хавбек Владислав Кочергін (1:0, 1:1), бельгійський «Антверпен» - у протистоянні з грецьким АЕКом (1:0, 2:1) та ПСВ «Ейндховен» з Нідерландів, взявши гору над шотландським «Рейнджерсом» (2:2, 5:1), передає Укрінформ.
Як повідомляв Укрінформ, днем раніше португальська «Брага» за сумою двох матчів здолала грецький «Панатінаїкос» (2:1, 1:0), турецький «Галатасарай» переграв норвезький «Мольде» (3:2, 2:1), а швейцарський «Янг Бойз» змусив зійти з дистанції ізраїльський «Маккабі» з Хайфи - (0:0, 3:0).
Нагадаємо, донецький «Шахтар» стартуватиме у груповому раунді Ліги чемпіонів УЄФА.
Жеребкування основної сітки Ліги чемпіонів УЄФА відбудеться 31 серпня.