Жіноча збірна України з хокею вирушили до Румунії на свій головний турнір року - чемпіонат світу.

Перед ЧС-2023, що пройде 3-9 квітня у місті Брашов, відбудуться тижневі навчально-тренувальні збори в Румунії, передає Укрінформ.
Головний тренер українських хокеїсток Євген Аліпов розповів про останні новини з табору команди, оголосив склад і назвав коло претенденток на перемогу у третьому дивізіоні світового форуму.
«Тижневий збір у Брашові розпочинається 27 березня, - розповів Аліпов. - У Румунії почнемо з дворазових тренувань на день, а ближче до початку турніру знизимо навантаження. На збори вирушили 22 хокеїстки, а до заявку на турнір потраплять 18 польових гравчинь та 2 воротаря. Ставимо перед командою максимальні завдання - боротися за перше місце. Серед основних наших конкурентів за «золото» - збірна Литви, яка додала останнім часом і залучила до складу низку гравчинь високого рівня, а також команда Румунії, у складі якої є хокеїстки, здатні самостійно вирішити результат матчу».
Склад жіночої збірної України з хокею:
воротарі - Юліана Вільгань («Айс Дрім Кошице», Словаччина), Вікторія Ткаченко («Мартін», Словаччина), Анна Харківська (L&L, Латвія);
захисниці - Софія Гутор, Домініка Лопатіна, Дарина Рожок (усі – «Михайловце», Словаччина), Олександра Машкіна («Амбрі-Піотта», Швейцарія), Ірина Ратушна (L&L, Латвія), Тетяна Кириченко, Марина Криворучко (обидві – без клубу);
нападниці - Елізабет Аліпова, Елен Аліпова, Поліна Телегіна, Дар’я Цимиренко (всі - «Амбрі-Піотта», Швейцарія), Юлія Добровольська, Ганна Лесь, Вікторія Ценова (усі – без клубу), Христина Загрекова («Гаммарбю», Швеція), Варвара Ізмайлова («Інгольдштад», Німеччина), Ангеліна Майфельд («ACS Fox Hockey», Румунія), Антоніна Роганова («Аоста Гладіаторз», Італія), Аліна Солдатова («Шторм»).
Суперницями збірної України на ЧС-2023 у дивізіоні 3А (Брашов, 3-9 квітня) будуть хокеїстки Литви, Румунії, Естонії, Гонконгу та Болгарії.
Фото: fhu.com.ua.