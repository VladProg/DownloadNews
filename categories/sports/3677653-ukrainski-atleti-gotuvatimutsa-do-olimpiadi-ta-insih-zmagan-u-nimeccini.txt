Українським спортсменам дозволять тренуватися на території Німеччини під час підготовки до участі в Олімпійських іграх в Парижі 2024 року та інших міжнародних змагань.

Про це повідомило Міністерство внутрішніх справ Німеччини, передає Укрінформ.
«Жахлива російська загарбницька війна вдарила з повною силою по українському спорту. Німеччина виявляє солідарність! Особливо це стосується Олімпійських і Паралімпійських ігор у Парижі 2024 року. Ми хочемо зробити свій внесок у допомогу спортсменам з України в їхній підготовці. Ми надамо можливість тренуватися у Німеччині та готуватися до міжнародних змагань на наших олімпійських базах», – заявила міністр внутрішніх справ Німеччини Ненсі Фезер.
Ігри XXXIII літньої Олімпіади у Парижі пройдуть з 26 липня по 11 серпня, а XVII літнія Паралімпіада - з 28 серпня по 8 вересня 2024 року.
Фото: bmi.bund.de.