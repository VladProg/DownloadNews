Міжнародна федерація футболу (ФІФА) оновила рейтинг національних збірних.

Збірна України покращила свої позиції на 2 рядки і посідає 22-е місце, передає Укрінформ.
Коефіцієнт «синьо-жовтих» - 1549,33 бала - є 12-м показником серед європейських збірних.
Після публікації попереднього реєстру ФІФА збірна України провела два матчі відбору Євро-2024 - проти команд Північної Македонії (2:0) і Мальти (3:1).
Суперники команди Сергія Реброва у відбірковому турнірі чемпіонату Європи посідають наступні місця: Англія - четверте, Італія - дев'яте, Північна Македонія - 66-е, Мальта - 171-е.
Лідирує у рейтингу Аргентина, другою йде Франція, на третьому рядку розташувалася Бразилія.
Фото: uaf.ua.