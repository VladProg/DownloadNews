Плавець Микола Котенко здобув «срібло» на 200-метрівці батерфляєм і приніс другу нагороду до скарбнички збірної України на XVІI літньому Європейському юнацькому олімпійському фестивалі (ЄЮОФ).

Змагання тривають у Мариборі (Словенія), передає Укрінфрм.
16-річний спортсмен з міста Кам'янське (Дніпропетровська область) у фіналі на коронній дистанції показав другий час - 2 хвилини 01,13 секунди, поступившись лише Тужеру Берку Ертюрку з Туреччини (1.58,62).
Відзначимо, що вихованець Андрія Сидорченка другий рік поспіль зійшов на п'єдестал ЄЮОФ, додавши до «золота» Банської Бистриці-2022 «срібло» Марибора-2023.
Першу медаль у Мариборі, також срібну, раніше здобув для України 16-річний легкоатлет Ілля Саєвський, який встрановив осббистий рекорд у метанні спису - 76,11 м.
ЄЮОФ-2023 триватиме до 29 липня.
Фото: facebook.com/minmolodsport.