Він відзначився своїм 100-м голом в АПЛ.

У матчі «Тоттенгема» проти «Брайтона» Сон Хин Мін відзначився своїм 100-м голом в англійській Прем'єр-лізі, передає Укрінформ.

99 перших голів у чемпіонаті Англії футболіст збірної Південної Кореї провів у 259 матчах. У шести попередніх розіграшах Прем'єр-ліги поспіль Сон забивав не менше 11 м'ячів за сезон.
У поточному сезоні Сон, утім, не відзначався надвисокою результативністю. До матчу з «Брайтоном» в активі корейського легіонера «Шпор» було всього шість голів — востаннє він закінчував сезон в Англії без 10 м'ячів у 2016 році.
Та в матчі з «Брайтоном» саме Сон відкрив рахунок вже на 10-й хвилині.
Відтак, Сон став першим азійським футболістом, що перетнув позначку в 100 голів у АПЛ. Другий найкращий результат становить всього 20 голів та належить колишньому півзахиснику «Манчестер Юнайтед», іншому південнокорейцю Паку Чі Сону.
Як повідомляв Укрінформ, «Брайтон» поступився «Тоттенгему» - 1:2.
Фото: Getty Image