У п'ятому турі Англійської футбольної прем'єр-ліги (АПЛ) лондонський «Арсенал» здобув п'яту поспіль перемогу у сезоні-2022/23.

Цього разу на «Емірейтс Стедіум» у Лондоні «Арсенал» переграв «Астон Віллу» із Бірмінгема з рахунком 2:1, передає Укрінформ.
Український захисник «Арсенала» Олександр Зінченко не грав через травму коліна.
В інших матчах ігрового дня АПЛ поперередній клуб Зінченка «Манчестер Сіті» розгромив вдома «Нотінгем» - 6:0, «Ліверпуль» на 8-й доданій хвилині вирвав перемогу над «Ньюкаслом» - 2:1, внічию зіграли «Борнмут» - «Вулвергемптон» - 0:0, «Вест Гем» - «Тоттенгем» - 1:1.
Турнірну таблицю продовжує очолювати «Арсенал» (15 очок). Другим йде «Манчестер Сіті» (13), третім - «Тоттенгем» (11).
Фото: AFP.