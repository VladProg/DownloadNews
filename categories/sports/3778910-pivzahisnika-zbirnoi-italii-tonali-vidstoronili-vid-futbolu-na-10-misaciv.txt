Футболіста звинувачують впричетності до нелегальних ставок.

Президент Федерації футболу Італії Габріеле Гравіна повідомив, що півзахисник «Ньюкасла» та збірної Італії Сандро Тоналі дискваліфікований на 10 місяців за причетність до нелегальних ставок, передає Укрінформ.
«Між Федеральною прокуратурою та Сандро Тоналі досягнуто угоди про визнання провини, я її вже підписав. Вона передбачає 18 місяців відсторонення, 8 з яких замінені на терапевтичну діяльність, а також щонайменше 16 особистих зустрічей», - сказав Гравіна.

Тепер цю угоду повинна схвалити генеральна прокуратура Національного олімпійського комітету Італії, а згодом - УЄФА.

Тоналі робив ставки на матчі «Мілана», який залишив влітку цього року. За «Ньюкасл» він провів 12 матчів, забив 1 гол.

Таким чином, хавбек більше не зіграє в сезоні АПЛ 2023/24. Також він пропустить Євро-2024, якщо збірна Італії туди вийде.

Фото: Getty Images