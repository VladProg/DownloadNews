Жіноча збірна України з пляжного футболу візьме участь у розіграші Євроліги, що відбудеться на італійській Сардинії, у містечку Альгеро.

За інформацією офіційного сайту BSWW, підопічні Юрія Клименка з 19 до 24 вересня гратимуть у Суперфіналі Євроліги-2023 у групі С разом із командами Португалії та Нідерландів, передає Укрінформ.
Євроліга-2023. Суперфінал. Жіночий турнір. Груповий раунд.
Група А: Італія, Чехія, Швеція.
Група В: Іспанія, Англія, Польща.
Група С: Португалія, Україна, Нідерланди.
Три переможці груп і найкраща з команд, що посядуть другі місця, вийдуть до півфіналу змагань. Розклад матчів стане відомий пізніше.
Нагадаємо, що чоловіча збірна України з пляжного футболу не виступатиме в Суперфіналі Євроліги-2023 через участь у ньому команди Білорусі із національними символами.
Фото beachsoccer.com.