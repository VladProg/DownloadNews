У матчі за «бронзу» італійці обіграли Нідерланди.

Збірна Італії стала першим призером Ліги націй 2022/23 з футболу, в матчі за третє місце команда Роберто Манчіні обіграла Нідерланди — 3:2, передає Укрінформ.
Італія відкрила рахунок уже на шостій хвилині, відзначився Федеріко Дімарко. До 20-ї хвилини захисник Давіде Фраттезі подвоїв перевагу Італії.
У другому таймі суперники обмінялися голами впродовж п'яти хвилин: на 68-й один м'яч відставання для господарів відіграв Стівен Берґвейн, на 73-й — розрив відновив Федеріко К'єза. Гол Ваута Веггорста наприкінці матчу судді скасували через офсайд у форварда «Ораньє». Натомість на останній хвилині основного часу другий м'яч Нідерландів провів Жоржиньйо Вейналдум. Фінальний рахунок — 2:3.

Як повідомляв Укрінформ, лоловний трофей Ліги націй у неділю, 18 червня, розіграють збірні Іспанії та Хорватії, початок фіналу — о 21:45 за Києвом.

Фото: Getty Images