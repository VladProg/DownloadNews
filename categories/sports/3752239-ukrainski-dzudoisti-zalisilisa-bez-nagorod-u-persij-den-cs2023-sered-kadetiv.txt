У Загребі (Хорватія) стартував чемпіонат світу з дзюдо серед кадетів.

Перший змагальний день не приніс успіху збірній України, передає Укрінформ.
Данило Авраменко (вагова категорія до до 55 кг) розпочав виступ із перемоги над іспанцем Меріно Пенасом, втім у 1/16 фіналу поступився американцю Джонатану Янгу, який у чвертьфіналі поступився майбутньому чемпіону Нурлану Ісатаєву з Казахстану.
На татамі хорватської столиці упродовж наступних днів також вийдуть українці Данило Кравченко (60 кг), Данило Федорик (66 кг), Станіслав Сагір (73 кг), Михайло Сідловський (81 кг), Нікіта Юданов (90 кг), Ярослав Омельченко (понад 90 кг), а також Маргарита Мірошниченко (48 кг), Меланья Водяна, Єлизавета Ємельянова (обидві - до 52 кг), Крістіна Опанасенко (63 кг) та Анна Олійник-Корнійко (70 кг).
Світова першість за участю з 576 спортсменів з 64 команд планети триватиме до 26 серпня.
Фото: ijf.org.