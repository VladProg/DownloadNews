Понад 80 спортсменів зібрав чемпіонат фізкультурно-спортивного товариства «Динамо» України з кульової стрільби з пневматичної зброї серед юнаків і дівчат.

Змагання проходили у Львові в межах заходів Всеукраїнського олімпійського дня-2023, передає Укрінформ.
У загальнокомандному заліку перемогу святкували юні динамівці Вінниччини, друге місце виборола команда Полтавської обласної організації, а третє – представники Кіровоградщини.
У церемонії нагородження переможців та призерів взяв участь учасник трьох Олімпійських ігор, заслужений майстер спорту України з кульової стрільби Роман Бондарук.
Змагання провело Фізкультурно-спортивне товаристово «Динамо» України за активної підтримки свого обласного представництва та регіонального відділення Національного олімпійського комітету.
Фото: https://www.facebook.com/olympicua.