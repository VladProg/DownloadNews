Це перша перемога киян у новому сезоні.

«Будівельник» здобув першу перемогу у новому чемпіонаті, обігравши «Кривбас» - 80:55, передає Укрінформ.

Найрезультативнішими у переможців стали Олександр Кольченко з 19 очками та Павло Буренко, який у підсумку набрав 16 балів. Володимиру Конєву з 9 очками та 13 підбираннями не вистачило одного очка до дабл-даблу.

«Будівельник» в другій грі чемпіонату здобуває першу перемогу в сезоні, а «Кривбас» повертається з Києва з трьома поразками.

Як повідомляв Укрінформ, у другому турі, який заплановано з 17 по 22 жовтня, «Кривбас» зіграє у баблі в столичному ПС Венето, а «Будівельник» відправиться до Львова.

Фото: fbu.ua