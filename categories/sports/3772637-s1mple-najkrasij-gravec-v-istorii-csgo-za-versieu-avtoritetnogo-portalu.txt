В українця найбільше звань MVP.

Портал HLTV назвав снайпера NAVI Олександра «s1mple» Костилєва найкращим гравцем в історії CS:GO, передає Укрінформ.
«s1mple вигравав великі турніри та, хоч і частково в онлайні, турніри серії Intel Grand Slam. У нього найбільше звань MVP, найбільше перших місць у нашому рейтингу топ-20 найкращих гравців року, а також найвищий загальний рейтинг на великих чемпіонатах.
Навіть ZywOo не може зрівнятися з його карколомними вершинами (якщо не за рейтингом), які s1mple утримує на вищому рівні довше, ніж будь-який інший гравець. Він — ідеальне поєднання відданості та таланту. Його 23 476 годин гри в CS:GO, що складають в середньому майже шість годин на день з моменту виходу гри, допомогли витягти найкраще з і без того приголомшливого багажу знань.
Майже безперечно, s1mple є найвеличнішим гравцем в історії Counter-Strike: Global Offensive», – повідомив портал.

Критеріями визначення найкращого гравця стали індивідуальний рівень гри на піку, час перебування гравця серед кращих та місця, які він займав у топ-20 серед найкращих гравців року, командні та індивідуальні досягнення на турнірах.
Фото: Getty Images