Українці зіграють проти чинного чемпіона турніру.

У швейцарському Ньоні відбулося жеребкування Елітного раунду футзальної Ліги чемпіонів УЄФА, передає Укрінформ.
Київський «ХІТ» отримав у суперники чинного чемпіона турніру («Пальма Футзал», Іспанія), віце-чемпіона Хорватії («Олміссум»), з яким вже зустрічався в Основному раунді, та чемпіона Польщі («Любава»). Командою-господарем міні-турніру в цій групі буде іспанський клуб.
До наступного етапу турніру (Фінал 4-х) пройдуть лише переможці кожного квартету. Матчі відбудуться з 24 по 29 листопада.


Як повідомляв Укрінформ, «ХІТ» достроково вийшов до Еліт-раунду ЛЧ.

Фото: fchit.kiev.ua