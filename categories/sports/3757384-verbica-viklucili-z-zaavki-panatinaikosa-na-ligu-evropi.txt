Замість нього заявили Еріка Палмера-Брауна.

Головний тренер грецького «Панатінаїкоса» Іван Йовановіч вирішив виключити ексгравця київського «Динамо» Беньяміна Вербича з заявки клубу на Лігу Європи, повідомляє Sportday.gr, передає Укрінформ.

Замість словенського вінгера спеціаліст вирішив додати до заявки новачка клубу – центрального захисника Еріка Палмера-Брауна, якого придбали у французького «Труа».
29-річний гравець в цьому сезоні провів на полі 213 хвилин, забивши 1 гол. До «Панатінаїкоса» він приєднався на правах вільного агента влітку 2022 року, розірвавши контракт з «Динамо» Київ.
Фото: Getty Images