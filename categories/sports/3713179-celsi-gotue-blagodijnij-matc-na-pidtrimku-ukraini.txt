Лондонський «Челсі» запланував проведення благодійного футбольного матчу на підтримку України.

Як повідомляє британське видання The Sun, очікується, що капітанами команд, які вийдуть на поле в цій грі, стануть екснападаючий «синіх» і колишній головний тренер збірної України Андрій Шевченко, а також захисник лондонського «Арсенала» Олександр Зінченко, передає Укрінформ.
Також у матчі візьмуть участь легендарні англійські футболісти Девід Бекхем і Ріо Фердінанд, ексфутболістка, а нині телеведуча Алекс Скотт і співак Найл Горан.
Благодійний поєдинок запланований на 5 серпня і відбудеться в Лондоні на стадіоні «Стемфорд Брідж».
Організатором матчу виступить Game4Ukraine, а всі зібрані кошти будуть перераховані на рахунок платформи UNITED24.
Фото: Getty Images.