У серпні Ярослава стала переможницею Мультиспортивного чемпіонату Європи.

Українка Ярослава Магучіх увійшла до списку претендентів на звання найкращої легкоатлетки Європи у 2022 році за версією European Athletics, передає Укрінформ.
Конкуренцію Магучіх у боротьбі за титул складуть ще 9 спортсменок.
Проголосувати за нашу спортсменку можна на сторінках у соцмережах European Athletics. Голосування триватиме до 30 вересня.
Переможницю номінації назвуть 22 жовтня на церемонії Golden Tracks, яка відбудеться у столиці Естонії – Таллінні.
Як повідомляв Укрінформ, цього сезону українська легкоатлетка стала чемпіонкою світу зі стрибків у висотку в приміщенні, чемпіонкою Європи, здобула «срібло» світової першості та 4 рази перемагала на етапах Діамантової ліги.
Фото: Getty Images