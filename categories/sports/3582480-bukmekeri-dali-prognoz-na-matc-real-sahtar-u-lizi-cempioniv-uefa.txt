У Лізі чемпіонів УЄФА 5 жовтня відбудуться поєдинки третього туру сезону-2022/23.

Футболісти донецького «Шахтаря» після стартової перемоги над німецьким «Лейпцигом» (4:1) та нічиєю з шотландським «Селтіком» (1:1) зустрінуться в Іспанії з мадридським «Реалом», повідомляє Укрінформ.
У майбутній грі букмекери Parimatch віддають перевагу суперникам української команди.
Успіх «Шахтаря» оцінюється коефіцієнтом 16,50, нічия - 8,00, перемога «Реала» - 1,17.
Матч «Реал» - «Шахтар» пройде в середу, 5 жовтня, на стадіоні «Сантьяго Бернабеу» у Мадриді, початок о 22.00 за київським часом.
В іншому поєдинку квартету F «Лейпциг» зійдеться із «Селтіком».
Турнірна таблиця: «Реал» - 6 очок, «Шахтар» - 4, «Селтік» - 1, «Лейпциг» - 0.
Нагадаємо, фінал Ліги чемпіонів УЄФА-2022/23 пройде 10 червня на стадіоні «Ататюрк» у Стамбулі (Туреччина).