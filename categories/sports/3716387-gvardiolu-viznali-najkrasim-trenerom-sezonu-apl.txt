Головний тренер клубу «Манчестер Сіті» іспанець Хосеп Гвардіола став найкращим тренером сезону англійської футбольної Прем'єр-ліги (АПЛ).

У сезоні-2022/23 команда Гвардіоли виграла чемпіонський титул, передає Укрінформ.
Для Гвардіоли це вже четвертий приз тренера сезону у чемпіонаті Англії. Попередні він отримав у сезонах-2017/2018, 2018/2019 та 2020/3021.
За цим показником він випередив Арсена Венгера та Жозе Моурінью, у яких по три титули. Більше лише у Алекса Фергюсона - 11.
Як повідомлялося, найкращим футболістом та найкращим молодим гравцем сезону АПЛ став норвезький форвард «Манчесте Сіті» Ерлінг Голанд.
Фото: premierleague.com.