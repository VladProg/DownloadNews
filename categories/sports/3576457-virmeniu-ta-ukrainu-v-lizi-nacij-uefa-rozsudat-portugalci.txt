Союз європейських футбольних асоціацій (УЄФА) призначив суддівські бригади на матчі передостаннього, 5-го туру групового етапу Ліги націй.

На поєдинку між національними збірними Вірменії та України працюватимуть рефері із Португалії, передає Укрінформ.
Арбітраж очолить Жоау Піньєру. Четвертий суддя - Андре Нарсішу.
Гра Вірменія - Україна відбудеться у суботу, 24 вересня, на Республіканському стадіоні в Єревані. Початок о 16.00 за київським часом.
Турнірна таблиця групи 1 Ліги В: Україна - 7 очок (після 3-х ігор), Шотландія - 6 (3), Ірландія - 4 (4), Вірменія - 3 (4).
Заключний матч турніру «синьо-жовті» проведуть 27 вересня проти збірної Шотландії, яку прийматимуть у Кракові (Польща).
Фото: ojogo.pt.