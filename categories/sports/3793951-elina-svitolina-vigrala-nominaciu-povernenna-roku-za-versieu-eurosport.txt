Українська тенісистка Еліна Світоліна стала переможницею в номінації «Повернення року» за версією каналу Eurosport.

Світоліна повернулася на корт після народження доньки Скай у жовтні минулого року, не граючи в теніс протягом 13 місяців (з березня 2022 року), передає Укрінформ.
У травні українка дійшла до півфіналу турніру WTA 125 у Сен-Мало і виграла титул WTA 250 у Страсбургу. У червні Еліна зіграла у чвертьфіналі «Ролан Гаррос», а через місяць дійшла до півфіналу на Вімблдоні.
На початку свого повернення Еліна Світоліна посідала 508-е місце у світовому рейтингу, а завершила сезон-2023 на 25-й позиції.
Додамо, що Еліна Світоліна претендує на нагороду «Повернення року» і за версією WTA Awards.
Фото: btu.org.ua.