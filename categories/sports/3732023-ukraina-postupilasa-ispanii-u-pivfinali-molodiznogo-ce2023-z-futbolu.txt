Молодіжна збірна України не змогла пробитися у фінал чемпіонату Європи-2023 (футболісти до 21-го року).

Підопічні Руслана Ротаня в 1/2 фіналу програли одноліткам з Іспанії - 1:5, передає Укрінформ.
Хавбек донецького «Шахтаря» Артем Бондаренко на 13-й хвилині відкрив рахунок на арені «Стяуа» у Бухаресті (Румунія) - після результанивної передачі форварда лондонського «Челсі» Михайла Мудрика.
Проте ще до перерви у складі піренейців відзначилися нападник португальської «Браги» Абель Руїс (17-та хвилина) та півзахисник «Атлетіка» з Більбао Оіан Сансет (24).
У другому таймі остаточний результат у матчі встановили півзахисник мадридського «Реала» Антоніо Бланко (54), якого нині орендує «Алавес», хавбек «Осасуни» Аймар Орос (68) та півзахисник «Манчестер Сіті» Серхіо Гомес (78).
У фіналі Євро-2023, який відбудеться 8 липня в Батумі (Грузія), іспанці зустрінуться з командою Англії, яка у свою чергу обіграла «молодіжку» Ізраїлю (3:0).
Нагадаємо, збірна України з футболу (U21) завдяки виходу до півфіналу молодіжного чемпіонату Європи-2023 кваліфікувалася на Олімпійські ігри-2024 у Парижі (Франція).
Фото: ua-football.com.