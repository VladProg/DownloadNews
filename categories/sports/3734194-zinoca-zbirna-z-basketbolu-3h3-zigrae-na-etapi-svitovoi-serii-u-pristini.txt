Жіноча збірна України 3х3 нинішнього тижня проведе наступний етап Світової серії.

13-14 липня команда під керівництвом Юрія Процюка виступить у Приштині (Косово), передає Укрінформ.
За команду виступлять Кристина Філевич, Анжеліка Ляшко, Оксана Моллова та Вероніка Любінець.
Зазначимо, що другий раз поспіль на етапі жіночої Світової серії пройде кваліфікація, куди знову потрапила Україна. Наша збірна для виходу в основний раунд має виграти групу з Туреччиною та Латвією.
У разі виходу до основного раунду українки зіграють у групі С разом зі збірною Литви та німецькою комерційною командою «Дюссельдорф». Всі матчі пройдуть 13 липня. До чвертьфіналу пройдуть дві кращі команди з групи.
Матчі плей-офф заплановано провести у п’ятницю, 14 липня.
Нагадаємо, на першому для себе етапі жіночої Світової серії в Астарі збірна України 3х3 посіла третє місце, а ось минулого тижні у Фрібургу команда не зуміла пройти кваліфікацію. Очки, набрані на етапах Світової серії, впливають на олімпійський рейтинг країн.
Фото: fbu.ua.