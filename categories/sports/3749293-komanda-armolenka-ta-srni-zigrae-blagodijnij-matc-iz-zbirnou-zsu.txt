Збірна зірок українського футболу та команда ЗСУ проведуть благодійний поєдинок заради збору коштів на купівлю дронів-камікадзе для Головного управління розвідки.

Як інформує Іsport.ua, у суботу, 19 серпня, у Києві на стадіоні «Локомотив» пройде благодійний матч «Заради перемоги», метою якого є збір коштів на купівлю дронів-камікадзе для Головного управління розвідки України (ГРУ), передає Укрінформ.
У цій зустрічі зійдуться команди зірок українського футболу та представників Збройних Сил України.
У команді зірок гратимуть такі відомі українські футболісти, як Артем Федецький, Олександр Алієв, Євген Хачеріді, Євген Селезньов та інші.
Наставником команди зірок футболу буде Віктор Леоненко, а наставником збірної ЗСУ - заслужний тренер країни Віталій Кварцяний.
Фото: Getty Images.