Футболісти «Дніпра-1» виграли десятий поєдинок у чемпіонаті України серед команд Прем'єр-ліги (УПЛ).

«Дніпро-1» в 12-му турі завдав поразки ковалівському «Колосу» 3:1, передає Укрінформ.
Успіх «Дніпру-1» приніс хет-трик Артема Довбика, який відзначився на 5-й (з пенальті), 33-й та 77-й хвилинах. У складі господарів стадіону «Колос» у Ковалівці м'яч забив Вадим Мілько, реалізувавши 11-метровий удар на 31-й хвилині.
Сьогодні також грають рівненський «Верес» та донецький «Шахтар».
У четвер, 10 листопада, зустрінуться закарпатський «Минай» та одеський «Чорноморець» (13.00), львівський «Рух» та «Львів» (13.00), київське «Динамо» та «Олександрія» (15.00).
Результати попередніх матчів туру:
«Інгулець» (Петрове) - «Зоря» (Луганськ) - 1:0
«Металіст» (Харків) - «Металіст 1925» (Харків) - 0:0
«Кривбас» (Кривий Ріг) - «Ворскла» (Полтава) - 1:0.
У турнірній таблиці УПЛ лідирує «Дніпро-1» - 31 очко (після 11-ти ігор). Другим йде «Шахтар» - 23 (9), далі - «Зоря» - 22 (11) та «Олександрія» - 20 (9).
Фото: СК «Дніпро-1».