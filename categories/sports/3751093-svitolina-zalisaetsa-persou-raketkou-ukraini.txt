21 серпня опубліковано новий рейтинг Жіночої тенісної асоціації (WTA).

Першою «ракеткою» України залишається Еліна Світоліна. Вона, як і раніше, посідає 26-й рядок світового табеля про рапнги, передає Укрінформ.
Ангеліна Калініна зберегла за собою 28-е місце.
Світоліна та Калініна потраплять до числа сіяних на Відкритому чемпіонаті США, що стартує 28 серпня.
Марта Костюк опустилася на 37-й рядок (-5 сходинок), Леся Цуренко - на 45-й (-3).
Катерина Байндль піднялася на 83-ю позицію (+2), а Даяна Ястремська - на 111-ту (+1).
Дар’я Снігур нинішнього тижня - 125-та у світі, Катарина Завацька – 188-а, Юлія Стародубцева - 201-а, Катерина Володько – 271-а (+1).
Анастасія Соболєва уперше в кар’єрі піднялася на 370-те місце (+38), а Олександра Олійникова йде 464-ю (+38).
Першою «ракеткою» світу продовжує залишатися Іга Швьонтек з Польщі.
Фото: btu.org.ua.