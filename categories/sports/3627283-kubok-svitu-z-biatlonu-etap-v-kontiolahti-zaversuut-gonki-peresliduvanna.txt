Перший етап Кубка світу-2022/23 з біатлону в Контіолахті (Фінляндія) у неділю, 4 грудня, завершать гонки переслідування.

У чоловічому персьюті на 12,5 км о 13.15 Україну представлятимуть Артем Прима, який стартуватиме 30-м (відставання від лідера 1 хвилина 47 секунд), 36. Богдан Цимбал (+2.00), 40. Тарас Лесюк (+2.03), 59. Антон Дудченко (+2.31), передає Укрінформ.
Жіноча гонка переслідування на 10 км о 15.15 пройде за участю українок Анни Кривонос, яка піде на дистанцію 54-ю (+1.54), та Дар'ї Блашко - 60-та (+2.07).
Другий етап Кубка світу пройде 8-11 грудня у Гохфільцені (Австрія).
Фото: biathlonworld.com.