Футзалісти національної збірної України упевнено продовжили відбір на чемпіонат світу.

У місті Русдал «синьо-жовті» завдали нищівної поразки команді Бельгії - 10:2, передає Укрінформ.
Суперниками українців у групі В елітного раунду кваліфікації будуть також команди Польщі та Сербії, яка сьогодні на виїзді обіграла поляків - 2:1.
Наступний матч збірна України проведе 20 вересня із футзалістами Польщі.
Нагадаємо, у березні українці посіли перше місце у групі 11 основного раунду відбору ЧС-2024 і пробилися до еліт-раунду кваліфікації.

Фінальний турнір чемпіонату світу з футзалу проходитиме в Узбекистані з 14 вересня до 6 жовтня 2024 року.
Фото: UEFA Futsal.