За новими правилами до складу команди з 8 спортсменів дозволено включати максимум двох чоловіків.

Міжнародний Олімпійський Комітет дозволив чоловікам брати участь у групових змаганнях в артистичному плаванні на Олімпійських іграх-2024 в Парижі, повідомляє FINA, передає Укрінформ.

«Ця подія знаменує віху в історії плавання. Еволюція нашого виду спорту у напрямку інклюзивності йде швидкими темпами, і це рішення МОК та World Aquatics допоможе нам стати прикладом для всього олімпійського руху.
Ми готові голосніше, ніж будь-коли, поділитися з усім світом олімпійським девізом: «Швидше, вище, сильніше – разом. Водні види спорту є універсальними, і чоловіки зарекомендували себе як відмінні артистичні плавці. Включення чоловіків – велика заслуга всіх, хто багато років працював над тим, щоб це сталося», – сказав президент Міжнародної федерації плавання Хусейн Аль-Мусаллам.


Присутність чоловіків у команді не вважатиметься обов’язковою.

Вперше в історії чоловіки-синхроністи зможуть виступити на Олімпіаді в Парижі.

Як повідомляв Укрінформ, раніше чоловіки могли змагатися лише у мікст-дуетах, але ця дисципліна не входила до олімпійської програми.

Фото: Getty Image