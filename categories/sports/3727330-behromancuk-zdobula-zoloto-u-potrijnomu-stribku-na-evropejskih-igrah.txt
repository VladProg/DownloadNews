Марина Бех-Романчук принесла Україні четверту медаль Європейських ігор-2023 з легкої атлетики.

У потрійному стрибку в другому дивізіоні вона показала результат 14.58 метра, передає Укрінформ.
Ніхто зі спортсменок першого та третього дивізіонів не змогли превершити результат українки.
Тугба Данішмаз з Туреччини виграла змагання у першому дивізіоні з показником 14.16 метра і здобула «срібло».
Бех-Романчук здобула дебютну перемогу в особистих змаганнях Європейських ігор після «бронзи» стрибків у довжину 2019 року.
Змагання триватимуть до 2 липня.
Фото: Getty Images