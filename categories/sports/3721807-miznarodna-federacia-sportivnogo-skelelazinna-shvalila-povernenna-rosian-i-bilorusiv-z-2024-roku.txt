Представники Росії і Білорусі виступатимуть під нейтральним прапором.

Виконавча рада Міжнародної федерації спортивного скелелазіння (IFSC) схвалила початок процесу повернення росіян і білорусів під нейтральним прапором з 2024 року, передає Укрінформ.
Спортсмени з російськими або білоруськими паспортами повинні будуть отримати ліцензії, які підтверджують нейтральність, як попередню умову для реєстрації на змаганнях під егідою IFSC з 2024 року.
«Комісія спортсменів IFSC і національні федерації були поінформовані про це рішення під час телефонної конференції минулого тижня.
Інші положення, які були прийняті у березні 2022 року, залишаються в силі, зокрема:
- Жоден спортсмен не зможе представляти Росію чи Білорусь;
- Прапори, гімни, кольори чи будь-які інші символи цих країн не будуть демонструватися на будь-якому спортивному заході чи зустрічі, включно з усім місцем проведення;
- Жоден представник російського чи білоруського уряду чи чиновник не можуть бути запрошені або акредитовані на будь-який міжнародний спортивний захід чи зустріч;
- Жодна міжнародна спортивна подія не буде організована або підтримана міжнародними федераціями чи НОК у Росії чи Білорусі;
- Офіційні особи з російськими або білоруськими паспортами, включаючи маршрутників і суддів, залишаться відсторонені.
Що стосується медичного контролю, IFSC вважає, що має достатньо часу для впровадження підходу, заснованого на оцінці ризику, до відновлення антидопінгової боротьби. Подальші відомості та правила, а також чіткий графік повернення будуть опубліковані згодом. Це включає деталі щодо відбору та реєстрації спортсменів, а також правила, що стосуються спортсменів молодіжної категорії», - сказано в повідомленні.
Фото: Getty Images