Жіноча збірна України з гандболу двічі перемогла команду Люксембургу і вийшла до вирішального етапу кваліфікації на чемпіонат світу.

Як повідомляє офіційний сайт Федерації гандболу України (ФГУ), після впевненої перемоги у першому поєдинку (36:13) «синьо-жовті» обіграли гандболісток Люксембургу й в матчі у відповідь - 30:11, передає Укрінформ.
На другому етапі кваліфікації будуть утворені 10 пар протистоянь, переможці яких вийдуть на чемпіонат світу.
Світова першість пройде у грудні 2023 року у Данії, Норвегії та Швеції.
Фото: handball.net.ua.