Уряд Чеської Республіки підтримав пропозицію міністерства освіти заборонити участь російських та білоруських спортсменів в індивідуальних та командних змаганнях на території Чехії.

Про це повідомляє Radio Prague International, передає Укрінформ.
Така сама заборона поширюється і на участь спортсменів, які представляють Чехію, у змаганнях на території Росії.
Пропозиція була висунута спортивними спілками і підтримана керівництвом Національного агентства зі спорту Чехії у відповідь на вторгнення Росії в Україну. З весни 2022 року російські та білоруські спортсмени не можуть брати участь у більшості міжнародних змагань.
Раніше Олімпійський комітет Чехії вніс пропозицію, згідно з якою російські та білоруські спортсмени можуть бути допущені до участі Літніх Ігор у Парижі виключно під нейтральним прапором і лише після того, як підпишуть заяву, яка засуджує будь-яку агресію проти держави-члена ООН з боку іншої держави. Таким чином, російські та білоруські спортсмени практично засудили б вторгнення Росії в Україну.