Контракт з гравцем укладено на 3 роки.

«Динамо» оголосило про повноцінний трансфер Богдана Лєднєва у «Дніпро-1», передає Укрінформ.

Контракт з гравцем укладено терміном на 3 роки. В складі дніпрян він виступатиме під номером 17.
Лєднєв перебував у системі київського клубу з 2016 року. Загалом хавбек провів у футболці «Динамо» в усіх турнірах 32 матчі та забив 2 м’ячі, також у семи матчах Юнацької Ліги УЄФА-2016/2017 забив 6 м’ячів.

В складі молодіжної і юнацьких збірних України провів 30 матчів і забив 4 голи.

Як повідомляв Укрінформ, завтра, 10 серпня, «Дніпро-1» проведе матч кваліфікації Ліги Європи, суперником дніпрян стане «Славія» Прага, старт поєдинку о 20:00 за Києвом.

Фото: fcdynamo.com , dnipro1.com