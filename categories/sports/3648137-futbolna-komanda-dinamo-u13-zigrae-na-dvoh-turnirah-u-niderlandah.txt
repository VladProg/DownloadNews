Команда дитячо-юнацької футбольної школи «Динамо» ім. Валерія Лобановського вікової категорії U13 (гравці 2010-го року народження) вирушили до Нідерландів, щоб взяти участь у двох престижних турнірах.


Спочатку підопічні Сергія Бондаря та Олександра Стужука виступлять у змаганнях DOVO/HatchTech WinterCup у місті Венендаал, які пройдуть 7 січня, передає Укрінформ.
Участь у турнірі візьмуть 16 команд з п’яти країн – Нідерландів, Бельгії, України, Німеччини та Англії. Вони поділені на 4 групи по чотири колективи у кожній.
Динамівці потрапили до групи А разом із бельгійським «Гентом», нідерландскими «Девентером» та «Ейндховеном». За регламентом змагань найкраща команда з кожної групи вийде до півфіналу, а переможці цієї стадії позмагаються за головний трофей у фінальному поєдинку.
Другий турнір пройде у місті Делфзейл 14-15-го січня. Серед учасників - дитячі команди топ-клубів Європи - амстердамського «Аякса», АЗ (Алкмаар), ПСВ (Ейндховен), мюнхенської «Баварії», дортмундської «Борусії», бельгійських «Брюгге» та «Генка», англійського «Тоттенгема» тощо.
Фото: fcdynamo.com.