Чоловіча національна збірна України рейсом з Риги прибула до Мілана, де пройдуть матчі групового раунду фінальної частини Євробаскета-2022.

1 вересня 12 українських баскетболістів проведуть перше тренування на паркеті арени «Медіоланум Форум», яка прийматиме поєдинки чемпіонату Європи, передає Укрінформ.
Окрім тренування, гравці та тренери збірної України візьмуть участь у фотосессії, а головний тренер Айнарс Багатскіс та капітан Денис Лукашов - у пресконференції присвяченій старту на Євробаскеті.
Перший матч на чемпіонаті наша команда зіграє 2 вересня проти збірної Великої Британії. Початок гри - о 15.15 за київським часом.
Фото: fbu.ua.