Українска тенісистка Марта Костюк продовжує виступи на Вімблдонському турнірі-2023.


У матчі другого раунду киянка (№36 WTA) зустрічалася з Паулою Бадосою (35) з Іспанії. За рахунку 6:2, 1:0 суперниця відмовилася від подальшої боротьби, передає Укрінформ.
Костюк вчетверте зустрілася з Бадосою і записала до свого активу першу перемогу. Нинішнього сезону тенісистки зустрічалися на ґрунтовому турнірі WTA 1000 у Римі. У сьогоднішньому матчі іспанка зверталася до лікаря через проблеми зі спиною.
Марта вперше за три виступи на Вімблдоні зіграє у третьому колі. У попередніх двох сезонах вона програвала у другому раунді.
Наступна суперниця українки визначиться у матчі Вікторія Голубич (Швейцарія, 139) - Медісон Кіз (США, 18).
Фото: Getty Images.