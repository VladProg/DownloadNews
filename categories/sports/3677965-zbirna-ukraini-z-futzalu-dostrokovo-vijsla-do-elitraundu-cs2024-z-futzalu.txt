Підопічні Олександра Косенка гарантували собі перше місце у групі 11 основної сітки відбору ЧС-2024 та достроковий вихід до елітного раунду кваліфікації.

Як повідомляє пресслужба Української асоціації футболу (УАФ), це трапилося завдяки нічиїй в матчі Косово - Нідерланди (3:3), передає Укрінформ.
Заключний поєдинок основного раунду кваліфікаційного етапу «синьо-жовті» проведуть на виїзді проти збірної Нідерландів 8 березня. Матч відбудеться в місті Алмере й розпочнеться о 21.00 за київським часом.
Турнірне становище: Україна - 9 очок (після 3-х ігор), Нідерланди - 4 (3), Косово - 1 (4).
Жеребкування елітного раунду відбудеться 5 липня, матчі пройдуть до 20 грудня.
20 команд буде розбито на п'ять груп по чотири збірні, які проведуть одна з одною по матчу вдома та на виїзді. Переможці груп вийдуть у фінальну стадію. Чотири найкращі володарі других місць зіграють у стикових матчах (8-17 квітня 2024 року).
Фото: uaf.ua.