У Катарі триває фінальний турнір XXII чемпіонату світу з футболу.

Програму третього туру групової стадії Мундіалю у вівторок, 29 листопада, продовжать представники квартетів А та В, повідомляє Укрінформ.
О 17.00 за київським часом на арені «Халіфа» у Досі зійдуться збірні Еквадору та Сенегалу, а «Ель-Байт» в Ель-Хаурі очікує протистояння Нідерландів та Катару.
О 21.00 на стадіоні «Ахмед бін Алі» в Ер-Райяні зустрінуться команди Вельсу та Англії, а у паралельному матчі на арені «Ель-Тумама» у Досі зіграють Іран та США.
Турнірна таблиця групи А: Нідерланди - 4 очки, Еквадор - 4, Сенегал - 3, Катар - 0.
Турнірна таблиця групи В: Англія - 4 очки, Іран - 3, США - 2, Вельс - 1.
ЧС-2022 завершиться 18 грудня.
Фото: edition.cnn.com.