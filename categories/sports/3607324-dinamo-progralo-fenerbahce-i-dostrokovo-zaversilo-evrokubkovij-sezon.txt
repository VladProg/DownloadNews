Футболісти київського «Динамо» провели поєдинок заключного, шостого туру групового етапу Ліги Європи УЄФА.

«Біло-сині» на стадіоні імені Юзефа Пілсудського у Кракові (Польща) з рахунком 0:2 поступилися турецькому «Фенербахче», передає Укрінформ.
М'ячі у ворота Георгія Бущана ще до перерви забили Арда Гюлер (23-тя хвилина) та Вілліан Аран (45+2).
«Динамо» догравало матч у меншості - за друге попередження на 68-й хвилині червону картку отримав Ілля Забарний.
В іншому матчі квартету В французький «Ренн» обмінявся голами з кіпрським АЕКом - 1:1.
Підсумкова турнірна таблиця: «Фенербахче» - 14 очок, «Ренн» - 12, АЕК - 5, «Динамо» - 1.
«Динамо» достроково припинило виступ у єврокубках сезону-2022/23.
«Фенербахче» та «Ренн» вийшли до плей-офф Ліги Європи. АЕК продовжить виступ у стикових матчах Ліги конференцій УЄФА.
Фото: fenerbahce.org.