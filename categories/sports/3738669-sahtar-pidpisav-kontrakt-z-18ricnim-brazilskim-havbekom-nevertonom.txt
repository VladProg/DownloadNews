18-річний вихованець академії бразильського футбольного клубу «Сан-Паулу» Невертон офіційно перейшов до складу донецького «Шахтаря».

Як повідомляє у п'ятницю пресслужба української команди, контракт із бразильцем розрахований на п'ять років - до 30 червня 2028-го., передає Укрінформ.
Невертон у сезоні-2022 дебютував у складі «Сан-Паулу» U20, де за півтора року провів 24 матчі в молодіжному чемпіонаті Бразилії та Кубку штату Сан-Паулу, в яких відзначився п'ятьма голами та п'ятьма асистами.
До цього, у 2021 році, хавбек виступав за «Сан-Паулу» U17 (28 матчів і 18 голів).
Фото: shakhtar.com.