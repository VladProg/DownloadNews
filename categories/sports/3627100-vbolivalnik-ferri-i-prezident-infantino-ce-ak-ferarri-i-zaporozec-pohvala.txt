На катарському чемпіонаті світу завершився груповий етап змагань.

Футбольний коментатор Віталій Похвала розповів про недоліки катарського Мундіалю і оцінив рішення італійця Феррі вибігти на поле із закликом допомогти Україні в ефірі щотижневої інформаційно-аналітичної програми «Насправді» від Укрінформ.

«Порівнювати Феррі і Інфантіно - це теж саме, що порівнювати «Феррарі» і «Запорожець». В даному випадку «Запорожець» - це Інфантіно. Вбік Інфантіно стільки критиків, скільки не було навіть у Блаттера. Тема алкоголю, ЛГБТ, корупції, голосування викликає багато питань. Своєю поведінкою Інфантіно довів не лише вболівальників, а і деякі футбольні збірні. Феррі вчинив, як гідна людина. Не побоявся і заявив на весь світ про те, що важливо», - пояснив футбольний коментатор.
Похвала наголосив також на тому, що футбол на катарському Мундіалі нудний.
«На чемпіонаті світу є два головних розчарування: багато нульових нічиїх і нудний футбол, який демонструє багато команд. Зараз головне розчарування Мундіалю - це збірна Данії. Півфіналісти Євро посіли останнє місце в не найсильнішій групі», - сказав Похвала.
За його словами катарський Мундіаль показав, що футбол збірних погіршився порявняно з клубними змаганнями.
«Коли нас, комантаторів просили проанонсувати Мундіаль, то я сказав, що чемпіонат світу - це фестиваль еволюції футболу за 4 роки. Що ми бачимо зараз? Перший яскраво виражений випадок, коли гра збірних подобається набагато менше, аніж клубний футбол. Від цього змагання стають нуднішими. Так, у нас в країні війна і нам не до веселощів, однак суцільні заборони в недемократичній країні роблять цей Мундіаль похмурим», - розповів футбольний коментатор.
Мундіаль в Катарі триватиме до 18-го грудня.
Про найважливіші події у політиці, економіці, культурі, медицині, спорті дивіться в ефірі щотижневої інформаційно-аналітичної програми «Насправді» від Укрінформ.
Фото: Getty Images