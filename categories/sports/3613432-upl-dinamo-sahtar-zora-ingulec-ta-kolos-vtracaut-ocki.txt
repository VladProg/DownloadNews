Результати матчів 13-го туру УПЛ.

«Динамо» зіграло внічию з «Колосом» (0:0) у 13-му турі Української Прем’єр-ліги, передає Укрінформ.
Рахунок у матчі залишився не відкритим.
На 68-ій хвилині гри кияни залишились в меншості. Попов отримав другу жовту картку та покинув футбольне поле.
Цією перевагою не зміг скористатись клуб із Ковалівки – 0:0.
Ця нічия залишає «Динамо» на п’ятому місці в УПЛ, у них 20-ть очок, «Колос» йде сьомим, маючи в своєму активі 16-ть пунктів.
В паралельному матчі «Металіст 1925» святкував перемогу над «Інгульцем» - 2:1.
Козак відкрив рахунок у грі, Русин зрівняв наприкінці першого тайму, а в другому таймі Безуглий вивів свою команду вперед.
«Металіст 1925» перемагає та підіймається на 10-те місце в таблиці, у них 14 очок, «Інгулець» - п’ятнадцятий, у них лише 7 очок.
Центральним матчем 13-го туру стало протистояння «Шахтаря» та «Зорі».
Визначити сильнішого клуби не змогли – 2:2.
За «Шахтар» забивали Бондаренко та Бондар, за «Зорю» відзначились Кирюханцев і Булеца.
«Шахтар» продовжує йти на другій позиції в УПЛ, щоправда у них лише 11 зіграних матчів. «Зоря» має на чотири пункти менше – 23 очки та займає третє місце.


Як повідомляв Укрінформ, сьогодні вже відбулось два протистояння: «Ворскла» зіграла внічию з «Дніпром-1», «Олександрія» перемогла «Верес».
Фото: upl.ua