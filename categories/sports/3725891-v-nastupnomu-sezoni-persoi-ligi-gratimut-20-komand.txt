В наступному сезоні в першій лізі гратимуть 20 клубів.

Про це повідомила Sport Arena, передає Укрінформ.
Планується, що команди будуть розділені на дві групи по 10 команд.
У другий за силою дивізіон України повертаються «Поділля», «Лівий Берег», «Вікторія» та «Агробізнес». Скоріше за все, залишиться у Першій лізі ФСК «Маріуполь», який поступився «Хусту» у плей-оф.
«Львова» у списку учасників немає. Раніше повідомлялось, що клуб припинить існування.
Список учасників
Перша ліга
Група А: Агробізнес (Волочиськ), Буковина (Чернівці), Епіцентр (Кам’янець-Подільський), Карпати (Львів), Металіст (Харків), Нива (Тернопіль), Нива (Бузова), Поділля (Хмельницький), Прикарпаття (Івано-Франківськ), Хуст.
Група Б: Вікторія (Суми), Гірник-Спорт (Горішні Плавні), Діназ (Вишгород), Інгулець (Петрове), Кремінь (Кременчук), ФСК Маріуполь (Маріуполь), Металург (Запоріжжя), Полтава, Лівий Берег (Київ), Чернігів.
Друга ліга: Васт (Миколаїв), Дружба (Мирівка), ПФК Звягель, Кремінь-2 (Кременчук), Кудрівка, Локомотив (Київ), Металург-2 (Запоріжжя), Нива (Вінниця), Реал Фарма (Одеса), Скала 1911 (Стрий), Тростянець, Чайка (Петропавлівська Борщагівка), ЮКСА (Тарасівка).
Матчі першого етапу пройдуть у два кола за круговою системою. За результатами першого етапу команди, які посіли з першого по п’яте місця груп А та Б, формують «Чемпіонську» групу за вихід в УПЛ з урахуванням показників (очків, голів) першого етапу в іграх між собою (команд першого-п’ятого місць). У новій групі визначаються позиції з першої по десяту у змаганнях Першої ліги.
За результатами першого етапу команди, які посіли шосте-десяте місця груп А та Б формують групу "На вибуття" за право залишитися в дивізіоні з урахуванням показників (очків, голів) першого етапу в іграх між собою (командами з шостого по десяте місця).
На другому етапі команди групи А проводять матчі лише з командами групи Б у два кола за круговою системою – по одному матчу на своєму полі та полі суперника. Господарі перших матчів визначаться окремим жеребкуванням.
Два перші місця гарантують підвищення безпосередньо в УПЛ. Команди, які посіли 3-4 місця, змагатимуться з 13-14 командами УПЛ.
Фото: facebook.com/fcab.com.ua