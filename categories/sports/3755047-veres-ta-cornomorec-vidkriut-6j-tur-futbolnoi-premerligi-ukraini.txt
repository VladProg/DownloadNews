Поєдинком у Рівному в п'ятницю, 1 вересня, розпочинається 6-й тур чемпіонату України з футболу серед команд Прем'єр-ліги (УПЛ).

О 17.00 «Верес» на рівненському стадіоні «Авангард» прийматиме одеський «Чорноморець», передає Укрінформ.
У другий ігровий день, 2 вересня, закарпатський «Минай» зійдеться з донецьким «Шахтарем» (13.00), житомирське «Полісся» протистоятиме київській «Оболоні» (15.00) а полтавська «Ворскла» зіграє з «Олександрією» (17.00).
У неділю, 3 вересня, «Дніпро-1» зустрінеться з черкаським «ЛНЗ» (13.00), ковалівський «Колос» - з криворізьким «Кривбасом» (17.00), львівський «Рух» - з харківським «Маталістом 1925» (19.00).
Матч «Зоря» (Луганськ) - «Динамо» (Київ) перенесено через участь «біло-синіх» у єврокубках.
У турнірній таблиці УПЛ лідирує «Шахтар», який набрав 11 очок у 5-ти іграх. 10 очок в активі «Руха» (після 4-х матчів), по 9 - у «Полісся» (5) та «Чорноморця» (5).