Українська тенісистка Марта Костюк успішно подолала перше коло парної сітки турніру у Монреалі (Канада) із призовим фондом $2,788,468.

Марта разом з китайською партнеркою Чжан Шуай обіграла дует Тереза Михаликова/Сюй Іфань (Словаччина/Китай) - 6:3, 6:4, передає Укрінформ.
Суперниці провели на корті 1 годину 17 хвилин.
Наступними суперницями українсбко-китайського тандему стануть другі сіяні Сторм Гантер (Австралія) та Елізе Мертенс (Бельгія).
Костюк та Чжан Шуай проводять другий спільний турнір: минулого року тенісистки дійшли до третього кола на US Open.
Як повідомляв Укрінформ, у першому колі одиночного розряду змагань у Монреалі Марта Костюк зіграє проти китаянки Чжен Ціньвень.
Фото: Getty Images.