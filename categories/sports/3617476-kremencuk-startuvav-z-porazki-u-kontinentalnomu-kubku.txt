Українська команда програла польській «Унії».

Хокейний клуб «Кременчук» розпочав виступи на груповому етапі Континентального кубка, передає Укрінформ.

У турнірі мав брати участь чемпіон України «Сокіл», але кияни відмовилися, тож Україну представляє «Кременчук».


У першому матчі групи команда Савицького поступилася польській «Унії» з рахунком 2:4.
Завтра «Кременчук» зіграє з господарями льоду, словацькою «Нітрою».
Для того, щоб пробитися до «Фіналу Чотирьох» єврокубка, віцечемпіон України має фінішувати на одному з двох перших місць у групі.

Як повідомляв Укрінформ, «Кременчук» очолює турнірну таблицю Українського чемпіонату.
Фото: fhu.com.ua