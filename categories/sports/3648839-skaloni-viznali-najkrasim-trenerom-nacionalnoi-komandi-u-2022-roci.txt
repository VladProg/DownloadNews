Дідьє Дешам посів друге місце, Валід Реграгі – третє.

Головного тренера збірної Аргентини Ліонеля Скалоні визнано найкращим тренером національних команд 2022 року за версією IFFHS, передає Укрінформ.

Аргентинець у підсумку набрав 240 очок. Друге місце посів наставник збірної Франції Дідьє Дешам (45 очок), третім став головний тренер збірної Марокко Валід Реграгі (30 очок).

Цього року Скалоні привів Аргентину до перемоги на чемпіонаті світу в Катарі.
Також збірна під його керівництвом виграла Фіналіссіму, розгромивши Італію (3:0).
Як повідомляв Укрінформ, Скалоні продовжив контракт зі збірною Аргентини до чемпіонату світу-2026, який відбудеться в США, Мексиці та Канаді.
Фото: Getty Image, iffhs.com