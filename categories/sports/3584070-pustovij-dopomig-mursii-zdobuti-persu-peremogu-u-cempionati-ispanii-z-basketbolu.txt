Центровий збірної України з баскетболу Артем Пустовий провів яскравий матч за «Мурсію» в чемпіонаті Іспанії проти «Сарагоси».

Як повідомляє Федерація баскетболу України (ФБУ), Пустовий вийшов в стартовій п’ятірці і за 17 хвили на паркеті набрав 8 очок, зібрав 11 підбирань, зробив 1 перехоплення, поставив 1 блок-шот при 4 втратах та 5 фолах, передає Укрінформ.
Українець допоміг «Мурсії» здобути першу перемогу в сезоні в другому матчі в чемпіонаті, обігравши «Сарагосу» на виїзді з рахунком 81:64 (29:17, 12:14, 18:14, 22:19).
Наступний поєдинок «Мурсія» проведе вдома 9 жовтня проти «Гранади».
Фото: ФБУ.