У Тирані (Албанія) триває молодіжний чемпіонат світу зі спортивної боротьби (U23).

Срібну нагороду збірній України з греко-римської боротьби приніс Ірфан Мірзоєв, передає Укрінформ.
Борець із Кременчука на шляху до фіналу виграв сутички в угорця Крістофера Клані (15:7), поляка Пьотра Столарчика (9:1), азербайджанця Руслана Нуруляєва (3:1) та швейцарця Мікаеля Портманна (9:2).
У фіналі вагової категорії до 72 кг Мірзоєв поступився «нейтральному» Дмітрію Адамову (3:9).
Молодіжний чемпіонат світу завершиться 29 жовтня.
Фото: uww.org.