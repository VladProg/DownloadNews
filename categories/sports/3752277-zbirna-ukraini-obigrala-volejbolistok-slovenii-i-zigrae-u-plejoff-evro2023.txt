У Бельгії, Німеччині, Італії та Естонії за участю 24-х команд триває жіночий чемпіонат Європи з волейболу.

Збірна України здобула третю поспіль перемогу, обігравши команду Словенії - 3:1 (19:25, 25:23, 26:24, 25:17), і достроково пробилася до 1/8 фіналу, передає Укрінформ.
Заключний поєдинок групової стадії Євро-2023 «синьо-жовті» зіграють проти Польщі 24 серпня.
Матчі 1/8 фіналу, куди потраплять по чотири команди шести груп, пройдуть 27 та 28 серпня.
Чвертьфінали заплановані на 29 та 30 серпня.
Півфінали відбудуться 1 вересня, а матч за бронзові медалі та фінал - 3 вересня.
Зазначимо, титул чинних чемпіонок Європи захищає збірна Італії.
Нагадаємо, чоловічий чемпіонат Європи (також за участю збірної України) пройде з 28 серпня по 16 вересня в Болгарії, Італії, Північній Македонії та Ізраїлі. «Синьо-жовті» розпочнуть континельтальну першість у групі В разом з командами Болгарії, Фінляндії, Словенії, Хорватії та Іспанії.
Фото: CEV.