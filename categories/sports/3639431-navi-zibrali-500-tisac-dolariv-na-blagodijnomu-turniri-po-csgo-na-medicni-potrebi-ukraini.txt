У турнірі взяли участь найкращі гравці з дисципліни, зокрема українець «S1mple».

Сьогодні, 22 грудня, відбувся благодійний турнір з CS:GO «BORN TO BE BRAVE», організований українським кіберспортивним клубом Natus Vincere, повідомляє прес-служба організації в Твіттері, передає Укрінформ.
У турнірі зіграли найкращі кіберспортсмени з CS:GO, зокрема «ZywOo», «dev1ce», «gla1ve», «xyp9x», «S1mple».
Після його завершення оголосили, що загалом було зібрано 400 тисяч доларів.
Власник NAVI Максим Кріппа додав до цієї суми ще 100 тисяч. Загалом вийшло 500 тисяч доларів.
Усі кошти будуть передані фонду UNITED24 на медичні потреби України.
Як повідомлялося, NAVI став амбасадором UNITED24.
Фото: NAVI