На рахунку національної збірної 6 медалей на ЧС.


Українці Олена Костевич і Павло Коростильов стали бронзовими призерами чемпіонату світу з кульової стрільби, що проходить в Каїрі, Єгипет, повідомляє Укрінформ.
Костевич та Коростильов представили Україну в стрільбі з малокаліберного пістолета на 25 метрів. Вони претендували на вихід до золотого фіналу, однак в останніх 5 пострілах зазнали помилок.
У змаганні за «бронзу» українці перемогли збірну Польщі - 16:4.
Як повідомляв Укрінформ, раніше Коростильов здобув «золото» на ЧС у стрільбі зі стандартного пістолета на 25 метрів та «бронзу» в стрільбі з пневматичного пістолета з 10 метрів.
Для України це вже шоста нагорода на цьогорічному чемпіонаті світу. Національна збірна здобула 1 «золото», 2 «срібла» та 3 «бронзи».
Фото: Суспільне