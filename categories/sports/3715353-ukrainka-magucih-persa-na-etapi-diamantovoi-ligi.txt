Українка Ярослава Магучіх стала першою на етапі Діамантової ліги, а Ірина Геращенко - другою.

Українська стрибунка в висоту Ярослава Магучіх здобула перемогу на другому етапі Діамантової ліги в Рабаті, Марокко, передає Укрінформ.
Магучіх пропускала перші спроби на 1,81 та 1,87 м.
Ярослава з другої спроби стрибнула на 1,95 м і цього вистачило для перемоги. Після цього вона вирішила продовжувати спроби на 2,01 м та встановила новий рекорд сезону у світі.
Також Ярослава встановила рекорд зустрічі (попередній результат - 1,97 м).
Українка Ірина Геращенко завоювала «срібло» з результатом 1,91 м. Для Ірини це було перше змагання в новому сезоні.
Юлія Левченко стрибнула на 1,81 м. Вона стала 6-ю.
Як повідомлялося, українці не виступали на першому етапі «Діамантової ліги», який відбувся у катарській Досі.
Фото: Getty Images