Підготували для Вас плейлист українських пісень підтримки, сили й любові.

THE HARDKISS «Як ти?»
«Як ти?» — нове «я люблю тебе». Так починається мій кожен ранок, день і вечір з батьками, командою, друзями. Як і в кожного українця. У цих двох словах наша любов, турбота, переживання, страх. Найважливіше, щоб відповіли на дзвінок та повідомлення, лише тоді видихаєш. Місяць я не наважувалася сісти писати, мене охоплювала ненависть і лють. А потім я вирішила, що не зможу інакше пережити ці емоції, потрібно викричати цей біль. Я відчуваю, що будуть ще написані пісні про вдячність і захоплення нашою нацією в боротьбі з російськими окупантами. Пісні про кохання, про надію… А поки що — «Як ти?», - Юлія Саніна, фронтвумен The HARDKISS.


Сергій Бабкін & Sound Kalpa (feat. Sidor) - «Далі ми самі»
«Не цією піснею я хотів розпочинати свій творчий 2022. Але довелося розпочати рік з неї. Ніколи не думав, що такий твір може з’явитися у моєму доробку. Як і всі ми, українці, не так уявляв свою весну. Але творчість і мистецтво ніколи не зупиняються, як би боляче не було, як би не було складно. Воно є, воно існує незалежно від обставин. Воно резонує, плаче та кричить. Все відчуває та все чує.
Ця пісня назавжди для мене залишиться особливою. Нагадуватиме мені про сьогоднішні дні, про те, що нам усім довелося пережити, що назавжди змінило наше життя. Це замикання в системі неможливо було уявити, неможливо було побачити у найстрашніших снах!
Дуже сподіваюся, що така пісня в мене буде одна, і я не встигну написати чогось подібного. Бо незабаром усе закінчиться — буде наша перемога і настане мир. Наша країна почне розквітати! Не наново, а вийде на новий рівень, на нову висоту свого польоту. Набуде неймовірної сили духу, згуртованості, любові. Кожне життя матиме сенс!" - Сергій Бабкін.


Океан Ельзи « Місто Марії»
Цю пісню гурт «Океан Ельзи» присвятив захисникам Маріуполя.
«Буде довіку стояти праведне Місто Марії, Доки над нашим Азовом сонце встає!», - співає Святослав Вакарчук у пісні.


Pianoбой - «Вітчизна»
Оркестрова, україномовна версія пісні «Родина» з альбому «Не прекращай Мечтать», яка народилась, коли у лютому 2017 року Дмитро Шуров отримав листа від Катерини Галенко з міста Лисичанськ (Луганська область), у якому був її переклад пісні на українську мову. Пісня набула не тільки нового звучання, але і нового змісту - це погляд на все, що відбувається в Україні очами людини, якої хочуть позбавити її Вітчизни.


Один в каное «У мене немає дому»
«Справа в тому, что у мене немає дому...». Для багатьох українців, які втратили свої будинки і змушені були тікати, пісня стала дуже близькою
.

Tapolsky feat Arestovich «Вiдбiй Тривоги»
Легенда українського драм-енд-бейсу Dj Tapolsky, справжнє ім'я якого Анатолій Топольський, випустив свіжий трек із назвою «Вiдбiй Тривоги». Трек містить заспокійливі фрази радника голови Офісу президента України Олексія Арестовича.


ONUKA «Misto»


СКАЙ «Не Відступати і Не Здаватись»
«Україна встоїть і переможе рашистів - окупантів! Бо за нами правда! Ми на своїй землі і нам чужого не треба! Не Відступати і Не Здаватись!Нам більше нічого боятись!», - підписана ця пісня у YouTube.


Макс Барських «Буде весна»
Цю пісню, присвячену подіям останніх двох місяців, ще називають військовою колисковою.
Ось, що каже сам Макс:
«Ми клітини одного організму, тому кожна втрата б'є прямо в серце, кожна перемога дозволяє перевести подих.

Я вірю, ми непереможні, і дякую кожному солдатові - ви безстрашні воїни, ви наша Надія.
Ми дуже талановита нація і кожен українець має свою секретну зброю, моя - це музика…»


KALUSH feat. Skofka - «Додому»