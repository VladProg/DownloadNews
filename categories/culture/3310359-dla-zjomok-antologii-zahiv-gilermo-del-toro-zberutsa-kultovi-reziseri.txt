Майбутній серіал-антологія жахів Гільєрмо дель Торо «Кабінет рідкостей» виробництва Netflix збере багатьох відомих режисерів та акторів і обіцяє бути «по-справжньому страшним».

Як передає Укрінформ, про це повідомляє The Hollywood Reporter.
Так, у рамках цього проєкту Netflix об’єднають режисера Дженніфер Кент та головну зірку «Бабадука» Ессі Девіс через сім років після того, як цей австралійський фільм жахів став міжнародним хітом.
Також над «Кабінетом рідкостей» працюватимуть постановник «Сутінок» Катрін Гардвік, режисери Ана Лілі Амірпур, Панос Косматос та інші знаменитості.
Гільєрмо дель Торо виступить співпродюсером серіалу.