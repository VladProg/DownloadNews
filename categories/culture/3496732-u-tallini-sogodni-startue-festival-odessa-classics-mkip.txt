У Талліні (Естонія) сьогодні стартує VІІІ Міжнародний музичний фестиваль Odessa Classics.

Як передає Укрінформ, про це Міністерство культури та інформаційної політики України повідомляє у Телеграмі.
Офіційне відкриття Odessa Classics Tallinn відбудеться 31 травня о 19:00 (20:00 за Києвом) в Естонському концертному залі в Таллінні за участю артиста-резидента фестивалю Даніеля Хоупа, Олексія Ботвінова та Естонського національного симфонічного оркестру під керівництвом Оларі Елтса.

Квитки на всі концерти доступні на сайті фестивалю. Там же можна знайти програму Odessa Classics Tallinn українською, англійською та естонською мовами.
Як повідомляв Укрінформ, 21 травня Національна опера України поновила покази вистав на великій сцені – першою з початку війни глядачам представили оперу Джоаккіно Россіні «Севільський цирульник».