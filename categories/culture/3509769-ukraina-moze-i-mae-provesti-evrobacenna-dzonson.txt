Пісенний конкурс Євробачення наступного року має відбутися в Україні, хоча організатори пропонують перенести його до Сполученого Королівства через війну в Україні.

Як передає Укрінформ із посиланням на Reuters, про це заявив глава уряду Великої Британії Борис Джонсон.
«Звичайно, я хотів би, щоб Євробачення провели в нашій країні, але перемогли вони, і вони заслуговують провести конкурс, я вважаю, що вони можуть і мають його провести», - сказав Джонсон.
Британський прем’єр висловив сподівання, що за рік, коли прийде час наступного конкурсу, «все буде гаразд, і українці таки його проведуть».
«Я вірю, що Київ чи будь-яке інше безпечне українське місто буде чудовим місцем, щоб провести конкурс», - сказав Джонсон.
Як відомо, європейський мовний союз (EBU) ухвалив рішення, що пісенний конкурс Євробачення-2023 відбудеться не в Україні через поточну ситуацію.
Україна перемагала на Євробаченні тричі – в 2004, 2016 та 2022 роках, а прийняла конкурс поки що двічі – в 2005 та 2017 роках, відповідно. В обох випадках подія відбувалась у Києві.
Фото: АА