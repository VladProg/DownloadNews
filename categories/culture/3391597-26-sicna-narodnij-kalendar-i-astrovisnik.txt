Зірки радять подбати про своє здоров’я

Православна церква вшановує пам’ять святих мучеників Єрмила та Стратоніка Сингідонських, які жили на початку IV століття. Святий Єрмил був дияконом міста Сингідон (зараз Белград, столиця Сербії). Його схопили язичники і за непохитність у вірі Христовій утопили в річці Дунай. Стратонік же був тюремним охоронцем і другом Єрмила, а ще таємним християнином. Коли це з’ясувалось, його теж стратили.
У народі дата ця має назву Єрмилів день, Ярема на печі. Вважалося, що через холоди цей день слід проводити вдома. Люди так і казали: «Ярема на печі - хворобу подолай і більше не хворій».

Народні прикмети. Ліс тріщить - мороз протримається ще довго.

Кіт вгору животом лягає і потягується - до тепла.

Якщо слабка тяга в печі - до тепла, сильна - до морозу.

Іменинники: Андрій, Марія, Петро, Яків, Максим.

23-24 місячний день. Місяць у знаку Скорпіон. Нейтральний день. Час мудрості та роздумів. Доречно підбити підсумки та проаналізувати події, що вже сталися. Успішними будуть різноманітні обговорення та наради. Втім, краще не починати нічого нового, а продовжувати вже розпочаті справи. День хороший для фізичних вправ, лікування та профілактики здоров'я.

За даними Центральної геофізичної обсерваторії України, найхолоднішим цей день у Києві був у 1891 році: -22,4°С, а найтеплішим у 1975-му: 6,7°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть. Освітленість становить 41 відсоток.