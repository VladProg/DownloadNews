Зірки радять присвятити час рідним та близьким

Православна церква відзначає свято Зачаття святою Анною Пресвятої Богородиці. Анна була дружиною Іоакима. Разом подружжя прожило багато років і не було у них дітей, тож обидва з цього приводу дуже горювали. Вони ревно молилися, аби бог зглянувся над ними. І вже у досить зрілому віці Анна зачала і народила Марію, яка згодом стала матір’ю Ісуса Христа.

Народні прикмети. Яка погода до полудня, така зима до кінця грудня.

Коли іній вкриває дерева, то це передвісник хорошого врожаю.

Коли йде дощ - уся весна буде дощовою.

Іменинники: Анатолій, Олександр, Ганна, Василь, Володимир, Степан.

18-19 місячний день. Місяць у знаку Лев. День самоаналізу. Цього дня бажано подивитися на себе зі сторони та оцінити взяті на себе зобов’язання. Знайдіть час для рідних та близьких, якщо вони потребують допомоги, постарайтеся бути максимально уважними до них.

За даними Центральної геофізичної обсерваторії України, найхолоднішим цей день у Києві був у 1967 році: -20,2°С, а найтеплішим у 1989-му: 10,0°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 91 відсоток.