У Гетеборзькому книжковому ярмарку в Швеції, що відбудеться 22-25 вересня, українські видавці можуть взяти участь безкоштовно.

Як передає Укрінформ, про це повідомили у МКІП.
“22-25 вересня у Швеції відбудеться Гетеборзький книжковий ярмарок. Українські видавці можуть взяти участь у ньому безкоштовно”, - йдеться у повідомленні.
Зазначається, що цього року організатором українського стенда на ярмарку виступає Посольство України у Швеції, котре також готове допомогти із транспортуванням книжок, з якими учасники братимуть участь у заході.
Українських видавців запрошують на книжковий ярмарок у Гетеборзі - участь безкоштовна
За інформацією МКІП, розмір українського стенда 16 метрів, тож організатори проводитимуть відбір учасників. Перевагу надаватимуть видавцям, які представляють дитячу літературу, українську художню літературу та детективи.
Всіх охочих узяти участь просять заповнити форму, яку можна знайти за посиланням.
Як повідомлялося, книжковий ярмарок у Гетеборзі - щорічна подія, що проводиться в місті Гетеборг, Швеція, з 1985 року.