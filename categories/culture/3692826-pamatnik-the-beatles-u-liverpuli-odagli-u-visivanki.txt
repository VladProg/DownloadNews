У британському Ліверпулі напередодні Євробачення-2023 пам'ятник гурту The Beatles одягли в українські вишиванки.

Про це повідомляє BBC, передає Укрінформ.
Як зазначається, скульптури Пола Маккартні, Джона Леннона, Джорджа Гаррісона і Рінго Старра одягли в українське національне вбрання для фільму, який знімає британський суспільний мовник. Його покажуть наступного місяця.
Цьогоріч Ліверпуль приймає Євробачення від імені України.
Сьогодні розпочинається 40-денний зворотний відлік до початку заходу, і нині тривають роботи з підготовки M&S Bank Arena для проведення конкурсу.
Як повідомляв Укрінформ, пісенний конкурс «Євробачення-2023» пройде у Ліверпулі у Великій Британії.
Україна, яка перемогла на конкурсі 2022 року, не змогла задовольнити безпекові вимоги щодо проведення конкурсу з огляду на повномасштабне вторгнення рф.
Півфінали конкурсу відбудуться 9 та 11 травня, а фінал – 13 травня. Україну на конкурсі представлятиме гурт TVORCHI з піснею Heart of Steel.
Фото: BBC