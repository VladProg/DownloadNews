Сьогоднішній день варто присвятити творчості

Православна церква вшановує пам'ять святих мучеників Романа і Платона. Обидва проповідували віру Христову в IV столітті. Платон народився у місті Анкірі в Галатії (сучасна Анкара у Туреччині). Ще юнаком він залишив рідну домівку і ходив по містах, натхненно проповідуючи Слово Боже язичникам.
А Роман був дияконом у місті Кесарії (знаходилось на середземноморському узбережжі сучасного Ізраїля). Він підняв вірян проти нечестивого язичницького єпарха Асклипіяда і не дозволив йому зруйнувати християнський храм.

Народні прикмети. Якщо погода впродовж дня швидко змінюється, то зима теж буде дуже мінливою.

Вітер дме сильний – й усю зиму хуртовин буде багато.

Кола навколо місяця - незабаром буде мороз.

Іменинники: Роман, Микола, Платон.

26-27 місячний день. Місяць у знаку Терези. День творчого споглядання. Дуже корисно відсторонитися від суєти та повсякденних проблем - існує велика ймовірність знайти довгоочікуваний вихід зі складної ситуації. Варто зайнятися будь-якою творчою діяльністю або відвідати філармонію, театр, художню виставку.

За даними Центральної геофізичної обсерваторії України, найхолоднішим цей день у Києві був у 1915 році: -17,7°С, а найтеплішим у 1898-му: 13,0°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть. Освітленість становить 12 відсотків.