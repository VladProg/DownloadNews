В Іспанії відбулась онлайн-прем'єра українського мультфільму “Мавка. Лісова пісня”.

Як передає Укрінформ, про це повідомляє пресслужба Державного агентства з питань кіно.
"Тепер мультфільм можна подивитися на Amazon Prime на території цієї країни", - йдеться у повідомленні.
Анімаційний фільм створено за підтримки Державного агентства України з питань кіно, Агентства США з міжнародного розвитку (USAID).
Кінотеатральну дистрибуцію в Україні здійснюють FILM.UA Distribution та Kinomania Film Distribution.
Як повідомлялося, український мультфільм “Мавка. Лісова пісня” з 24 серпня стане доступним для перегляду в онлайн-кінотеатрі SWEET.TV.