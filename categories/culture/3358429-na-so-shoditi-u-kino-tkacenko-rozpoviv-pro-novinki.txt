Міністр культури та інформаційної політики Олександр Ткаченко оприлюднив низку кінотеатральних новинок, які б сам хотів переглянути.

Як передає Укрінформ, про це Ткаченко написав у Телеграмі.
"Давно не ділився кінотеатральними новинками, які й сам хотів би відвідати. Під кінець року маємо і мультфільми для перегляду з дітками, й круті екшени для фанатів Marvel, і кілька довгоочікуваних фільмів від вже культових режисерів сучасності", - написав Ткаченко.
Так, Ткаченко зазначив, що хотів би подивитися українсько-грузинську копродукційну стрічку, що знята за оповіданням Євгена Мітька «Тепер я турок, не козак» і показує історію звичайних людей з околиць Маріуполя у часи Другої світової - "Чому я живий". Також українську стрічку, яка має близько 20 нагород на кінофестивалях. Історія про дівчину, що пов’язала своє життя з бійцівським рингом - "Із зав‘язаними очима".
Зокрема, міністр планує подивитися новий мультфільм від Disney - "Енканто: Світ магії". Також Ткаченко хоче переглянути стрічки "Французький вісник", "Дім Ґуччі", "Вічних" та "Веном 2".
Як повідомлялося, короткометражний фільм Олександра Стеколенка «Поміж тіней» отримав головний приз професійного журі 6-го Кінофестивалю Ukraina Festiwal Filmowy у Варшаві.
Фото: МКІП