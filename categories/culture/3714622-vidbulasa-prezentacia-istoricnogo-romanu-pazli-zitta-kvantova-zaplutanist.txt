Волонтер Анна Павліченко презентувала свій історичний роман «Пазли життя. Квантова заплутаність», над якою працювала протягом дев'яти років.

Презентація книги відбулася в Укрінформі.
"Ця історія торкається багатьох маленьких історій. Власне, кожна історія - це такий маленький пазлик. І сьогодні в цьому залі є дуже багато героїв цієї книги. Я сподіваюсь, коли вони її читатимуть, то впізнають себе... На жаль, є герої, які не можуть сьогодні бути в цьому залі. Є хтось, хто залишився на війні. А є ще герої цієї книги, які залишаються у полоні", - сказала Павліченко.

Книга розповідає реальну історію жінки-медика, яка в дитинстві була викрадена в Росію з дитячого табору з метою психологічного тиску на її батька-розвідника, який відмовився співпрацювати з Москвою. Другий головний герой роману - розвідник, що потрапляє в полон "ДНР".

"Два головні герої цієї книги - як два об'єкти, які, незважаючи на велику відстань, навіть на ті моменти, коли вони не були знайомі, вони все одно ніби однією ниточкою були сплутані. І навіть творили однакові дії у своєму житті, і доля їм підкидала однакові випробування", - розповіла автор.
Частина коштів від продажу книги (10%) буде переказана на підтримку проєктів, які допомагають дітям війни.
Фото: Володимира Тарасова