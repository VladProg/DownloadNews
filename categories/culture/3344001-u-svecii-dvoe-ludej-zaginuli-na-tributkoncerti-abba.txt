У шведському місті Уппсала за лічені хвилини до початку триб’ют-концерту гурту ABBA у концертному залі двоє чоловіків загинули, а літня жінка зазнала травм.

Про це повідомляє CNN із посиланням на заяву поліції, передає Укрінформ.
Зазначається, що інцидент стався у вівторок увечері. За інформацією поліції, за пів години до початку концерту чоловік, якому за 80, впав з сьомого поверху концертного залу на чоловіка і жінку віком близько 60 років, які сиділи у фоє.
Обидва чоловіки померли від травм, а жінку доправили до лікарні. Її травми не становлять загрози життю.
Поліція з’ясовує, що стало причиною інциденту.
Фото: Anders Wiklund/TT/picture alliance