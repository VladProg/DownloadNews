В Ужгороді відкрили фотовиставку військового кореспондента з Донеччини (місто Маріуполь) Сергія Ваганова.

Про це повідомили на сайті Закарпатської ОВА, передає Укрінформ.
На експозиції під назвою «Літопис російсько-української війни» автор представив майже 40 робіт за останні чотири роки.
Як зазначається, світлини Сергія Ваганова – це сюжетні розповіді про героїчну стійкість українських військових у боротьбі проти рашистів.

За словами голови Закарпатської ОВА Віктора Микити, мистецтво у часи війни віддзеркалює нелегкі реалії на лінії фронту.

«Головне – залишатися вірними своїй країні, національним інтересам і розуміти те, що перемога за нами, це тільки питання часу», – підкреслив Микита.

Сам фотокореспондент Сергій Ваганов зауважив, що кожен герой його світлин – це рідні і близькі люди, це наші захисники.
Виставка запрацювала в Закарпатському академічному обласному українському музично-драматичному театрі імені братів Шерегіїв. Експозиція діятиме протягом двох тижнів у різних локаціях.