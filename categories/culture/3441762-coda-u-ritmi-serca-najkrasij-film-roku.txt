Американська академія кінематографічних мистецтв і наук визнала найкращим фільмом 2021 року «CODA: У ритмі серця», який отримав золоту статуетку в головній категорії 94-ої церемонії однієї з найпрестижніших кінопремій світу “Оскар”.

Про це з церемонії нагородження у Лос-Анджелесі повідомляє кореспондент Укрінформу.
“CODA: У ритмі серця” - американський фільм, поставлений режисеркою Сіан Хедер. Він розповідає про дівчину з маленького містечка в Массачусетсі, яка хоче стати співачкою, але не може залишити свою родину, усі члени якої - глухі. Багато глухих персонажів у фільмі грають глухі актори.

Загалом на цьогорічному “Оскарі” фільм “CODA: У ритмі серця” здобув перемогу в усіх трьох категоріях, у яких висувався: найкращий адаптований сценарій, найкраща чоловіча роль другого плану і найкращий фільм.
Всього ж у номінації цьогоріч змагалися десять кінокартин. Крім оголошеного переможця, за «Оскара» боролися “Алея жаху”, “Белфаст”, “Вестсайдська історія”, “Дюна”, “Король Річард”, “Локрична піца”, “Не дивіться вгору”, “Сядь за кермо моєї машини” та “У руках пса”.
Творчий колектив фільму забрав одразу три “Оскари” - на додачу до найкращого фільму, ще й за “Найкращий адаптований сценарій” та “Найкращу чоловічу роль другого плану”.
Звання найкращого актора заслужено завоював Вілл Смітт, який виконав головну роль у фільмі “Король Річард”.
Водночас “Оскар” за жіночу роль другого плану забрала Аріана ДеБос за “Вестсайдську історію”.
Найкращим анімаційним повнометражним фільмом було визнано “Енканто”, а найкращою короткометражною анімацією - “Склоочисника”.
Технічні нагороди за “Найкращий звук” та “Найкращий монтаж” очікувано дісталися “Дюні”. Стрічка здобула перемогу й у категорії “Найкраща музика до фільму”, а от найкраща пісня, на переконання журі, - це “Не час помирати” з однойменного фільму про Джеймса Бонда.
Прикметно, що цьогорічний рекордсмен за кількістю номінацій “У руках пса”, який висувався на здобуття премії у 12 категоріях, отримав лише одну статуетку (“Найкраща режисерська робота”).
Загальний список всіх номінацій та переможців:

Найкращий фільм - “CODA: У ритмі серця” (Філіп Русселе, Фабріс Джанфермі, Патрік Вахсбергер);
Найкраща режисерська робота - Джейн Кемпіон (“У руках пса”);
Найкраща чоловіча роль - Вілл Сміт (“Король Річард”);
Найкраща жіноча роль - Джессіка Честейн (“Очі Таммі Фей”);
Найкраща чоловіча роль другого плану - Трой Коцур (“CODA: У ритмі серця”);
Найкраща жіноча роль другого плану - Аріана ДеБос (“Вестсайдська історія”);
Найкращий оригінальний сценарій - Кеннет Брана (“Белфаст”);
Найкращий адаптований сценарій - Сіан Хедер за фільмом «Сім'я Бельє» Вікторії Бедос, Тома Бідеґена, Станісласа Карре де Мальберга, Еріка Лартігуа (“CODA: У ритмі серця”);
Найкращий анімаційний повнометражний фільм - “Енканто”;
Найкращий анімаційний короткометражний фільм - “Склоочисник”;
Найкращий міжнародний художній фільм - “Сядь за кермо моєї машини”;
Найкращий документальний повнометражний фільм - “Аттика”;
Найкращий документальний короткометражний фільм - “Королева баскетболу”;
Найкращий ігровий короткометражний фільм - “Довге прощання”;
Найкраща музика до фільму - Ганс Циммер (“Дюна”);
Найкраща пісня до фільму: Біллі Айліш, Фіннеас О’Коннелл “No Time to Die”;
Найкращий звук - Мак Рут, Марк Мангіні, Тео Грін, Даг Хемфілл, Рон Бартлетт (“Дюна”);
Найкраща робота художника-постановника - Патріс Верметт, Жужанна Сіпош (“Дюна”);
Найкраща операторська робота - Ґреґ Фрейзер (“Дюна”);
Найкращий грим та зачіски - Лінда Даудс, Стефані Інгрем, Джастін Релі (“Очі Таммі Фей”).
Найкращий дизайн костюмів - Дженні Біван (“Круелла”).
Найкращий монтаж - Джо Вокер (“Дюна”).
Найкращі візуальні ефекти - Пол Ламберт, Трістан Майлз, Браян Коннор, Герд Нефзер (“Дюна”).

Як повідомлялося, у Лос-Анджелесі у ніч проти понеділка пройшла 94-а церемонія оголошення переможців кінопремії "Оскар" – однієї з найпрестижніших нагород у світовій кіноіндустрії, яка вручається Американською академією кінематографічних мистецтв і наук.