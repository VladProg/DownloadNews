Фільм українського режисера Антоніо Лукіча «Люксембург, Люксембург» можна подивитись онлайн.

Як передає Укрінформ, про це повідомляє Державне агентство з питань кіно.
Переглянути фільм тепер можна на стрімінгових платформах Takflix, MEGOGO, Kyivstar TV.
«Люксембург, Люксембург» — другий повнометражний фільм режисера Лукіча. Головні ролі у стрічці зіграли учасники реп-гурту «Курган і Agregat» — брати Раміл та Аміл Насірови.
Фільм розповідає історію про братів-близнюків, які дізнаються, що їхній давно зниклий батько захворів у Люксембурзі. Вони вирушають у подорож, аби побачити його востаннє.
Стрічку створено за підтримки Державного агентства України з питань кіно.
У травні 2022 року фільм став одним з п'яти учасників програми підтримки міжнародної промоції українських фільмів «proMOTION», започаткованої Українським інститутом. Міжнародна промопідтримка в рамках програми здійснюється за допомоги Göteborg Film Fund.
Як повідомляв Укрінформ, стрічку «Люксембург, Люксембург» показали на 57-му кінофестивалі у Карлових Варах.
Кадр з фільму