Північно-західний апеляційний господарський суд остаточно підтвердив рішення про звільнення громадою УПЦ МП Здвиженської церкви в Кам’янці-Подільському.

Про це повідомляє пресслужба Міністерства культури та інформаційної політики, передає Укрінформ.
"Сьогодні, 20 листопада 2023 року, Північно-західний апеляційний господарський суд залишив без задоволення апеляційну скаргу Релігійної організації «Хрестовоздвиженська Українська Православна Церква», залишивши без змін рішення суду першої інстанції. Воно набрало законної сили", - йдеться у повідомленні.
Як зазначається, Здвиженську церкву в Карвасарах (м. Кам’янець-Подільський) повинні передати у власність Національного історико-архітектурного заповідника «Кам’янець».
Як повідомлялося, Господарський суд Хмельницької області зобов'язав повернути будівлю Здвиженської церкви з користування Української православної церкви.
Фото: МКІП