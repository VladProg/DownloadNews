Помер 19-річний онук оскароносного актора Роберта Де Ніро - Леандро Де Ніро Родрігес.

Про це повідомляє CNN зі посиланням на матір хлопця, передає Укрінформ.
Актриса Дрена Де Ніро, дочка Роберта Де Ніро, написала про втрату сина в неділю.
"Ти був моєю радістю, моїм серцем і всім, що було чистим і справжнім у моєму житті. Я не знаю, як жити без тебе, але я намагатимуся продовжувати і поширювати любов і світло, які ти дав мені відчути, коли я стала твоєю мамою. Тебе так глибоко любили і цінували, і я хотіла б, щоб тільки ця любов могла тебе врятувати", – написала акторка.
Вона позначила в дописі батька свого сина, художника Карлоса Родрігеса, відомого як Карлос Маре.
"Спочивай у мирі та вічному раю, мій любий хлопчику", – додала Де Ніро.
Як повідомляв Укрінформ, відомий американський актор Роберт Де Ніро у виступі перед студентами Кембридзького університету заявив про підтримку України і закликав протистояти російській агресії.