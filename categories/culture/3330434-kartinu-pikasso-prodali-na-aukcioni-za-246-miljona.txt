Картину засновника художньої течії кубізму Пабло Пікассо "Femme accroupie" ("Жінка навпочіпки") продали на аукціоні у Гонконгу за 24,6 млн доларів.

Як передає Укрінформ, про це повідомляє аукціонний дім Sotheby's у Твіттері.
"Sotheby's другий сезон поспіль встановлює новий рекорд для творів Пікассо в Азії! Портрет його другої дружини та музи Жаклін продано у Гонконгу за 191 млн гонконзьких доларів/ 24,6 млн доларів США", - йдеться у дописі.
Картину "Femme accroupie" художник написав у 1954 році.
Як повідомлялося, у травні на аукціоні Christie's у Нью-Йорку картину Пабло Пікассо «Жінка, яка сидить у вікна» продали за 103,4 мільйона доларів.
Фото: Аукціонний дім Sotheby's, Твіттер