Франківський театр пантоміми «Mime «IF» став бронзовим призером на фестивалі живих скульптур у Нідерландах.

Про це театр «Mime «IF» повідомив на своїй сторінці у Фейсбуці, передає Укрінформ.
«Ми в призерах фестивалю живих скульптур м. Борне (Нідерланди). 3 приз наш - бронза!!!», - йдеться у повідомленні «Mime «IF».
Тут зазначили, що ця нагорода для акторів є «символом підтримки всіх українців в нелегкій боротьбі за право жити на своїй землі та залишатись собою».

Раніше Івано-Франківський театр «Живих скульптур» зібрав понад 1,5 тис. євро для ЗСУ на фестивалі Statues en Marche, який проходив у Бельгії. Там актори збирали кошти просто неба, демонструючи європейцям образи українських військових, які через призму століть передають естафету боротьби за свою землю.
Відомо, що в Івано-Франківську театр «Живих скульптур» створили актори Андрій Кирильчук та Артур Гулько ще у 2006 році. Нині у мінівиставах грають не лише актори, але й менеджери, лікарі та люди інших професій.