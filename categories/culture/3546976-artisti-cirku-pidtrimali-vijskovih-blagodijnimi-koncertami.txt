Артисти та студенти Київської естрадно-циркової академії відвідали з благодійними концертами медичні заклади й військові частини.

Про це повідомляє Державне агентство з питань мистецтв та мистецької освіти у Фейсбуці, передає Укрінформ.
"Провідні циркові артисти та студенти естрадно-циркової академії відвідали з благодійними концертами Інститут травматології та ортопедії Національної академії медичних наук України та інші медичні заклади й військові частини", - йдеться в дописі.

Як зазначається, військові зраділи подібній ініціативі, оскільки це стало можливістю зарядитися позитивними емоціями.
Держмистецтв підкреслює, що багато працівників цирку й самі поповнили лави ЗСУ та долучилися до волонтерства.
Відомство повідомляє, що заходи відбулися за підтримки Міністерства культури та інформаційної політики, Державної циркової компанії, Дирекції пересувних циркових колективів України, Київської муніципальної академії естрадного та циркового мистецтв, а також благодійного фонду “Магічні крила”.

Як повідомлялося, Мукачівський драматичний театр переказав на армію половину свого заробітку за останні чотири місяці.