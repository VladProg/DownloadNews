Дізнаємось, чому не можна різати круглі предмети і позичати гроші

Православна церква вшановує святого пророка, Предтечу і Хрестителя Господня Іоанна. Він передбачив пришестя Месії та хрестив Ісуса Христа. Однак не довго проповідував християнство Іоанн. Він розказав людям про прихід Спасителя, а сам був страчений за наказом царя Ірода. Цей день має назву Усікновення голови Івана Хрестителя.
Народні прикмети. Цього дня суворо забороняється різати капусту, цибулю, яблука та інші круглі предмети, оскільки вони асоціюються із головою Іоанна Предтечі. Навіть хліб у цей день заведено ламати руками.
У цей день не можна нікому позичати гроші і взагалі що-небудь віддавати з дому, інакше можна віддати з дому благополуччя.
Сьогодні не можна починати нових справ – будь-яке починання в день Усікновення обернеться провалом.
Іменинники: Іван, Анастасій.
5-6 місячний день. Місяць у знаку Скорпіон. У багатьох людей в цей день загостриться інтуїція і взагалі можуть відкритися найрізноманітніші здібності.
День сприятливий для романтичного спілкування з представниками протилежної статі.
Згідно з даними Центральної геофізичної обсерваторії України, найхолоднішим цей день у Києві був у 1935 та 1968 році: +4,7°С, а найтеплішим у 1898-му: +33, 8°С.
Геомагнітна ситуація. Низька геомагнітна активність. Незначні збурення.
Фази Місяця. Зростаючий Місяць. Перша чверть. Освітленість становить 23 відсотки. Повня буде через 10 днів.