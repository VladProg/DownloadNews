Популярна стрімінгова платформа Netflix опублікувала трейлер документального фільму про відомого гравця у світі футболу Девіда Бекхема.

Як передає Укрінформ, про це йдеться у пресрелізі Netflix.
Повідомляється, що «БЕКХЕМ», чотирисерійний документальний фільм від лауреата премії «Оскар» і режисера Фішера Стівенса та лауреата премій «Оскар» і «Еммі» продюсера Джона Батцека дає шанувальникам незвичайне уявлення про те, ким насправді є Девід Бекхем, про його сім’ю, друзів, товаришів по команді та його звички робити покупки та прибирати.
Окрім відвертих інтерв’ю з самим англійським футболістом, «БЕКХЕМ» містить інтерв’ю з його родиною, друзями та діячами футболу, які були частиною його шляху у футболі. Зокрема це Вікторія Бекхем, Гарі Невілл, Ерік Кантона, сер Алекс Фергюсон, Ріо Фердинанд, Пол Скоулз, Рой Кін, Дієго Сімеоне, Карлос Кейрос, Луїш Фігу, Мічел Сальгадо, Флорентіно Перес, Роберто Карлос, Роналдо Назаріо та Фабіо Капелло, а також мама й тато Давида.
Прем'єра «БЕКХЕМА» відбудеться на Netflix 4 жовтня.
Як відомо, Девід Бекхем — футболіст, півзахисник, футбольний функціонер, у минулому капітан збірної Англії. Відомий не лише спортивними досягненнями, а й численними зйомками у телерекламах напоїв та одягу, фотомодель.