Сьогодні слід будувати плани на майбутнє

Християни вшановують пам'ять преподобного Феодосія Великого та преподобного Феодосія Антиохійського. Обидва були подвижниками і відлюдниками, обидва присвятили своє життя посту і молитві. За це вони отримали дар чудотворення і пошану багатьох людей. Зрештою кожен з них заснував монастир, куди усі бажаючі йшли за порадою і настановами.
У народі цей день називався «Феодосієве тепло». Люди придивлялися до погоди, щоб передбачити, коли прийде весна, якою буде осінь та чи можна очікувати багатого врожаю.

Народні прикмети. Відлига у цей день віщує ранню і затяжну весну.

Туман і повна води ополонка - до великого розливу річок навесні.

Птах у вікно стукнув - отримаєте хорошу звістку.

Іменинники: Віталій, Володимир, Йосип, Михайло, Микола, Степан, Федір.

22 місячний день. Місяць у знаку Терези. День хороший для осмислення життєвого досвіду та обмірковування планів на майбутнє. Потрібно навчитися розкривати свої здібності та таланти. Сьогодні слід пильно придивлятися до знаків та підказок долі. Саме час виявити щедрість та альтруїзм. Доречно сьогодні ділитися власним досвідом. Спілкування з партнерами та товаришами по службі пройде у позитивному руслі.

За даними Центральної геофізичної обсерваторії України, найхолоднішим цей день у Києві був у 1892 році: -27,1°С, а найтеплішим у 1899-му: 8,4°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 63 відсотки.