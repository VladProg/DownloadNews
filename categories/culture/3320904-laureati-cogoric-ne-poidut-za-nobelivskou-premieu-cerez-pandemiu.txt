Фонд Нобеля, який займається організацією церемоній вручення Нобелівських премій, оголосив, що в 2021 році нагороди будуть вручатися лауреатам в їх рідних країнах, а не в Стокгольмі та Осло.

Про це повідомляє Укрінформ із посиланням на пресреліз фонду.
"Я думаю, що всім би хотілося, щоб пандемія закінчилася, але цього поки не відбулося. Нобелівська премія - це глобальне явище. Щороку оголошуються імена лауреатів з різних частин світу, і невизначеність навколо ситуації з пандемією і можливостей для подорожей привели до того, що в 2021 році нагороди будуть вручені лауреатам в їх країнах", - сказав виконавчий директор Фонду Нобеля Відар Хельгесен.
Водночас у Стокгольмі буде проведена церемонія для місцевої публіки.
Традиційно Нобелівські премії з хімії, фізики, медицини, літератури та економіки вручаються у Швеції, проте через обмеження у зв'язку з COVID-19 минулого року від такої церемонії вирішили відмовитися.
Рішення про те, як вручатиметься премія миру в Осло, поки що не прийнято.
Лауреати премії будуть оголошені з 4 по 11 жовтня. Сама церемонія нагородження відбудеться 10 грудня.