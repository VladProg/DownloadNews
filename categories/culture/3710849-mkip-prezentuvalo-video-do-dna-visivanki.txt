Міністерство культури та інформаційної політики підготувало відео до Дня вишиванки.

Про це пресслужба МКІП повідомила в Телеграмі, передає Укрінформ.

Джерело: МКІП
"Вишиванка — більше, ніж просто одяг. Це вишитий код нашої нації — від регіону до регіону. Вітаємо українців та українок з Днем вишиванки. Шукайте свій «код» — у відео", - йдеться у повідомленні міністерства.
Міністр культури та інформаційної політики Олександр Ткаченко привітав українців із Днем вишиванки.

"Наша душа. Код нації. Магія символів та знаків. Оберіг. З Днем вишиванки!" - написав Ткаченко.
День вишиванки відзначається щороку в третій четвер травня, цьогоріч - 18 травня.