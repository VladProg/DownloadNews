Сьогодні день зустрічей та радості спілкування

Православна церква відзначає Хрещення Господнє. Історія цього свята сягає корінням у сиву давнину, коли відбулося Хрещення Ісуса Христа у річці Йордан Іоанном Хрестителем. У Біблії зазначається, що під час хрещення на Ісуса зійшов Святий дух у вигляді голуба і одночасно голос з небес проголосив про те, що Ісус - Син Божий. Саме тому Хрещення називають також святом Богоявлення.
Люди вірять, що у цей день вода очищує та стає цілющою, тому всі бажаючі занурюються в ополонку, щоб бути здоровими цілий рік.

Народні прикмети. Сніг, який падає пухнастими пластівцями, говорить, що земля буде щедра на врожай.

Якщо день видався сонячним, готуватися слід до спекотного літа.

Якщо в ополонці вода дійшла до країв, навесні буде сильна повінь.

Іменинники: Роман, Андрій, Лідія, Лаврентій, Марта, Іван.

17-18 місячний день. Місяць у знаку Лев. День зустрічей та радості від спілкування. Це час веселощів та розкріпачення. Важливо не проводити цей день на самоті, а зустріти споріднену душу. Продемонструйте свої найкращі якості під час спілкування з протилежною статтю. Слід утриматись від ділової активності. Сприятливий період для відвідування театрів, виставок. Продуктивними будуть поїздки та колективні заходи, спрямовані на згуртування трудового колективу.

За даними Центральної геофізичної обсерваторії України, найхолоднішим цей день у Києві був у 1942 році: -23,0°С, а найтеплішим у 2007-му: 9,8°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 98 відсотків.