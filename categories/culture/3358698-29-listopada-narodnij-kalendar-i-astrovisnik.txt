Зірки радять проаналізувати минуле і зробити зважені висновки

Християни вшановують пам’ять Левія Матвія, який є одним з 12 апостолів Ісуса Христа. Матвій працював збирачем податків, але коли Христос зустрів його, то він пішов за ним і став його учнем. Прийнято вважати, що Левій Матвій є автором Євангелія від Матвія.

У народі цей день зветься Матвіїв, а ще його часто називали Вітродуєм, тому що 29 листопада могли бути сильні вітри. Вважалося, щоб зупинити вітер, достатньо кинути на вулицю жменю сирої крупи.

Народні прикмети. Пішов сніг на Матвія – невдовзі будуть хуртовини.

Холодний день – зима теж буде суворою.

Хмари низько йдуть – буде холоднеча.

Іменинники: Федір, Василь, Віктор, Дмитро, Іван, Матвій, Михайло.

24-25 місячний день. Місяць у знаку Терези. День зосередженності та самоаналізу. Не слід поспішати і метушитися. Корисно проаналізувати минуле, зробити зважені висновки і зосередитися на головному.
День вдалий для переїзду чи відрядження. Присвятіть себе неквапливим справам. Дуже корисно виспатися та відпочити.

За даними Центральної геофізичної обсерваторії України, найхолоднішим цей день у Києві був у 1915 році: -19,4°С, а найтеплішим у 1898-му: 12,6°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть. Освітленість становить 31 відсоток.