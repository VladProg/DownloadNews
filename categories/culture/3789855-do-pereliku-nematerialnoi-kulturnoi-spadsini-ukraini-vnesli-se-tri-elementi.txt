Міністерство культури та інформаційної політики додало до Національного переліку нематеріальної культурної спадщини України три нових елементи.

Про це повідомляє пресслужба МКІП, передає Укрінформ.
Так, до Нацпереліку елементів нематеріальної культурної спадщини додано: обряд «Гоніння гадюк» (село Іскра Великоновосілківського району Донецької області та Нижньодуванська громада Сватівського району Луганської області); практика з охорони традиційних ремесел та народного мистецтва; обряд заплітання весільної коси (селище Білокуракине Сватівського району Луганської області).


Відповідний наказ підписав т. в. о. міністра культури та інформаційної політики України Ростислав Карандєєв 20 листопада 2023 року.
Як повідомлялося, Міністерство культури та інформаційної політики внесло обряд приготування Карнаухівської зливаної каші до Національного переліку елементів нематеріальної культурної спадщини України.
Фото: МКІП