У будівлі Центрального вокзалу у фінському місті Іматру дві українські художниці допомогли створити мурали.

Як передає Укрінформ, про це повідомляє Yle.

Українки Катерина Харахулія та Олена Куликова працювали над ними спільно з художницею з Гельсінкі Елеонорою Прітc.

Їм також допомагали п'ять українських підлітків, які були змушені втекли від російсько-української війни.

Зазначається, що сама ідея та ескізи муралів належать Катерині Харахулії. На обидві роботи її надихнула фінська природа.
«Сайменська кільчаста нерпа - дуже рідкісний вид, і вона мешкає тут, на озері Сайма. Цим ми хотіли наголосити на близькості природи до міста», – розповіла Куликова.
Другий мурал прикрашає стіну залу очікування.
«Робота зображує нічне та денне життя природи. У самому її центрі – жорна, який поділяє твір на дві частини», – додає Куликова.
Влада міста розпочала ремонтні роботи з покращення зовнішнього вигляду вокзалу на початку літа, мурали стали частиною цього проєкту та головною окрасою станції.
Як повідомляв Укрінформ, у центрі Києва відкрили мурал «Сім'я для чотирилапого», присвячений темі адопції тварин.
Фото: Ville Toijonen/Yle