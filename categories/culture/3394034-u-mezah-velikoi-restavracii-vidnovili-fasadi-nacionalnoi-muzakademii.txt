Відновлення фасадів Національної музичної академії імені Петра Чайковського у межах "Великої реставрації" завершено.

Про це повідомив у Телеграмі міністр культури та інформаційної політики Олександр Ткаченко, передає Укрінформ.
"Серед проведених робіт, зокрема: розібрано облицювання стін фасадів з керамічних плиток, ремонт штукатурки гладких фасадів по каменю та бетону з люльок цементно-вапняним розчином, утеплено фасади мінеральними плитами", - зазначив Ткаченко.

Міністр додав, що реставраційні роботи тут відбулися вперше за 63 роки.
Нагадаємо, програма "Велика реставрація", розрахована на 2021-2023 роки, має на меті перетворити об'єкти матеріальної культурної спадщини на один з основних ресурсів розвитку України, зробити їх туристичними магнітами.