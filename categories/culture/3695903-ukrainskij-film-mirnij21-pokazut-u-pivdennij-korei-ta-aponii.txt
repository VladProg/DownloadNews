Японія та Південна Корея придбали права на прокат фільму українського режисера Ахтема Сеітаблаєва «Мирний-21».

Про це повідомляє Державне агентство з питань кіно у Фейсбуці, передає Укрінформ.
«Історію побачать у Південній Кореї та Японії... команда дистрибуції продала права на прокат фільму Ахтема Сеітаблаєва «Мирний-21» у ці країни», - йдеться у повідомленні.

Стрічка розповідає про подвиг «зелених беретів» Луганщини, які у 2014 році першими стали на захист України.
Фільм створено ISTMEN FILMS за підтримки Держкіно та UA Production.
Як повідомляв Укрінформ, у Києві 22 лютого відбувся прем'єрний показ фільму режисера Ахтема Сеітаблаєва "Мирний-21".
Фото: usfa.gov.ua