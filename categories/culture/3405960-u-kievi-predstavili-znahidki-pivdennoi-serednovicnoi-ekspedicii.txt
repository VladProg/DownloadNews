В Археологічному музеї Інституту археології НАН України відкрилася виставка «Фортеця Тягинь»/«Лендарт і археологія: нова синергія через кордони», де представлені знахідки Південної середньовічної експедиції Інституту археології НАН України.

Як передає Укрінформ, про це повідомляє у Фейсбуці Культурний центр Україна-Литва.
«В Археологічному музеї (Київ) відкрилася виставка «Фортеця Тягинь»/«Лендарт і археологія: нова синергія через кордони». Вперше представлені артефакти – знахідки Південної середньовічної експедиції Інституту археології НАН України за 6 років!», - йдеться у повідомленні.
Зазначається, що зануритися в атмосферу археологічних експедицій допомагають роботи українських та литовських художників лендарту.
Виставка працюватиме в Археологічному музеї до кінця року завдяки підтримці Інституту археології НАНУ.






У Києві представили знахідки Південної середньовічної експедиції / Фото: Культурний центр Україна-Литва














































Лендарт - це роботи, які з’являються в діалозі з природними територіями, автори використовують матеріал, який можна знайти на місці.
Як повідомляв Укрінформ, на Херсонщині працює Південна середньовічна експедиція Інституту археології НАН України, що досліджує фортецю Тягинь, відкриваючи невідомі сторінки в спільній з Литвою історії та спростовує міфи, які дісталися від імперської Росії.