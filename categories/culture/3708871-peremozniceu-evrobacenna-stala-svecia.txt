Переможницею 67-го пісенного конкурсу Євробачення стала Швеція, яку представляла співачка Loreen з композицією Tattoo.

Про це повідомляє власний кореспондент Укрінформу.
Співачка Loreen, яка представляла на конкурсі Швецію, здобула 583 бали, з них 340 від національних журі та 243 - від глядачів.

Loreen стала переможницею вдруге, вона вже була першою на Євробаченні у 2012 році.
“Я дуже щаслива та вдячна за цей приз. Це для вас”, - звернулася після оголошення результату переможниця Євробачення до глядачів.


Loreen отримала нагороду на сцені в Ліверпулі в присутності українського гурту Kalush Orchestra - переможця торішнього Євробачення.

На другому місці Фінляндія - 526 балів, на третьому - Ізраїль, який набрав 326 балів.

Гурт TVORCHI, який з піснею Heart of Steel представляв Україну, посів шосте місце, набравши 243 бали - 54 від національних журі та 189 від глядачів.

Як повідомляв Укрінформ, 13 травня у Ліверпулі відбувся великий фінал пісенного конкурсу Євробачення, учасниками якого стали представники 26 країн.