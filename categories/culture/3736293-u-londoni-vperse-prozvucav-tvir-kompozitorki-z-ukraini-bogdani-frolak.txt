У Лондоні на концерті-відкритті BBC Proms вперше прозвучав твір композиторки з України Богдани Фроляк.

Як передає Укрінформ, про це Міністерство культури та інформаційної політики повідомляє у Телеграмі.

Твір Богдани Фроляк «Нехай буде Світло» прозвучав в межах світової премʼєри для симфонічного оркестру, що відбулась за спеціальним замовленням BBC.
Диригувала Даля Стасевська, яка народилася у Києві. Вона є головним диригентом симфонічного оркестру Лахті та головним запрошеним диригентом симфонічного оркестру BBC.
Як повідомляв Укрінформ, в Україні розпочався прийом заявок на конкурс соціально вагомого контенту PITCHUA+.
Фото: МКІП