На підтримку ЗСУ Національний центр народної культури "Музей Івана Гончара" запустив онлайн-виставку фотографій українців минулих століть у традиційному вбранні.

Як передає Укрінформ, про це Міністерство культури та інформаційної політики повідомляє у Телеграмі.
Зазначається, що на виставці "Україна і українці" представлені світлини кінця XIX - першої половини XX століть з архівного фонду, зібрані засновником музею Іваном Гончаром в однойменний 18-томний мистецький історико-етнографічний альбом.
Відвідати онлайн-виставку можна на сайті проєкту.
Як повідомляв Укрінформ, на початку травня Львівська національна опера разом із Kontramarka.ua за підтримки МКІП запустили з метою підтримки українського народу та культури у час війни благодійний онлайн-проєкт TOGETHER WITH UKRAINE.