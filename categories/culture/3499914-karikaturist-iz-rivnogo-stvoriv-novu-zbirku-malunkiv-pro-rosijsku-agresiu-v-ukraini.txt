Рівненський художник-карикатурист Юрій Журавель підготував до друку збірку, яка матиме назву "Сториця".

Про це, передає Укрінформ, Юрій Журавель повідомив на своїй сторінці у Фейсбуці.
«СТО днів гарячої фази московського вторгнення в Україну. Прийшов час відкрити назву нової книги-збірки малюнків і нарисів, якими я висвітлював сучасні події. "СТОРИЦЯ"! Чому так? Все проСТО. Наш народ споконвіку СТОрицею віддячував друзям за добро, але й СТОрицею мстив агресорам. Ілюстровані СТОріси, приперчені гумором, швидше зайдуть молоді та іноземцям. Хай світ знає - останні СТО років Україна не припиняла боротьби за Незалежність. Тому 24 серпня ми відзначаємо ВІДНОВЛЕННЯ Незалежності! Сподіваюсь, цього року зробимо це найбільш урочиСТО!», - написав Журавель.
Як повідомляв Укрінформ, український музикант, художник-карикатурист з Рівного, лідер гурту Ot Vinta Юрій Журавель майже щодня створює нові гострі карикатури про широкомасштабну війну росії проти України.






Рівненський художник-карикатурист Юрій Журавель підготував до друку нову збірку малюнків про російську агресію в Україні / Фото із сторінки у Фейсбук Юрія Журавля














































Юрій Журавель відомий своїми промовистими малюнками на події в Україні, починаючи з Революції гідності. Його малюнки увійшли до двох об’ємних книг за назвою «Карикадурка». Решту художник публікує на своїх сторінках у соціальних мережах.