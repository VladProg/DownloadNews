На Співочому полі Вільянді в Естонії відбувся гала-концерт Одеської опери «Suveooper 4.0».





Про це повідомляє пресслужба Міністерства культури та інформаційної політики в Телеграмі, передає Укрінформ.
"Гала-концерт відбувся на запрошення художнього керівника «Літньої опери Вільянді» Юрі Лейтена, під керівництвом заслуженого артиста України Ігоря Чернецького. У програмі концерту прозвучали найпопулярніші арії з опер «Кармен» та «Шукачі перлів» Ж. Бізе, «Севільський цирульник» Дж. Россіні, «Дон Жуан» В. А. Моцарта та інші", - йдеться у повідомленні.
Як зазначається, окрасою «Suveooper 4.0» стали арії з першої української опери «Запорожець за Дунаєм» Семена Гулака-Артемовського, «Назар Стодоля» Костянтина Данькевича та українська народна музика.
У виконанні Естонського молодіжного симфонічного оркестру прозвучала також «Мелодія» Мирослава Скорика.
Як повідомлялося, колектив Одеського театру опери та балету взяв участь у шостому фестивалі класичної музики DescOpera в Республіці Молдова.
Фото: МКІП