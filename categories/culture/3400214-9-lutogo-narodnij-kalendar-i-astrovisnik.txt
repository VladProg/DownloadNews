Сьогодні саме час для здійснення запланованих справ

Православна церква вшановує пам’ять святителя Іоанна Златоуста, архієпископа Константинопольського. Іоанн прославився як чудовий проповідник і промовець, за що й отримав своє прізвисько – Златоуст.
У народі цього дня було прийнято шанувати пічний вогонь, який був заступником сонячного світла взимку. Піч, коли її гарно розпалювали, ставала аж золотою. Звідси й назва цього дня – Златоустів вогонь.

Народні прикмети. Хмари йдуть проти вітру – до снігу.

Сніг на полі лежить горбами – чекай доброго врожаю.

Якщо скло у помешканні запітніло – чекай холоднечі.

Іменинники: Ганна, Катерина, Йосип, Дмитро, Іван, Петро.

9-10 місячний день. Місяць у знаку Телець. Сприятливий час для творчості, любові та духовних пошуків. Неприємні події якщо і трапляться, то не завдадуть особливої шкоди. У діловій сфері починається успішний період для здійснення запланованих справ, вирішення складних питань. Справи, які вимагають великої активності, будуть даватися неважко. Корисними будуть фізичні навантаження, саме в цей період добре розпочинати нові тренування.

За даними Центральної геофізичної обсерваторії України, найхолоднішим цей день у Києві був у 1929 році: -32,2°С, а найтеплішим у 1990-му: 8,3°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Друга чверть. Освітленість становить 58 відсотків.