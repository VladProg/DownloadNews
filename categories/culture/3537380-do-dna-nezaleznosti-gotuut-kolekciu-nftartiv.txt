Міжнародна контент-платформа Depositphotos спільно з українськими художниками готує близько 30 NFT-артів, присвячених Дню Незалежності.

Про це повідомила пресслужба Міністерства культури та інформаційної політики у Телеграмі, передає Укрінформ.
"До Дня Незалежності України буде презентовано спеціальну колекцію NFT-артів, створену міжнародною контент-платформою Depositphotos спільно з українськими художниками", - йдеться в повідомленні.

МКІП зазначає, що в колекції буде представлено близько 30 робіт, "які є творчим переосмислення зруйнованих під час війни культурних об’єктів".
Depositphotos — це онлайн-платформа, яка продає ліцензійні стокові фотографії, графіку, вектори та відеоролики високої якості. Нещодавно Depositphotos разом із видавництвом "Основи" створили другий номер українського фотожурналу «SALIUT», де дослідили 1990-ті роки в Україні.
Як повідомляв Укрінформ, МКІП запросило українців використати айдентику до святкування Дня Української Державності, що відбудеться 28 липня.