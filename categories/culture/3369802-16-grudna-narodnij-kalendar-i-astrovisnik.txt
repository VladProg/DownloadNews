Сьогодні час милосердя, співчуття й любові

Православна церква вшановує пам'ять преподобного Івана Мовчальника. Коли батьки Івана померли, весь свій спадок він роздав нужденним, а сам пішов у монастир. Там Іван приймає обітницю мовчання і оселяється у пустелі на 10 років. Згодом він повертається і починає допомагати хворим, зцілюючи їх силою молитви.

За народною традицією, в цей день намагалися менше говорити. Вважалося, що мовчання впродовж цього дня дозволить утримати удачу в майбутньому році.

Народні прикмети. Мало снігу - наступний рік буде неврожайним.

Снігурі під вікном цвірінькають - слід чекати відлиги.

Дрова тріщать у грубці - незабаром настануть морози.

Іменинники: Андрій, Георгій, Іван, Микола, Федір.

12-13 місячний день. Місяць у знаку Телець. День милосердя, співчуття і любові. Бажано з розумінням ставитися до оточуючих, дарувати подарунки близьким людям. Не можна сваритися, сердитися на когось. Робіть добрі справи, але не чекайте за це на подяку. Успіх буде супроводжувати вас у всіх сферах діяльності. Рухайтеся, подорожуйте, спілкуйтесь, вкладайте гроші, зміцнюйте своє здоров'я.

За даними Центральної геофізичної обсерваторії України, найхолоднішим цей день у Києві був у 1997 році: -24,5°С, а найтеплішим у 2006-му: 11,4°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Друга чверть. Освітленість становить 93 відсотки. Повня 19 грудня.