Анімаційна стрічка «Мавка. Лісова пісня» стала одним із найкращих фільмів тижня у кінотеатральному прокаті в Румунії, посівши друге місце за касовими зборами.

Як передає Укрінформ, про це Державне агентство України з питань кіно повідомило у Фейсбуці.
«5 травня «Мавка. Лісова пісня» приголомшливо дебютувала у кінотеатральному прокаті в Румунії. Проєкт посів другу позицію серед найкращих фільмів тижня у румунському бокс-офісі, зібравши $73 800 касових зборів та 14 333 проданих квитків після першого тижня», — зазначили в Держкіно.

Як повідомлялося, анімаційний фільм «Мавка. Лісова пісня» створений за підтримки Держкіно та Агентства США з міжнародного розвитку (USAID). Кінотеатральну дистрибуцію в Україні здійснює FILM.UA Distribution та Kinomania Film Distribution.
В українському кінопрокаті «Мавка. Лісова пісня» вже зібрала понад 141 млн гривень.
Фото: usfa.gov.ua