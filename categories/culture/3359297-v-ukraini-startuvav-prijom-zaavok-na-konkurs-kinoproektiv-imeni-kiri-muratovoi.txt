Міністерство культури та інформаційної політики оголосило про старт прийому заявок на участь у ІІІ Конкурсі короткометражних проєктів імені Кіри Муратової «Короткі зустрічі».

Як передає Укрінформ, про це повідомляє пресслужба МКІП.
Так, конкурс проходитиме за напрямом: Кінопроєкти ігрового короткого метру (хронометраж до 20 хвилин).

Цього року призовий фонд конкурсу становить 2 млн грн. За перше місце - 1 000 000,00 грн; за друге - 600 000,00 грн; за третє місце - 400 000,00 грн.
Прийом заявок триватиме з 25 листопада по 7 грудня 2021 року.
Церемонія урочистого нагородження переможців конкурсу відбудеться 23 грудня 2021 року.
Кіра Муратова як режисер дебютувала саме на Одеській кіностудії. Голосно про себе заявила першими ж самостійними режисерськими роботами — стрічками “Короткі зустрічі” (до неї вона написала сценарій та зіграла одну з головних ролей разом із Володимиром Висоцьким) та “Довгі проводи” (у 1987 році стрічка отримала премію на Міжнародному кінофестивалі в Локарно).
У 2012 році режисерка створила свій останній, 22-ий фільм “Одвічне повернення”, прем'єра якого відбулася на VII Римському МКФ.
2017 року Муратову було запрошено до складу Американської кіноакадемії, яка визначає володарів премії “Оскар”.