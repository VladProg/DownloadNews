Кам’янець-Подільський міжнародний кінофестиваль «Бруківка» оголосив переможців другого етапу благодійної конкурсної програми у дев’яти номінаціях, серед яких фільм керівника пресслужби полку «Азов» Дмитра Козацького «Фортеця Маріуполь. Останній день на Азовсталі».

Про це кореспондентові Укрінформу повідомили у пресслужбі кінофестивалю.
«Упродовж трьох місяців (з 8 липня до 20 вересня) в рамках офлайн- та онлайн-марафонів глядацьке журі і команда фестивалю визначали кращі роботи, які потрапили в шорт-лист другого етапу благодійної програми кінофестивалю «Бруківка» у 9 номінаціях», - зазначили у пресслужбі.
Кращими роботами в номінації «Короткометражний ігровий фільм про війну в Україні» стали: «Втеча з пекла» (режисер Богдан Волох, Україна), «Україна в огні» (Гаральд Франклін, Україна), «Закрита» (Влад Романщак, Україна), «Опудало» (Владислав Орєхов, Україна), «Драма ветерана» (Райнер Людвігс, Німеччина).
Переможці в номінації: «Короткометражний документальний фільм про війну в Україні»: «Дзвони мені в будь-який час, я не виходжу з дому» (режисерка Санджна Селва, США), «Фортеця Маріуполь. Останній день на Азовсталі» (Юлія Гонтарук та Дмитро «Орест» Козацький, Україна), «Війна всередині мене» (Ольга Маркуль, Україна/Польща), «Україна: місто в облозі» (Сергій Прокопенко та Ярослав Устич, Україна), «Лінія кордону» (Гульєльмо Бранкато та Габріеле Кампанелла, Польща)
У номінації «Короткометражний фільм» перемогли фільми: «Праведник» (режисер Максим Тузов, Україна), «Черевички неношені» (Анна Кішко, Україна), «Мам» (Анна Гнатенко-Шабалдіна, Україна), «Інь та Ян» (Яна Кулинич, Україна), «Покинута» (Юніс Шапошник, Україна), «Лабіринт часу» (Олександр Раренко, Україна), «Цінність життя» (Максим Олійник, Україна), «ПИШИ» (Павло Майстренко, Україна/Польща), «What'a'Bucket» (Сергій Пудіч, Китай/Україна), «DON'T OWN IT» (Роман Перфільєв, США/Україна), «Вічний образ» (Крістін Верас, США), «Південний міст» (Дарко Сілайджич, Боснія і Герцеговина), «Не вистачає людини» (Міхал Циган, Польща), «Соняшник» (Браян Едвардс, Канада).
Кращими роботами в номінації «Анімаційний фільм» стали: «ТРОЯ» (режисер Андрій Науменко, Україна), «Сховище в Україні» (Майкл Мерфенко, Україна), «Напад хутряної риби» та «Надія все долає» (Анастасія Шинкаренко, Україна), «Макс Пташник «Під музику»» (Дарина Лучникова, Україна), «Ігнат-Їбанат» (Олесь Мегабузний, Україна), «Війна ритмів – сила музики» (Шохей Омае, Японія), «Подумайте про дітей» (Дана Єва Петров, Ізраїль), «Очне яблуко» (режисер Анна Ямамото, Японія), «Там у прерії бізон» (Морган Міллер, США), «Коли приходить весна – історія маленького ведмедика Юго» (Томоясу Мурата, Японія).
У номінації «Короткометражний документальний фільм» перемогли: «Створення символічної картини» (режисерка Євгенія Колесникова, Україна/Угорщина), «Об’єднані вогнем» (Володимир Мазуренок, Україна), «Трішечки раю» (Анджей Ціхоцкі, Польща), «Одного разу через кордон» (Мімі Соетеман, Україна/Німеччина).
Серед переможців у номінації «Повнометражний документальний фільм»: «Ярик-розбійник» (режисер Юрій Пупирін, Україна), «Х**ЛО. Війна в Україні» (Хоакім М. Віла, Іспанія), «Між небом та горами» (Дмитро Грешко, Україна).
Кращі роботи в номінації «Повнометражний фільм»: «Коли час став гучнішим» (режисер Конні Коккіа, Канада/США), «Все заради мрії» (Богдан Пукица, Україна), «Герої та боягузи» (Гаральд Франклін, Німеччина), «Мати Апостолів» (Заза Буадзе, Україна).
У номінації «Соціальна реклама про війну в Україні» перемогу здобули: «Недитячі ігри» (режисери Катерина Устинова та Артем Кулак, Україна), «Війна, яка завжди поруч» (Ірина Гарькавець, Україна), «Скринька Пандори: російсько-українська війна 2022» (Софія Рудь, Україна), «ctrl+z» (Кася Завалич, Польща/Україна).
У номінації «Музичне відео про українських захисників» перемогли: Ілона Тихонюк та гурт «Dit.Sound» «Я буду поруч» (режисер Володимир Мазуренок, Україна), Кіт Дж. Ховард «Я українець» (Роб Андергілл та Евелін Патнем, США), гурт «Living Rocks» «Гетьман» (Владислав Орехов, Україна), гурт «Dezerter» «IDI» (А. Нонім, Польща).
У пресслужбі додали, що 18 листопада, у шостий День народження кінофестивалю «Бруківка», буде оголошено список переможців конкурсних програм, які оцінюватиме професійне журі з України та країн Європи.
Як повідомляв Укрінформ, у ході другого етапу п’ятого Кам’янець-Подільського міжнародного кінофестивалю «Бруківка» зібрали понад 53 тис. грн на підтримку Збройних сил України.