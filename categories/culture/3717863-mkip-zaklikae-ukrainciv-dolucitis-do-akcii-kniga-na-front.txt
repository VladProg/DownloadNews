Міністерство культури та інформаційної політики закликає українців долучитись до акції «Книга на фронт».

Як передає Укрінформ, про це МКІП повідомляє у Телеграмі.
"Книга на Фронт" не збавляє темпів. Чудово дивитись, як наші хлопці із задоволенням розбирають книжки та радіють такій інтелектуальній “пошті” з дому", - зазначили в МКІП.
В міністерстві нагадали, що будь-хто, хто має бажання, може купити книжку на свій смак в книгарнях-партнерах: "Сяйво книги", "Моя Книжкова Полиця", Видавництво КСД, "КМ-БУКС", "Книжкові сили України".
"А ми разом із "Нова Пошта" відвеземо ці книжки військовим", - підкреслили у МКІП.
Як повідомляв Укрінформ, міністр культури та інформаційної політики Олександр Ткаченко закликав міжнародних партнерів купувати права на книжки українських авторів.
Фото: Shutterstock