Аукціонний будинок Christie's заборонив брати участь у торгах клієнтам, які перебувають на території росії та білорусі.

Про це повідомляє Росбалт із посиланням на представника компанії.
Також повідомляється, що у Christie's схвалили заборону на постачання предметів розкоші в обидві держави. У компанії послалися на те, що дотримуються запроваджених країнами Заходу заборон на експорт предметів розкоші клієнтам із рф або білорусі.
Аукціонний будинок Christie's є лідером світового артринку.
Як повідомлялося, президент рф володимир путін 24 лютого оголосив про повномасштабне вторгнення в Україну. Воно здійснювалося та здійснюється зокрема і з території білорусі.
В Україні запроваджено воєнний стан та оголошено загальну мобілізацію. Країна дає гідну відсіч загарбникам.
Після початку війни росія і білорусь були піддані масштабним та всебічним санкціям із боку світової спільноти.