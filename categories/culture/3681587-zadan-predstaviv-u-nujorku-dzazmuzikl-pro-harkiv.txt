У Нью-Йорку відбулася прем’єра авангардного джаз-мюзиклу режисера Леся Курбаса «Радіо 477», вірші до якого написав поет Сергій Жадан.

Як передає власний кореспондент Укрінформу, вистава, у якій передається атмосфера українського Харкова, пройшла англійською мовою в театрі La MaMa на Мангеттені.
Як розповіла Укрінформу режисерка, керівниця мистецької групи "Яра" Вірляна Ткач, твір був поставлений на сцені харківського театру «Березіль» у 1929 році і вважався втраченим під час сталінських репресій, тексти, які написав до мюзиклу, поета Майк Йогансен, також не збереглися.
«Під час поїздки в Україну я знайшла в харківських архівах копію партитури для диригента й попросила американського композитора Ентоні Коулмана розібратися в ній», - каже режисерка.
Він, за словами Ткач, він був неабияк здивований тим, що в Харкові в ті часи звучав джаз.
Як пояснив Укрінформу Коулман, який є також диригентом у мюзиклі, він використав елементи з оригінальної партитури, але написав цілком новий твір.
Після вистави Жадан читав свої вірші, а англійські переклади – американський поет Реджинальд Двейн Беттс.






Жадан представив у Нью-Йорку джаз-мюзикл про Харків // Фото: Володимир Ільченко, Укрінформ






















Як сказав Жадан Укрінформу, головна мета його двотижневої поїздки до США — зібрати якомога більше коштів для підтримки української армії.
За його словами, він об’їхав уже чимало міст, але найкраще його приймає публіка у Нью-Йорку.
Відомий американський історик Тімоті Снайдер, який також побував на прем’єрі, наголосив у спілкуванні з кореспондентом Укрінформу, що американці повинні докладати всіх зусиль для підтримки України.
Показ мюзиклу у Нью-Йорку триває з 10 по 19 березня.
Як повідомляв Укрінформ, Жадан продав у Нью-Йорку на інсценованому аукціоні бойові прапори добровольчого формування «Хартія» з підписами бійців за 2100 доларів за кожен, а також свої книжки з підписом головнокомандувача ЗСУ Валерія Залужного за 1100 і 1150 доларів.