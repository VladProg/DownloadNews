Організатори Венеційської бієнале оприлюднили імена 213 митців з 58 країн, твори яких будуть представлені на виставці 2022 року.

Як передає Укрінформ, про це повідомляє портал ARTnews, який наводить повний список імен.
Як зазначається, 180 з них приїдуть на Венеційській бієнале вперше.
Бієнале має проходити з 23 квітня по 27 листопада в Італії.
На заході покажуть роботи як добре відомих у США та Європі художників, зокрема Барбари Крюгер, Сесілії Вікунья та Паули Регу, так і молодих чи не надто відомих митців.
Роботи митців візьмуть участь у головній виставці бієнале, кураторкою якої цьогоріч буде директорка компанії High Line Art у Нью-Йорку Сесілія Алемані.
Алемані сказала, що цьогорічний захід буде зосереджено на трьох окремих областях дослідження: «представленні людських тіл та їх метаморфоз; відносин між індивідами та технологіями; зв’язку між тілами та Землею».
На виставці під назвою "Молоко мрій", загалом, буде представлено понад 1 000 робіт.
Фото: Venice Biennale