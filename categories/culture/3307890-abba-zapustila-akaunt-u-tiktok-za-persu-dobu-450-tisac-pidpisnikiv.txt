Шведський поп-гурт ABBA створив аккаунт у ТikТоk, на який за першу добу підписалися понад 450 тисяч користувачів.

Про це повідомляє Укрінформ із посиланням на сторінку гурту.
Першим дописом у TikTok гурту ABBA став ролик із піснею Dancing Queen, яку виконує невідомий піаніст.
Також в акаунті опубліковано відео з анонсом проєкту Abba Voyage: «Дякуємо за очікування, подорож ось-ось розпочнеться. Агнета, Бьорн, Бені, Анні-Фрід», - йдеться у повідомленні.
Гурт ABBA було створено у 1972 році та розпався через 10 років. Пік популярності квартету припав на другу половину 70-х. У 1982 році вийшов останній альбом колективу. У 1990-х були видані раніше неопубліковані пісні гурту.
У 2018 році Агнета Фельтског, Бьорн Ульвеус, Бенні Андерссон і Анні-Фрід Лінгстад ​​повідомили, що ABBA возз'єднується для роботи над новим матеріалом і проведення віртуального туру.
У 2021 році легендарний шведський гурт ABBA випустить п'ять нових пісень.