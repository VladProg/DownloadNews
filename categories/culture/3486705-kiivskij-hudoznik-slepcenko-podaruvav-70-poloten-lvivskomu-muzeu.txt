Український живописець Володимир Слєпченко подарував львівському музею Митрополита Андрея Шептицького 70 полотен із серії “Славетні українці”.

Про це повідомила у Фейсбуці пресслужба музею, передає Укрінформ.
«Запрошуємо на виставку живопису Володимира Слєпченка «Обрані часом». Її відкрили буквально вчора. Складаємо величезну подяку художникові за майже 70 своїх робіт із серії “Славетні українці”, які напередодні до Міжнародного дня музеїв він подарував Музею Митрополита Андрея Шептицького», - йдеться у повідомленні.






Київський художник Слєпченко подарував 70 картин львівському музею/Фото: Музей митрополита Андрея Шептицького, Facebook


































Ще частину своїх робіт автор планує передати Музею сучасного мистецтва, який постане у відбудованому Маріуполі.
Загалом на виставці у музеї Митрополита Андрея Шептицького понад 60 робіт Слєпченка. Це картини періоду 1991-2022 років, які об’єднані у проєкти та цикли.
«Чільне місце тут займають роботи, створені в часи найактивнішої фази загарбницької рашистської навали в Україні. Від початку російсько-української війни ця виставка є однією з найбільших, де презентували унікальні й оригінальні роботи знаного у світі художника»,- додали музейники.
Володимир Слєпченко - маляр, графік, монументаліст і майстер психологічного портрета. Член Національної спілки художників України (1986). Заслужений діяч мистецтв України (1998), народний художник України (2009).
Працює у мистецькому напрямі романтичного символізму, винайшов свою авторську техніку і унікальний власний стиль «Артлайн» (мистецтво лінії).