Нью-йоркська «Метрополітен-опера» запропонувала відомій українській оперній співачці Людмилі Монастирській участь у виставі «Турандот» замість російської виконавиці Ганни Нетребко.

Як передає Укрінформ, про це повідомила у Фейсбуці Національна опера України з посиланням на офіційну заяву Метрополітен-опера.
«Замість знаної російської співачки Анни Нетребко, відомої своєю підтримкою агресії Російської Федерації та політики Путіна, в одному з найвідоміших театрів світу звучатиме голос української оперної зірки, солістки Національної опери України Людмили Монастирської», - поінформували у Нацопері.
У театрі додали, що вистави "Турандот" за участю Монастирської відбудуться 30 квітня, 3, 7, 11 и 14 травня.
Як повідомлялося, у Нью-Йорку скасували серію виступів російської оперної співачки Ганни Нетребко у квітні та травні через її відмову публічно засудити дії президента Росії, який розв’язав війну в Україні.
Баварська державна опера 1 березня оголосила про припинення роботи з оперною співачкою Нетребко та диригентом Валерієм Гергієвим через те, що вони «недостатньо дистанціювалися» від російського вторгнення в Україну. З тієї ж причини з Гергієвим розірвав контракт Мюнхенський філармонічний оркестр.
24 лютого за вказівкою президента країни-агресора Володимира Путіна Росія розпочала війну із Україною. Російські війська дев’ятий день поспіль обстрілюють та знищують ключові об'єкти інфраструктури, ракети поцілюють у житлові будинки. В Україні запровадили воєнний стан та оголосили загальну мобілізацію.
Фото: Sasha Solt