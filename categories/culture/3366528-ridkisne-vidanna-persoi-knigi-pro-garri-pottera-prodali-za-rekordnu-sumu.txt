Рідкісне перше видання «Гаррі Поттера» британської письменниці Джоан Роулінг продали на Heritage Auctions у США за рекордну $471 тисячу.

Про це повідомляє Укрінформ з посиланням на Reuters.

«Це не тільки найдорожча з будь-коли проданих книг про Гаррі Поттера, але й найдорожчий художній твір ХХ століття з будь-коли проданих», - сказала представниця Heritage Auctions Джо Маддален.
Книга «Гаррі Поттер і філософський камінь» була видана в США в 1997 році у твердій палітурці і з кольоровими ілюстраціями на обкладинці. Всього було надруковано лише 500 примірників.
У Heritage Auctions схарактеризували лот як «чарівний, неймовірно яскравий і в хорошому стані».
Початкова вартість книги становила 70 тисяч доларів, кінцева сума склала $471 тисячу. Її придбав американський колекціонер, ім'я якого не розголошується.
Вартість інших проданих раніше примірників з першого накладу коливалася приблизно від $110 тис. до $138 тис.
«Гаррі Поттер» — серія з семи фантастичних романів англійської письменниці Джоан Роулінг. У книгах розповідається про пригоди юного чарівника Гаррі Поттера і його друзів Герміону Грейнджер і Рона Візлі, які навчаються у Гоґвортській школі чарів і чаклунства. Основний сюжет присвячений боротьбі Гаррі проти темного чаклуна лорда Волдеморта, який намірюється стати безсмертним, повалити чаклунський керівний орган званий Міністерством магії і підкорити всіх чарівників і маґлів (не чарівників).