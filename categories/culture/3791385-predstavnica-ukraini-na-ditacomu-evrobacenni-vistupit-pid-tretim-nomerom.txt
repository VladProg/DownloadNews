У французькій Ніцці 26 листопада представниця України на конкурсі «Дитяче Євробачення» Анастасія Димид виступить із піснею «Квітка» під третім номером.

Як передає Укрінформ, про це Міністерство культури та інформаційної політики повідомило у Фейсбуці.
«У неділю, 26 листопада, Анастасія Димид представить Україну на пісенному конкурсі в Палаці Нікайя на південному узбережжі країни у Ніцці. Вона виступить з піснею «Квітка», яку записала музична продюсерка Національного відбору на Дитяче Євробачення-2023 Світлана Тарабарова», - йдеться в повідомленні.
Зазначається, що о 17:00 пряму трансляцію Дитячого Євробачення-2023 покажуть на телеканалі Суспільне Культура, на фейсбук-сторінках Суспільного та Євробачення Україна, а також на сайтах Дитяче Євробачення в Україні та Суспільне Культура.
Як повідомляв Укрінформ, у фіналі Національного відбору на участь у Дитячому пісенному конкурсі Євробачення-2023 перемогу здобула Анастасія Димид із піснею «Квітка».