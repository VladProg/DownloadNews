Простір української дитячої книги «BaraBooka» оприлюднив результати «Топу БараБуки» – щорічний список найкращих родинних видань 2021 року.

Як передає Укрінформ, про це повідомляється на сайті «BaraBooka».
“Переможців вибирали з короткого списку, куди ввійшли 30 найкращих неперекладних видань для дітей та підлітків. До списку потрапляють винятково видання українських авторів(ок). Таким чином БараБука вже восьмий рік підтримує національну літературу для дітей та підлітків та окреслює тенденції року, що минає”, - ідеться в повідомленні.
Як зазначається, переможців рейтингу урочисто нагородили 15 грудня в Центральній бібліотеці ім. Т.Г.Шевченка для дітей м. Києва. Традиційно впродовж двох тижнів читачі голосували за улюблені видання в номінації «Вибір читачів». Понад 1600 користувачів віддали свої голоси за улюблені книжки. Цього року вперше вибір читачів збігся з вибором експерток Топу БараБуки.
Топ БараБуки: переможці 2021 року:

Номінація «Дебют року в прозі»: Ірина Озимок «У міста є Я» (ілюстрації Анна Іваненко, студія сері/граф; видавництво «Книголав»).
Номінація «Родинне читання»: Світлана Ройз «Таємниця життя та смерті» (ілюстрації Марія Рудик, «Видавництво Старого Лева»).
Номінація «Серія книжок про світопізнання»: Романа Романишин, Андрій Лесів. «Куди і звідки» («Видавництво Старого Лева»).
Номінація «Абетка року»: Іла Варіна, Ольга Штонда «Абетка від Маєчки» (Артвидавництво «Небо»).
Номінація «Поетична книжка року»: Григорій Фалькович «Пароплави і кити», ілюстрації Яна Гранковська, Ростислав Попський (видавництво «А-БА-БА-ГА-ЛА-МА-ГА»).
Номінація «Комікс року»: Юрій Нікітінський (текст), Еліна Цильке (ілюстрації) «Апокаліпсис: 40 правил виживання» (видавництво «Артбукс»).
Номінація «Пізнавальна книжка для дошкільнят»: Ганна Булгакова «Чарівна книжка про какашки», ілюстрації Юлія Гречух (видавництво «Ранок»).
Номінація «Воркбук для молодшого шкільного віку»: «Козаки правлять країною», тексти Олексій Сокирко, Ірина Голодюк, Ліна Максимук, Марина Старик, Наталія Соболевська, ілюстрації Наталія Кудляк (видавництво «Дискурсус»).
Номінація «Художня проза для молодшого шкільного віку»: Мія Марченко «Майка Паливода обирає професію», ілюстрації Олександра Болотова (видавництво «Читаріум»).
Номінація «Енциклопедичне видання року»: Сергій Жуков, Марія Тахтаулова «Україна. Від первісних часів до сьогодення», ілюстрації Женя Миронюк (видавництво «Ранок»).
Номінація «Художньо-пізнавальна проза для підлітків»: Петро Яценко «Союз радянських речей», ілюстрації Настя Омелич (видавництво «Портал»).
Номінація «Пізнавальне видання для підлітків»: команда «ТОП ЛІД», «Інста, кохання, брудний посуд і конста. Норм візуальний гід по Конституції» (видавництво «Wise Bee»).
Номінація «Проза для юнацтва»: Надя Біла «Ел і Ева» («Видавництво Старого Лева») і Тетяна Рубан «На північ від кордону», ілюстрації Софія Сулій (видавництво «Наш Формат»).
Номінація «Підліткове фентезі»: Наталія Довгопол «Мандрівний цирк сріблястої пані» (видавництво «Віват»).
Номінація «Серія року»: Наталія Матолінець «Варта у грі. Кров Будапешта» (видавництво «АССА»).
Номінація «Вибір читачів»: Тетяна Рубан «На північ від кордону», ілюстрації Софія Сулій (видавництво «Наш Формат»).

Також БараБука вручила спецвідзнаки в категоріях:

«Партнерство року» – Галині Титиш та ГО «Смарт Освіта» за співпрацю у проєкті «Живі письменники. Батькам».
«Дружба років» – Наталії Степанчук, головній редакторці журналу для підлітків «Однокласник».
«Шпаргалка для вчителя» – Олені Жупановій за книжку «Storytelling. Англійська для дітей в історіях» (ілюстрації Наталія Кудляк, видавництво «Моя книжкова полиця»).
«Медіапроєкт року» – Володимирові Нікітенку за книжку «210 добрих справ. Темні часи» та анімаційний серіал за мотивами видання.
«Соціальний проєкт року» – видавництву «Видавництво» за серію соціальних мальописів сучасних авторів.

Партнерські спецвідзнаки-дипломи:

Центральна бібліотека ім. Т.Г.Шевченка для дітей м. Києва – Ользі Купріян за книжку «Мирослава та інші з нашого двору», ілюстрації Альбіна Колесніченко («Видавництво Старого Лева»).
Музей науки – Олені Шульзі за видання «Наші. Інженерна історія України».
Кінокомпанія «Артхаус Трафік» – Анатолію Лавренішину та Анастасії Лавренішиній за книжку-приквел до анімаційної стрічки «Віктор_Робот» «Віктор_Робот. Щоденник збирача планет» (видавництво «Ранок» + ЛА «БараБука»).
Журнал «Дошкільне виховання» – видавничому дому «Школа» за серію «Найкращі вірші для дітей».
Мистецький арсенал – за збірку оповідань підлітків «ІZОЛЯЦІЯ: збірник оповідань», ілюстрації Ірена Панаріна (видавництво «Ранок» + ЛА «БараБука»);

Традиційно книжки, авторками або укладачками яких є барабуки, в конкурсі не розглядаються. Це - окремий список:

Ольга Купріян «Мирослава та інші з нашого двору», ілюстрації Альбіна Колесніченко («Видавництво Старого Лева»);
Олена Алчанова «Час для всього» (видавництво «Ранок» + ЛА «БараБука»);
«ІZОЛЯЦІЯ: збірник оповідань», ілюстрації Ірена Панаріна (видавництво «Ранок» + ЛА «БараБука»);
«Котигорошка. Заплутані казки». Тексти Лавренішина А. Ткачук Г.С. Лущевська О. Штефан А. Марченко М. Вздульська В.Р. Кочубей С. Хромова А. Ілюстрації Наталя Чорна (видавництво «Ранок» + ЛА «БараБука»);
Анастасія Лавренішина. «Віктор_Робот. Щоденник збирача планет» (видавництво «Ранок» + ЛА «БараБука»);
Оксана Лущевська «Інший дім» (видавництво «Ранок» + ЛА «БараБука»);
Тетяна Стрижевська «Кокони» (видавництво «Ранок» + ЛА «БараБука»).

У 2021 році експертками, що оцінюють книжки для Топу БараБуки, є редакторки Простору української дитячої книги, методистки Лабораторії дитячого читання НЦ «Мала академія наук України» – Анна Третяк, Ольга Купріян, Анастасія Музиченко, Марія Артеменко та Ольга Сілакова. Кураторка Топу – керівниця проєкту BaraBooka Таня Стус.