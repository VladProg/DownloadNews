Український культурний фонд опублікував реєстри отриманих заявок на програми «Культурна спадщина», «Ґранд-подія», «Культура. Регіони» та «Дослідження. Освіта. Резиденції. Стипендії».

Як передає Укрінформ, про це повідомляється на сайті УКФ.
“31 січня Український культурний фонд завершив приймати проєктні заявки на грантові програми «Дослідження. Освіта. Резиденції. Стипендії», «Культурна спадщина», «Ґранд-подія». 1 лютого – на перші три ЛОТи програми «Культура. Регіони»", - ідеться в повідомленні.
Реєстри отриманих заявок:
«Дослідження. Освіта. Резиденції. Стипендії» включає 431 заявку;
«Культурна спадщина» (ЛОТи 1-2) — 483;
«Ґранд-подія» - 231;
«Культура. Регіони» (ЛОТи 1-3) - 293.
Зазначається, що дані до реєстрів генеруються автоматично та напряму із проєктної заявки, відповідальність за зміст і стиль несуть заявники.
Як нагадали в УКФ, 25 лютого спливає термін подачі заявок на ЛОТи «Препродакшн неігрового кіно» та «Розвиток кінопроєкту ігрового кіно» програми «Аудіовізуальне мистецтво»; 14 березня – на ЛОТ «Регіональна ініціатива. Дніпро» програми «Культура. Регіони».
Як повідомляв Укрінформ, 2 лютого Український культурний фонд спільно з Дніпровською міською радою розпочали конкурс на ЛОТ «Регіональна ініціатива. Дніпро» у межах програми «Культура. Регіони». 23 січня УКФ отримав близько 600 заявок на програму «Інноваційний культурний продукт».