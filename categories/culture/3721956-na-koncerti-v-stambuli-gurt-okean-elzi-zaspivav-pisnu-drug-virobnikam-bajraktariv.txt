Гурт “Океан Ельзи” та українці, що прийшли на їхній концерт у Стамбулі, скандували “дякуємо” компанії Baykar Makina, виробнику безпілотників "Байрактар", та її керівникам, і разом виконали пісню “Друг”.

Про це повідомляє власкор Укрінформу.
“Цю пісню ми завжди присвячуємо нашим друзям, хоча вона про зовсім інше, але хочеться її присвячувати дружбі. Дружбі, яка така сильна, що прямо межує з коханням”, - сказав лідер групу “Океан Ельзи” Святослав Вакарчук.






У Стамбулі відбувся концерт гурту «Океан Ельзи» на підтримку України / Фото: Murat Akçay


















































































Співак зазначив, що хотів би присвятити пісню “Друг” всім турецьким друзям, які дуже багато допомагають і роблять для України.
“І особливо тим, які не просто словом, а ділом роблять все, щоби в Україні швидше настав мир. Зокрема, знаменитій компанії Baykar і Халюку Байрактару, які справжні друзі України. Велика честь знати цих людей”, - додав Вакарчук.

Гурт “Океан Ельзи” виконав пісню спільно з глядачами, даючи можливість залові співати самостійно.
Як повідомляв Укрінформ, увечері у неділю в Стамбулі відбувся концерт гурту «Океан Ельзи» на підтримку України.