Керівник Офісу Президента Андрій Єрмак подякував американській акторці Джессіці Честейн за те, що погодилася приїхати в Київ, адже дуже важливо, що всесвітньо відомі люди підтримують Україну у боротьбі за свободу.

Про це він написав у Телеграмі, передає Укрінформ.
«Дуже важливо, що всесвітньо відомі люди підтримують нашу державу у боротьбі за свободу. Завдяки цьому про події в Україні та злочини росіян знає весь світ. Правда на нашому боці», - написав Єрмак.
Він зазначив, що Честейн відвідала Офіс Глави держави.
«Під час зустрічі з Володимиром Зеленським ми обговорили підтримку України та українців у війні проти росії», - додав керівник ОП.
Як повідомляв Укрінформ, американська акторка та продюсерка Джессіка Честейн прибула до Києва та відвідала дитячу лікарню "Охматдит". Президент Володимир Зеленський зустрівся з нею.
Фото: Андрій Єрмак, Телеграм