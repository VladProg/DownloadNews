У Нью-Йорку на Мангеттені в Українському музеї з цього місяця по квітень 2024 року проходить виставка художниці Марії Примаченко.

Як передає власний кореспондент Укрінформу у Нью-Йорку, в залах музею представлено близько сотні робіт Примаченко - великі полотна, зразки вишивки, розписана кераміка, ранні акварельні малюнки.






Виставка робіт Марїї Примаченко у Нью-Йорку/Фото: Володимир Ільченко














































«Коли я побачив, як Росія зруйнувала музей у Іванкові, де зберігалися картини Примаченко, то мені це з голови не йшло. Я вирішив, що американці мають ознайомитися з її творчістю», - розповів Укрінформу директор Українського музею у Нью-Йорку Петро Дорошенко.
За його словами, у США «ніколи такого не бачили».
Він розповів, що над організацією виставки працював півтора року, збирав картини з різних музеїв. Найбільше - з Національного музею українського народно-декоративного мистецтва, що на території Києво-Печерської лаври.
Як повідомляв Укрінформ, виставка «Феномен Марії Примаченко» зі збірки полотен Запорізького обласного художнього музею також відкрилася у жовтні в Палаці Потоцьких у Львові.
Під час наступу російських військ у місті Іванкові Київської області згорів історико-краєзнавчий музей, де зберігалося близько двох з половиною десятків робіт всесвітньо відомої художниці.
Частину робіт врятували місцеві жителі.