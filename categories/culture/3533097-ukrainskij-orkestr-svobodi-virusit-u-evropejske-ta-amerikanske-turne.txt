Ukrainian Freedom Orchestra («Український оркестр свободи») 28 липня вирушить у європейське та американське турне.

Як передає Укрінформ, про це повідомляє Міністерство культури та інформаційної політики України у Фейсбуці.
"The Metropolitan Opera та Польська національна опера організовують Ukrainian Freedom Orchestra «Український оркестр свободи» під керівництвом диригентки Keri-Lynn Wilson. З 28 липня по 20 серпня колектив відправиться у європейське та американське турне. Ukrainian Freedom Orchestra очолить канадсько-українська диригентка Кері-Лінн Вілсон", - йдеться у повідомленні.

Як зазначається, турне розпочнеться у Польській національній опері, 28 липня, та включатиме телевізійний виступ на BBC Proms у Лондоні 31 липня.
Гроші, зібрані від туру, підуть на підтримку українських артистів. Інформація про квитки буде оголошена пізніше.
Турне організовано за підтримки МКІП, Міністерства закордонних справ та Державного агентства України з питань мистецтв та мистецької освіти.