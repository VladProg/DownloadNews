Український гурт Dakh Daughters виступив на закритті 76-го театрального фестивалю в Авіньйоні.

Як передає Укрінформ, про це міністр культури та інформаційної політики Олександр Ткаченко повідомив у Телеграмі.

«Вчора наші Dakh Daughters виступили на закритті 76-го театрального фестивалю в Авіньоні. Виступ Dakh Daughters завершується піснею «Ти моє море» Скрябіна», - зазначив Ткаченко.

Міністр зауважив, що Авіньйонський фестиваль - один з найстаріших і знаменитих театральних форумів світу. Він вже 76 років поспіль відбувається у липні у французькому місті Авіньйоні.
«Говорити мовою мистецтва про найважливіші речі для України - це про наш культурний фронт сьогодні. Те, що наші митці виступають на таких сценах світу вкотре говорить про якість та затребуваність українського творчого продукту», - заявив Ткаченко.
Як повідомляв Укрінформ, у червні Ткаченко закликав учасників Міжнародного фестивалю «Каннські леви» інвестувати в економіку України.


Фото: Олександр Ткаченко, Телеграм