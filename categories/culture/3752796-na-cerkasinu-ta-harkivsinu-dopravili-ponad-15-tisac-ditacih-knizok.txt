У Черкаську та Харківську області доправили понад 15 тисяч книжок в рамках благодійної акції «Українським дітям – українську книгу» .

Про це повідомляє пресслужба Міністерства культури та інформаційної політики в Телеграмі, передає Укрінформ.

"Понад 15 тис. книг вже доставлено на Черкащину та Харківщину. Також днями доїхало ще чимало книг до українського навчального центру «Лелека» у місті Оснабрюк, що у Німеччині", - йдеться у повідомленні.
Як зазначається, наразі в активній фазі підготовки до відправлення літератури до Рівненщини, Одещини, Миколаївщини та Запоріжжя
Як повідомляв Укрінформ, благодійна акція «Українським дітям – українську книгу» реалізується Держкомтелерадіо спільно з Офісом Президента, Міністерством культури та інформаційної політики, Міністерством закордонних справ.
Фото: mon.gov.ua і МКІП