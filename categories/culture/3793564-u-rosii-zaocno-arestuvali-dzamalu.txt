У Москві у середу, 29 листопада, заочно взяли під варту оголошену раніше у розшук українську співачку Джамалу.

Як передає Укрінформ, про це повідомляє російське інформагентство ТАСС.
«Суд Москви заочно арештував українську співачку Джамалу в справі про фейки проти Збройних сил РФ», – заявили у московській прокуратурі.
Як повідомлялося, 20 листопада Міністерство внутрішніх справ Російської Федерації оголосило в розшук українську та кримськотатарську співачку Джамалу (Сусану Джамаладінову).
Виконавицю оголосили в розшук в середині жовтня 2023 року за звинуваченням у поширенні «фейків» про російську армію.