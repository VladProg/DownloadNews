У 50-річному віці в своєму домі пішов із життя британський композитор Метью Стрекан, який прославився саундтреком до знаменитого шоу «Хто хоче стати мільйонером?».

Як передає Укрінформ, про це повідомляє The Sun.
Зазначається, що 22 вересня до будинку композитора неподалік від Лондона викликали бригаду "швидкої", яка по приїзду констатувала смерть.


Точна причина смерті композитора буде названа згодом.

Метью Стрекан творив музику для телебачення, радіо і кіно з 1998 року.
Його твори звучать у шоу Question Time і Winning Lines, серіалі «Детективи» (1993-1997), фільмах «Мільйонер з трущоб» (2008) та «Мій хлопчик» (2002). За час своєї творчої кар'єри музикант був удостоєний 12 премій Американської спілки композиторів, авторів і видавців.
Фото: @iir.millionaire