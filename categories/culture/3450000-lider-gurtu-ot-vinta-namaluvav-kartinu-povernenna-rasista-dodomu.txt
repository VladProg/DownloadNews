Відомий в Україні митець, художник-карикатурист Юрій Журавель із Рівного на своєму черговому промовистому малюнку зобразив повернення в сім'ю російського «папочки» з кривавими «подарунками» з України.

Про це художник написав на своїй сторінці у Фейсбуці, передає Укрінформ.
«Саме так я уявляю повернення до родини руzzкава папачкі.
Вибачайте, рідненькі українці, не всі мої малюнки сьогодення можуть смішити..», - написав Журавель.
На його малюнку зображено рашиста, який передає своїм дітям заляпані кров’ю іграшки, а поруч стоїть дружина, хизуючись у шубі з кривавими потьоками…
З початку російської агресії український музикант, художник-карикатурист, лідер гурту Ot Vinta Юрій Журавель майже щодня створює промовисті карикатури про війну, яку Росія розв’язала в Україні.
Як повідомлялось, військовослужбовці російської армії, які повертаються з території України до білорусі, відправляють награбоване додому поштовою службою кур’єрської доставки.