У межах артфестивалю «День житомирян» відбулася прем’єра документального фільму про вченого і конструктора, основоположника практичної космонавтики Сергія Корольова «Незламний. Шлях до мрії».

Про це повідомляє Житомирська міська рада, передає Укрінформ.
Як зазначається, «червоною доріжкою» пройшлися творці фільму, актори стрічки та глядачі.

За словами режисера фільму заслуженого артиста України Петра Авраменка, зйомки проходили у Житомирі, Бердичеві, Хмельницькому та Одесі. Участь у них взяли понад 170 житомирян.


«Незламний.Шлях до мрії» - це третій фільм, що увійшов до проєкту «Видатні постаті Житомира», який розповідає про легендарні, цікаві, містичні та загадкові постаті краю. Перша стрічка проєкту – «Вогонь самопосвяти» - розповідає про життя Олега Ольжича, друга - фільм «Де Шодуар?» - про барона Івана де Шодуара.
Фото: zt-rada.gov.ua