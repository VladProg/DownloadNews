Фільм лауреата Пулітцерівської премії Мстислава Чернова "20 днів у Маріуполі" отримав на Міжнародному фестивалі документального кіно про права людини Docudays UA нагороди журі і глядацьких симпатій.

Про це Міністерство культури та інформаційної політики України повідомило у Телеграмі, передає Укрінформ.
Як зазначається, стрічка показує важку роботу репортерів у гарячих точках й історію 20 днів, які сам Чернов та його колеги провели, висвітлюючи події в місті Маріуполь Донецької області.
У МКІП привітали команду, яка працювала над створенням фільму, та подякували учасникам фестивалю за підтримку.
"Такі перемоги на міжнародній арені - велика цінність. Такі роботи - не лише частина нашої сучасної реальності, але й голос, що розповідає світу про звірства росіян та приклади мужності українців в цій страшній війні", — наголосили в міністерстві.
Як повідомляв Укрінформ, у травні український журналіст Мстислав Чернов здобув Пулітцерівську премію за знімок із Маріуполя.
Фото: Docudays UA