Клавішник та один із засновників відомого британського гурту Depeche Mode Енді Флетчер помер у віці 60 років.

Про це передає Укрінформ із посиланням на ew.com.
Група оголосила про смерть Флетчера у четвер, 26 травня у соціальних мережах.
“Ми вражені і сповнені величезного смутку через передчасну смерть нашого дорогого друга, члена сім’ї та колеги по групі Енді “Флетча” Флетчера. Флетч мав справжнє золоте серце, і він завжди був поруч, коли вам була потрібна підтримка, жвава бесіда, гарний сміх або холодна пінта пива”, – йдеться у заяві.
Причина смерті наразі невідома.
“Наші серця з його сім'єю, і ми просимо вас пам'ятати про них і поважати їхнє приватне життя в цей важкий час”, – додали друзі Флетчера.
Флетчер народився в районі Ноттінгема у Великобританії у 1961 році. Він сформував групу “Composition of Sound” після переїзду в Базілдон наприкінці 1970-х з Мартіном Гором і Вінсом Кларком. Після того приєднання до групи Дейва Гаана, вони змінили назву на Depeche Mode (Кларк покинув групу після їхнього першого альбому).