У Миколаєві розпочала роботу персональна виставка книжкової графіки «Нариси» художниці культурно-мистецької асоціації "Арт-спокуса" Алли Бондарєвої.

Про це Укрінформу повідомила голова ГО «Культурно-мистецька асоціація «Арт-спокуса», Заслужена працівниця культури України Валентина Кривцова.






У Миколаєві відкрилася виставка книжкової графіки «Нариси» / Фото: Валентина Кривцова






















«Для персональної виставки «Нариси» художниця з міста Баштанка вперше презентувала роботи саме з книжкової графіки. До експозиції увійшли 17 картин. Представлені монохромні малюнки були створені для оформлення книжок українських письменників, аби максимально підсилити сприйняття поетичних рядків про яскраві моменти людського життя», - розповіла Кривцова.
За її словами, книжкова графіка завжди була і залишається важливою частиною книгодрукування. Літера сама по собі - графічний знак. І шрифти, що з’явилися у стародавньому світі, також відносяться до виду графічного мистецтва.
Під час війни Алла Бондарєва продовжувала творити, доєдналась до волонтерської діяльності асоціації "Арт-спокуса" та зробила ілюстрації до двох книжок Івана Козака «Мости любові» та «Калинові іменини».
Виставка працює у Центральній міській бібліотеці імені Марка Кропивницького.