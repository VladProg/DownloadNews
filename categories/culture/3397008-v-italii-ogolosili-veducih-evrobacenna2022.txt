Італійський телеканал Rai назвав імена ведучих цьогорічного пісенного конкурсу «Євробачення-2022», який відбудеться в італійському Турині у травні.

Як передає Укрінформ, про це повідомляє Deadline.
Окрім Лаури Паузіні, глядачі зможуть побачити у півфіналах та фіналі Алессандро Каттелана та Міка.
Лаура Паузіні – італійська співачка, неодноразова переможниця музичної премії Греммі.
Алессандро Каттелан – італійський ведучий, який вів місцеву версію Х-Фактора з 2011 до 2020 року.
Міка – британський співак ліванського походження. Він вийшов на вершини чартів із синглом Grace Kelly, який вважають найбільшою поп-сенсацією 2007 року. Після Євробачення він здійснить турне по Північній Америці.
Як повідомлялося, суспільний мовник оголосив вісімку фіналістів нацвідбору на «Євробачення-2022». Переможець представлятиме Україну на пісенному конкурсі, який цьогоріч прийматиме Італія. Фінал конкурсу відбудеться на арені PalaOlimpico у Турині 14 травня, півфінали — 10 та 12 травня.
Про свою участь у Євробаченні-2022 оголосила 41 країна.
Фото: Twitter