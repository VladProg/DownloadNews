Фільм Антоніо Лукіча «Люксембург, Люксембург» за перший прокатний вікенд зібрав 5,59 млн грн.

Про це повідомляють на Фейсбук-сторінці фільму, передає Укрінформ.
"За перший вікенд прокату (включно з понеділоком, 17 квітня) касові збори склали 5,59 млн грн, а всього стрічку переглянули 36 453 глядачі", – йдеться у повідомленні.

Як зазначається, сюжет стрічки ґрунтується на історії братів-близнюків, які дізнаються, що їхній давно зниклий батько захворів у Люксембургу. Вони вирушають у подорож, аби побачити його востаннє.
У всеукраїнський прокат фільм «Люксембург, Люксембург» вийшов 13 квітня.