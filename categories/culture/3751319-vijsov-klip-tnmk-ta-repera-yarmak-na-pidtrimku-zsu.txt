Гурт ТНМК (Танок на майдані Конго – ред.) та репер-воїн YARMAK випустили кліп на підтримку ЗСУ.

Відео в Телеграмі опублікував командувач Сухопутних військ ЗСУ генерал-полковник Олександр Сирський, передає Укрінформ.

«Вийшов кліп ТНМК та репера-воїна YARMAK на підтримку нашої армії. Дякуємо артистам, які просувають ЗСУ», - наголосив командувач.
Сирський також відзначив, що у зйомках кліпу брали участь бойові підрозділи та техніка Сухопутних військ ЗСУ.
Як повідомляв Укрінформ, 13 січня український хіп-хоп гурт ТНМК презентував пісню та кліп про небезпеку вибухових пристроїв та правила поводження з ними "Дивись, куди ідеш!".