В римській галереї Умберто Мастроянні вперше відбулася виставка творів сучасного українського мистецтва.

Про це в Телеграмі повідомив начальник Львівської ОВА Максим Козицький, передає Укрінформ.
«Виставку з промовистою назвою «Perché?» («За що?») провели, аби привернути увагу до повномасштабної війни, яку розгорнула проти України росія, а також, щоб зібрати кошти на допомогу українцям, які постраждали через це», - зазначив Козицький.
Подія відбулася у межах мистецького проєкту We&World за підтримки Львівської обласної військової адміністрації. Відвідувачам представили 75 творів живопису, скульптури, графіки та кераміки.






У Римі відбулася виставка творів сучасного українського мистецтва/Фото: пресслужба ЛОДА

















































Віддати свої роботи, аби показати у серці Риму сучасне українське мистецтво і допомогти нашим землякам, погодилися майже п‘ять десятків українських митців.

«Виставка тривала лише кілька днів, але за цей час її побачила величезна кількість людей. Багато з них підходили до організаторів, запитували, яка ситуація в країні зараз та як ще вони можуть допомогти нам», - додав Козицький.
Як повідомляв Укрінформ, в межах Венеційської бієнале представлено роботи художника зі Львова - молодого, але вже знаного митця, члена Національної спілки художників Петра Сметани.
Фото: ЛОДА