На базі Державного архіву Хмельницької області зніматимуть документальний фільм про остарбайтерів.

Про це у Фейсбуці повідомив голова Хмельницької ОДА Сергій Гамалій, передає Укрінформ.
«Популярна режисерка та сценаристка Леся Харченко приїде знімати до нас фільм. Саме про це ми говорили сьогодні з директоркою Держархіву області Катериною Бурдуваліс на відкритті нового фонду Державного архіву Хмельницької області «Кінофестиваль Хмельниччини», - йдеться у повідомленні.

За словами Гамалія, на базі Держархіву області зніматимуть документальне кіно про остарбайтерів – жителів Хмельниччини, насильно вивезених на примусові роботи до Німеччини. Справи цих людей зберігаються в архіві.

Голова ОДА зазначив, що в області фільми часто знімають у Кам’янці-Подільському, Самчиках, Меджибожі, Хмельницькому.
Фото: Сергій Гамалій, Facebook