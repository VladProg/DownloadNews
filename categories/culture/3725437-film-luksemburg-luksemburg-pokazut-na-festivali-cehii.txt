Стрічку Антоніо Лукіча «Люксембург, Люксембург» покажуть на 57-му кінофестивалі у Карлових Варах.

Про це інформує пресслужба Державного агентства з питань кіно на сторінці у Фейсбуку, передає Укрінформ.
"Картину продемонструють у межах позаконкурсної програми "Горизонти" 30 червня о 9:00, 6 липня о 18:00 та 7 липня о 21:00", - йдеться в повідомленні.
Фільм розповідає історію про братів-близнюків, які дізнаються, що їхній давно зниклий батько захворів у Люксембургу. Вони вирушають у подорож, аби побачити його востаннє.
Головні ролі у стрічці «Люксембург, Люксембург» зіграли учасники реп-гурту «Курган і Agregat» – брати Раміл та Аміл Насірови. Стрічку створено за підтримки Державного агентства України з питань кіно.
У травні 2022 року фільм став одним з п'яти учасників програми підтримки міжнародної промоції українських фільмів “proMOTION”, започаткованої Українським інститутом. Міжнародна промопідтримка в рамках програми здійснюється за допомоги Göteborg Film Fund.
Karlovy Vary International Film Festival у Чехії — один із найстаріших і ключових європейських кінофестивалів класу «А». Цьогорічний він проходитиме з 30 червня по 8 липня 2023 року.