Мультфільм «Мавка. Лісова пісня» став найкасовішим українським фільмом за часів незалежності, зібравши за три вікенди майже 82 млн грн.

Про це повідомляє пресслужба Державного агентства з питань кіно у Фейсбуці, передає Укрінформ.
«Лише за три вікенди в українському прокаті на мультфільм було продано 642 671 квитків, а бокс-офіс становив 81 848 415 грн», - зазначили у відомстві.

Покази мільтфільму ще тривають.
Як повідомлялося, анімаційний фільм «Мавка. Лісова пісня» створено за підтримки Державного агентства з питань кіно та Агентства США з міжнародного розвитку (USAID). Мультфільм вийшов у широкий національний прокат 2 березня.