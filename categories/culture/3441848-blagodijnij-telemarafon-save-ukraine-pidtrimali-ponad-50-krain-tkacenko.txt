Благодійний телемарафон-концерт Save Ukraine об’єднав довкола увесь цивілізований світ.

Про це написав міністр культури та інформаційної політики Олександр Ткаченко у Фейсбуці, передає Укрінформ.

«Об‘єднати довкола себе увесь цивілізований світ. От що вчора вдалося благодійному телемарафону Save Ukraine – #StopWar. Учора ми говорили зі світом, транслюючи з екранів правду. Надзвичайно сильна Подія, про яку хочеться писати з великої літери. Безпрецедентно. Адже з Україною в прямому ефірі були понад 50 країн! З Україною, яка продовжує відстоювати власну свободу у боротьбі з російськими окупантами», - написав Ткаченко.
За його словами, громадяни з усіх куточків планети долучались до збору коштів для порятунку України, "і ця доброта – фантастична".
«Вдячний кожному, хто стоїть за організацією: 1+1 media, Atlas, Kyivstar, Суспільне, Міністерство культури та інформаційної політики України, Міністерство закордонних справ України / MFA of Ukraine, артисти – разом ми зробили захід, який вже увійшов у історію», - додав міністр.
Як повідомлялося, благодійний телемарафон-концерт Save Ukraine відбувся у неділю, 27 березня.