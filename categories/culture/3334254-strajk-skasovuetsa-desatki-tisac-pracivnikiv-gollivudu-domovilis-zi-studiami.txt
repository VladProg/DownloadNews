Співробітники індустрії кіно й телебачення Сполучених Штатів, які входять у Міжнародний альянс працівників театральної сцени (IATSE) в останній момент змогли укласти угоду зі студіями, а тому запланований на понеділок масштабний страйк скасовується.

Як передає Укрінформ, про це повідомляється на сайті IATSE.
Ця угода, підписана з альянсом теле- і кінопродюсерів США (AMPTP), зачіпає близько 40 тисяч техніків, операторів, монтажерів і багатьох інших людей, зайнятих у виробництві розважального контенту, і гарантує їм збільшення заробітної плати, скорочення робочих годин, надання компенсацій і обідніх перерв.
Як відомо, на початку жовтня учасники IATSE проголосували за проведення страйку через незадовільні умови праці на тлі значного збільшення обсягів роботи з відкриттям кіностудій після пандемії COVID-19.
Працівники вимагали підвищення зарплати і скорочення робочого дня, організації харчування на робочому місці і надання обідніх перерв, а також збільшення відрахувань до пенсійних і медичних фондів для працівників сектора.
Угода підлягає ратифікації з боку членів IATSE. Деякі працівники висловлюють стурбованість окремими умовами договору, підписаної профспілковими лідерами, і сумніваються в тому, чи проголосують вони за її ратифікацію. Проте, як запевняють голови IATSE Меттью Лоеба, угода задовольняє всі вимоги працівників.
Фото: Wikipedia