В Івано-Франківську Палац Потоцьких із 2 вересня проведе кінотиждень, присвячений Івану Миколайчуку.

Про це у Фейсбуці повідомляє Палац Потоцьких «Простір Інноваційних Креацій «Палац», передає Укрінформ.
«Палац Потоцьких присвячує кінотиждень видатному українському актору, сценаристу, режисеру та письменнику, лауреату Шевченківської премії 1988 року – Івану Миколайчуку. Програма події - Тиждень із фільмами Івана Миколайчука», - йдеться в повідомленні.
Зазначається, що програма розпочнеться 2 вересня на території Палацу Потоцьких. Вхід на показ фільмів вільний.
«Ми ще хочемо захопити теплі осінні дні, щоб показати кінематограф та акторську майстерність видатних українців», - додають організатори.
Іван Васильович Миколайчук — український кіноактор, кінорежисер, сценарист. Лауреат Шевченківської премії 1988 року (посмертно). Зіграв 34 ролі в кіно, написав 9 сценаріїв та має дві режисерські роботи.