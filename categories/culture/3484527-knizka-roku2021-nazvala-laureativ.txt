Всеукраїнський рейтинг «Книжка року» оприлюднив результати за 2021 рік, публікація яких була запланована на кінець лютого і відкладена через російське повномасштабне вторгнення.

Як передає Укрінформ, список лауреатів-2021 репрезентований на сайті «Суспільне. Культура».
У сезоні-2021 у рейтингу за всіма категоріями (7 номінацій по 2-4 підномінації в кожній) оцінювалися 722 видання. До коротких списків (7 кращих книжок категорії) увійшло 164 видання від 59 видавництв: Київ – 34, Львів та Харків – по 9, Чернівці – 2, Брустурів, Дрогобич, Івано-Франківськ, Тернопіль, Ужгород – по 1.
Серед 30 переможців найбільше книжок видавництв «А-БА-БА-ГА-ЛА-МА-ГА», «Віхола», «Meridian Czernowitz», «Дух і Літера».
Номінація "Хрестоматія":

Художня класика - Пантелеймон Куліш "Повне зібрання творів. Переклади та переспіви. Том І. Шекспирові твори. Отелло. Троїл та Крессида. Комедія помилок" (Критика);
Життєписи - Віктор Петров "Листи до Софії Зерової" (Дух і Літера);
Літературознавство/критика - Михайло Назаренко "Крім "Кобзаря". Антологія української літератури 1792–1883. У двох частинах" (Laurus).

Номінація "Красне письменство":

Сучасна українська проза - Юрій Андрухович "Радіо Ніч" (Meridian Czernowitz);
Жанрова література - Юрій Винничук "Вілла Деккера", "Аґент Лилик" (Фабула);
Сучасна зарубіжна проза - Ольга Токарчук "Дім дня, дім ночі", "Бігуни", "Останні історії" (Темпора);
Поезія - Сергій Жадан "Псалом авіації", "Вишиваний. Король України" (Meridian Czernowitz) та Василь Стус "Палімпсести" (А-БА-БА-ГА-ЛА-МА-ГА).


Номінація "Софія":

Філософія/антропологія/психологія – Тарас Лютий "Двійник. Про природу дублювання і множинності" (Віхола);
Політологія/соціологія/культурологія – Алексіс Бойлен "Візуальна культура"; Джермен Галагуа "Розумні міста"; Лі Макінтайр "Постправда" (ArtHuss).

Номінація "Минувшина":

Популярні видання/історична публіцистика – Володимир В’ятрович "Нотатки з кухні "переписування історії" (Наш формат); "Західно-Українська Народна Республіка 1918–1923" (Манускрипт-Львів);
Дослідження/документи – "Історія цивілізації. Україна" упорядник Михайло Відейко; "Від кіммерійців до Русі (Х ст. до н.е. – ІХ ст.)" упорядник Олена Черненко; "Від Русі до Галицького князівства (900–1256)" (Фоліо); "Малоросійський приказ"; "Малоросійські справи"; "Батуринський архів" (Кліо);
Біографії/мемуари – Роман Коваль, Юрій Юзич "Микола Міхновський. Спогади, свідчення, документи" (Видавництво Марка Мельника); Роман Горак "Андрей Шептицький. Біографія" (Апріорі).

Номінація "Обрії":

Науково-популярна література – Наталія Атамась "Пташина історія. Скандали, інтриги і мистецтво виживання"; Леонід Горобець "Слідуй за розбитим черепом. Історія еволюції скелета"; Олексій Коваленко "Фрукти проти овочів. Чому кавун – не ягода, а томат – не фрукт"; Володимир Саркісян "Хімія повсякдення. Від шампуню і прального порошку до смаженої картоплі" (Віхола);
Бізнес/економіка/успіх – Сет Сігел "Нехай буде вода. Ізраїльський досвід вирішення світової проблеми нестачі води у світі" (Yakaboo Publishing);
Публіцистика/сучасні мемуари – Станіслав Асєєв "Світлий Шлях: історія одного концтабору" (Видавництво Старого Лева); Володимир Кулик "Мовна політика в багатомовних країнах. Закордонний досвід та його придатність для України" (Дух і Літера);
Спеціальна й адаптаційна література/стиль життя – Надін Берк Гарріс "У глибокій прірві. Як позбутися наслідків дитячих травм" (BookChef); Бйорн Сташен "Мобільна журналістика" (Академія української преси).

Номінація "Дитяче свято":

Книжки для малечі – Григорій Фалькович "Пароплави і кити" (А-БА-БА-ГА-ЛА-МА-ГА);
Література для молодших школярів – Сашко Дерманський "Різдвяна крамничка тітоньки Мальви" (А-БА-БА-ГА-ЛА-МА-ГА);
Література для школярів середніх класів – Наталка Малетич "Леся. Мандрівний клубочок" (Портал); Джоан Роулінг "Квідич крізь віки»; «Різдвяна свинка" (А-БА-БА-ГА-ЛА-МА-ГА);
Книжки для юнацтва – "Вони змінили світ. Лікарі й біологи" (Талант).


Номінація "Візитівка":

Малярство/фотографія/пластика – Тетяна Яблонська "Щоденники, спогади, роздуми" (Родовід);
Архітектура/дизайн/театр/кіно/музика/спеціальні дослідження – "Польоти уві сні та наяву" (Довженко-Центр); Марк Еліот "Рейган. Роки в Голлівуді" (Видавництво Анетти Антоненко; Ніка-Центр);
Туристична література/етнографія/історія повсякдення/дорожні нотатки – Краєзнавча і Олексій Сокирко "Кулінарна мандрівка в Гетьманщину" (Темпора).

Всеукраїнський рейтинг "Книжка року" заснований 1999 року і щороку визначає найкращі книжки, видані українськими видавцями самостійно або у співпраці з іноземними партнерами.
Фото: PEN Ukraine/Facebook, meridiancz.com, yakaboo.ua