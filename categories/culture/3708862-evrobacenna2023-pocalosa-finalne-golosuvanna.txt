У британському Ліверпулі закінчилися виступи учасників фіналу Євробачення-2023 та відкрито голосування за переможця пісенного конкурсу.

Про це повідомляє власний кореспондент Укрінформу.
Фаворитами пісенного конкурсу, зокрема за попереднім прогнозом, є Швеція, Фінляндія та Україна, з шансами на перемогу 50%, 23% та 7% відповідно.
Переможця буде визначено за результатами голосування професійного журі з 37 країн-учасниць конкурсу та глядачів. Їхні бали підсумовуються і мають однакову вагу - 50 на 50.
За підсумками голосування до складу національного журі, яке вперше обирали українці в мобільному застосунку “Дія”, увійшли співак, учасник гурту ТНМК Олександр Фоззі Сидоренко (голова журі), співачка, композиторка й авторка пісень Світлана Тарабарова, заслужена артистка України Тоня Матвієнко, фронтмен і засновник гурту «СКАЙ» Олег Собчук, композитор і піаніст Євген Хмара.
Як повідомляв Укрінформ, в Ліверпулі відбувся великий фінал пісенного конкурсу Євробачення. У фіналі виступили 26 країні. Україну, яка виступала 19-ю, представляв гурт TVORCHI з піснею Heart Of Steel (Серце зі сталі), яка автоматично потрапила до вирішальної частини конкурсу.