Зірки радять завершити раніш відкладені справи

Святкуємо День соборності України, який відзначається на честь річниці підписання у 1919 році «Акту злуки», тобто договору про об’єднання УНР і ЗУНР. Це державне свято символізує єдність українських земель.
Православна церква ж вшановує пам’ять мученика Полієвкта, який став першим мучеником у вірменському місті Мелітіні. Коли почалися гоніння на християн, Полієвкт побачив уві сні Христа і з цієї хвилини вирішив служити йому. Він вийшов на міську площу і розірвав царський указ про обов'язкове поклоніння ідолам, за що його й вбили язичники у 259 році.

Народні прикмети. Ясна погода - до хорошого врожаю.

Ворони і галки сидять на снігу - до відлиги.

Іменинники: Антоніна, Павло, Петро, Пилип, Захар, Олена.

20-21 місячний день. Місяць у знаку Діва. День важливих вчинків, які сприятимуть вашому духовному зростанню та внутрішньому перетворенню. На перший план виходять такі якості, як сміливість, відвага, рішучість. Важливо ні в чому не виявляти поспіху, а спокійно і впевнено завершити раніш відкладені справи.

За даними Центральної геофізичної обсерваторії України, найхолоднішим цей день у Києві був у 1907 році: -26,5°С, а найтеплішим у 2007-му: 8,1°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 82 відсотків.