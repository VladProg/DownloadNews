У Чернівцях видали завершальний, п’ятий том творів Юрія Федьковича.

Про це у Фейсбуці повідомляє Чернівецька обласна військова адміністрація, передає Укрінформ.
Зазначається, що останній том містить публіцистику, науково-популярні праці та листи Федьковича.

Книга побачила світ завдяки програмі підтримки книговидання Чернівецької ОВА.
За словами редакторки видання Людмили Черняк, роботу над підготовкою п’ятитомника творів Юрія Федьковича видавництво «Буковина» розпочало 18 років тому.
Найновіше перевидання вийшло без купюр та ідеологічних поправок.
Осип Юрій Федькович — український поет, прозаїк, драматург, публіцист, культурно-освітній діяч національного відродження Буковини. Твори Федьковича перекладено польською, чеською, сербською, російською, німецькою, англійського, румунською, італійською мовами.
Фото: Фейсбук Чернівецької ОВА