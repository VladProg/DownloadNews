У Брюсселі 22 липня о 19:00 відкривається виставка The Captured House. Bruxelles.

Як передає Укрінформ, про це Міністерство культури та інформаційної політики України повідомляє у Телеграмі.
«Захоплений дім» - 50 різноманітних історій війни від сучасних українських митців: свідчення та спогади, виражені у понад 200 фотографіях, скульптурах, інсталяціях, цифрових та музичних роботах художників, які залишилися жити та працювати в регіонах, де точилися чи тривають бойові дії», - ідеться в повідомленні.
Відвідувачі зможуть побачити експозицію з 23 по 31 липня. Робочі години з 12:00 до 20:00. Вхід вільний.
Проєкт організовує українська агенція культурного менеджменту PORT. за сприяння Міністерства закордонних справ України, МКІП та Держмистецтв.
Як повідомляв Укрінформ, російська федерація станом на 15 липня здійснила 423 злочини проти української культурної спадщини.
Фото: https://thecapturedhouse.com/