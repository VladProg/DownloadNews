Дві кінострічки українських режисерок Наталки Ворожбит і Катерини Горностай стали переможцями баварського кінофестивалю "5 озер".

Як передає Укрінформ, про це повідомляє Генеральне консульство України в Мюнхені.
“На цьогорічному міжнародному кінофестивалі "5 озер" відразу дві українські кінострічки отримали високі нагороди. Наталя Ворожбит перемогла у номінації "Perspektive Junges Kino 2021" за фільм "Погані дороги", а Катерина Горностай виграла головний приз "Fünf Seen Filmpreis 2021" за фільм "Стоп-земля", - ідеться у повідомленні.

Генеральний консул України в Мюнхені Юрій Ярмілко виступив на церемонії нагородження та прийняв відзнаки від імені українських режисерок.

Участь у фестивалі "5 озер" відбулася за фінансової та організаційної підтримки Генерального консульства України в Мюнхені та Українського Інституту.
Як повідомляв Укрінформ, в Україні з 25 червня по 25 серпня проходив фестиваль «Кіновернісаж просто неба». Він завершився показом фільмів “Земля блакитна, ніби апельсин» режисерки Ірини Цілик та показом однієї з найкращих картин року - «Погані дороги» Наталки Ворожбит.
Фото: munich.mfa.gov.ua