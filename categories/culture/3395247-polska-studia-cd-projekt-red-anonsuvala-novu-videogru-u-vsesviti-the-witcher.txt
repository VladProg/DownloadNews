Компанія CD Projekt RED несподівано анонсувала новий проєкт у всесвіті The Witcher.

Він має назву Project Golden Nekker, а реліз має відбутися вже цього року, передає Укрінформ із посиланням на IGN.
Йдеться про самостійний та однокористувацький проєкт, який розроблюється за мотивами Gwent: The Witcher Card Game. Саме автори цієї популярної колекційної карткової гри й відповідають за розробку нового проєкту.
Представники CD Projekt RED вже відзначили, що Project Golden Nekker не буде схожим на Thronebreaker: The Witcher Tales - попередній проєкт у всесвіті карткових ігор Gwent, який отримав досить високі оцінки від критиків, проте низькі продажі поставили хрест на його продовженні.
Новий проєкт подарує геймерам зовсім інший ігровий досвід. На думку розробників, ця відеогра має зацікавити тих гравців, яким не подобається багатокористувацька складова Gwent. Представники польської компанії зазначили, що для запуску нової гри не потрібно бути власником Thronebreaker: The Witcher Tales, Gwent чи доповнень до неї.
Розробники з CD Projekt RED вже поділилися першими концепт-артами гри Project Golden Nekker.






Польська студія CD Projekt RED анонсувала нову гру у всесвіті The Witcher / Зображення: ign.com























Повноцінна презентація гри має відбутися найближчим часом. Вже відомо, що її реліз заплановано на 2022 рік. На думку журналістів порталу IGN, Project Golden Nekker може вийти в жовтні. Додамо, що поки невідомо, на які платформи планується її реліз.
Зображення: ign.com