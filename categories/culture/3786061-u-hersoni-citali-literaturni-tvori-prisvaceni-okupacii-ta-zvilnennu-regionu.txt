У Херсоні до дня визволення відбулася зустріч з учасниками Всеукраїнського форуму військових письменників. Херсонські автори читали твори, присвячені спротиву окупантам та звільненню регіону.

Про це у Фейсбуці повідомляє Херсонська ОВА, передає Укрінформ.

«У Херсоні до дня визволення відбулася зустріч з учасниками Всеукраїнського форуму військових письменників. Херсонські автори зачитали свої твори, присвячені окупації та звільненню регіону», - йдеться у повідомленні.
У форумі взяли участь його співзасновниця, директорка Львівської обласної бібліотеки для юнацтва імені Р.Іваничука Тетяна Пилипець та письменниця, поетеса, громадська діячка з Львівщини Ольга Криштопа.
Під час форуму учасники обговорили труднощі, які доводиться долати митцям сьогодні. Також у бібліотеці міста відкрили фотосушку «Нескорений Херсон», на якій зібрані світлини перших днів окупації та спротиву містян.
11 листопада 2022 року Херсон був звільнений від російських загарбників. Однак частина регіону і досі перебуває під постійними обстрілами ворога.
Як повідомляв Укрінформ, через обстріл Дніпровського району в Херсоні загинула людина, ще одна – поранена.
Фото: Херсонська ОВА