Сьогодні здійснюються заповітні мрії

Православна церква вшановує пам'ять святого Василя. Він народився близько 330 року в Малій Азії, у місті Кесарії Каппадокійській (сучасна Анатолія, Туреччина). Отримав ґрунтовну освіту. Займався викладанням та проповідництвом, був висвячений в сан пресвітера. Хоч прожив святий недовге життя, але залишив нащадкам багато богословських праць.
У ніч з 13 на 14 січня в Україні святкується також Старий Новий рік. У цей день люди намагалися не спати всю ніч, ходили в гості до сусідів, родичів та знайомих, засівали і бажали щастя в новому році.
Народні прикмети. Якщо на Василя туман - до урожаю.
Якщо багато пухнастого інею на деревах, рік буде багатий на мед.
Завірюха у Василів вечір віщує великий урожай горіхів.
Іменинники: Василь, Федот, Петро, Григорій, Богдан, Микола.
12-13 місячний день. Місяць у знаку Близнюки. Здійснюються заповітні мрії, а плани набувають реальних обрисів. Успішно долаються бар'єри непорозумінь, знаходяться точки примирення.
Енергетика дня спонукає робити добро ближнім. Саме час робити подарунки, роздавати милостиню, займатися благодійністю.
За даними Центральної геофізичної обсерваторії України, найхолоднішим цей день у Києві був у 1896 році: -24,3°С, а найтеплішим у 2007-му: 7,9°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що зростає. Друга чверть. Освітленість становить 89 відсотків.