Грантова програма Українського культурного фонду "Культурна спадщина" - найбільш популярна серед заявників.

Про це сказав виконавчий директор УКФ Владислав Берковський на брифінгу в Укрінформі.
"Основна, і яка найбільш на сьогодні на слуху у всіх - це програма "Культурна спадщина". І це цілком зрозуміло, тому що політика РФ на знищення нас як нації, як народу, в першу чергу передбачає знищення нашої культурної спадщини. Тому цілком логічно, що на цю програму подалося найбільше", - сказав Берковський.
Він зазначив, що програма "Відновлення культурно-мистецької діяльності" теж дуже популярна серед заявників.
За його словами, інші програми мали меншу кількість заявок, бо вони є вузькосекторальними.
Як повідомлялося, Український культурний фонд оголосив конкурс до експертних рад з відбору проєктів на гранти на 2024 рік.