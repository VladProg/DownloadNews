Сьогодні усе задумане буде успішно здійснюватися

Християни вшановують пам’ять великомучениці Варвари. Вона жила на початку IV століття і була палкою християнкою. Її ж батько, язичник, вимагав від неї зректися віри Христової. Варвара відмовилася й він піддав дочку страшним тортурам, а потім і власноручно вбив.
З ХІІ століття мощі святої Варвари знаходяться у Києві - спочатку в Михайлівському Золотоверхому монастирі, а нині у Володимирському соборі.
У народі свята Варвара вважалася захисницею від відьомських чар, а ще їй молилися від раптової та насильницької смерті.

Народні прикмети. Хмарна погода віщує сніг.

Якщо на вулиці тепло, то буде хороший урожай льону.

Іменинники: Геннадій, Іван, Олександр, Василь, Дмитро, Катерина, Микола.

13-14 місячний день. Місяць у знаку Близнюки. Зірки у цей день приводять у відповідність ваші бажання та можливості. Тож усе задумане має успішно здійснюватися. Можуть нагадати про себе старі проблеми - поставтеся до цього зважено, постарайтеся не нервувати, а спокійно вирішити їх.

За даними Центральної геофізичної обсерваторії України, найхолоднішим цей день у Києві був у 1997 році: -25,1°С, а найтеплішим у 1937-му: 8,7°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Друга чверть. Освітленість становить 97 відсотків. Повня 19 грудня.