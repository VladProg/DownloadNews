Зірки радять прислухатися до своєї інтуїції

Православна церква вшановує пам’ять святого мученика Євстафія Римського, який під час полювання побачив образ Ісуса на хресті між рогами оленя, то й вирішив прийняти християнство. Після цього хрестилися два сини Євстафія та його дружина. За відмову приносити жертву язичницьким богам його вбили у 118 році.
Народні прикмети. Північний вітер – холод невдовзі прийде, а якщо вітер сьогодні з південної сторони, то попереду буде ще багато теплих днів.
Павутиння літає та туман стоїть – осінь буде теплою та тривалою.
Багато шишок на нижніх гілках ялин – чекай ранніх морозів. Якщо шишок більше вгорі, то холодним буде кінець зими.
Іменинники: Данило, Іван, Михайло, Олег, Тетяна.
26-27 місячний день. Місяць у знаку Діва. Корисно відсторонитися від суєти, повсякденних проблем та прислухатися до своєї інтуїції - велика ймовірність побачити вихід із ситуації, яка вже давно вимагає вирішення.
Слід слухати музику, подорожувати, зайнятися будь-якою творчою діяльністю.
Згідно з даними Центральної геофізичної обсерваторії України, найхолоднішим цей день у Києві був у 1916 році: -2,1°С, а найтеплішим у 1999: 27,2°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що спадає. Четверта чверть. Освітленість 12 відсотків.