Міністерство культури та інформаційної політики представило серію відео, присвячених Косівській мальованій кераміці.

Про це повідомляє пресслужба МКІП у Телеграмі, передає Укрінформ.
""Етніка: українські народні художні промисли»: в межах інформаційно-просвітницької кампанії вийшла серія роликів, присвячених Косівській мальованій кераміці", - йдеться у повідомленні.
Як зазначається, традиція косівської мальованої кераміки — традиційний гуцульський промисел, внесений у 2019 році до Репрезентативного списку ЮНЕСКО нематеріальної культурної спадщини людства. Історія косівської мальованої кераміки сягає понад трьох століть. Нині в цій традиції працюють близько 100 майстрів і майстринь.

Так, МКІП у партнерстві з проєктом «Супровід урядових реформ в Україні», що фінансується Урядом Канади та впроваджується компанією Alinea International Ltd., представили серію відео про традицію косівської мальованої кераміки.
Серію роликів можна переглянути за посиланням.
Як повідомлялося, у Національному музеї історії України у Другій світовій війні презентували виставку «Тризуб Батьківщини», що розповідає про історію Тризуба.