Суд зобов'язав голлівудського актора Кевіна Спейсі виплатити виробникам серіалу «Картковий будиночок» 31 мільйон доларів за порушення контракту.

Про це стало відомо у клопотанні, поданому 22 листопада до Верховного суду округу Лос-Анджелес, передає Укрінформ із посиланням на СNN.
У клопотанні компанія-виробник серіалу Media Rights Capital (MRC) просила суд «підтвердити рішення на свою користь і винести рішення проти Спейсі та його позичкових та продюсерських компаній».
Спейсі та MRC судилися з того часу, як актор був звільнений через звинувачення у неправомірній поведінці на знімальному майданчику та за її межами. Суд відхилив апеляційну скаргу актора та задовольнив позов кінокомпанії, таким чином закривши судовий розгляд.
Як заявили в MRC, у жовтні 2020 року суд встановив, що Спейсі "неодноразово порушував свої договірні зобов'язання", коли грав головного персонажа серіалу Френка Андервуда, і що його поведінка "поклала на нього (і афілійовані особи) відповідальність" за мільйонні збитки, яких зазнала компанія.
MRC усунула Спейсі від роботи після звіту CNN у 2017 році, в якому кілька нинішніх та колишніх співробітників із виробничого персоналу «Карткового будиночка» виступили зі звинуваченнями проти нього у сексуальних домаганнях. Одна людина також звинуватила Спейсі, який був виконавчим продюсером серіалу, у сексуальному насильстві.
Після цього Спейсі виступив із заявою, в якій стверджував, що не пам'ятає інцидент, і вибачився, за його словами, «вкрай недоречну п'яну поведінку».
У MRC заявили, що після того, як Спейсі звільнили, довелося «переписати весь сезон, щоб виключити персонажа Спейсі, і скоротити 6-й сезон з 13 до 8 епізодів», внаслідок чого компанія зазнала збитків.
Як повідомлялося, 25 грудня 2018 року прокуратура округу Кейп-Айленд у штаті Массачусетс висунули офіційні обвинувачення проти відомого американського актора Кевіна Спейсі. Вони пов'язані з домаганнями та насильством щодо 18-річного хлопця, що передбачає до п'яти років ув'язнення.
Загалом Спейсі отримав ряд обвинувачень у сексуальних домаганнях за період із середини 1980-х років до 2016 року. Кар'єра актора похитнулася, коли 30 жовтня 2017 року актор Ентоні Репп поскаржився на непристойну поведінку Спейсі. На тлі скандалу американська мережа Netflix призупинила виробництво серіалу "Картковий будиночок", у якому знімався Спейсі, та заявила, що розриває співпрацю з актором.
Фото: Getty Images