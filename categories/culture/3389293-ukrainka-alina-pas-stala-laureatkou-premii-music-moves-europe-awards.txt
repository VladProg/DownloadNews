Українська співачка Аліна Паш стала однією з лауреатів міжнародної премії Music Moves Europe Awards 2022 - щорічної нагороди ЄС у сфері популярної сучасної музики.

Про це повідомляє Укрінформ з посиланням на сайт премії.
Окрім українки, премію Music Moves Europe Awards 2022 здобули також Деніз Чайла (Ірландія), ДEVA (Угорщина), Mezerg (Франція), Blanks (Нідерланди).
Престижну нагороду Grand Jury Prize було присуджено Meskerem Mees з Бельгії, нагороду Public Choice Award за результатами голосування публіки отримала Ladaniva з Вірменії.
Переможці премії Music Moves Europe Award отримують по 10 000 євро кожен. Переможець Grand Jury Prize отримує додатковий зелений туристичний ваучер на суму 5 000 євро. Переможець нагороди Public Choice Award отримує 5 000 євро.
Також їм надається можливість відвідати навчальний день в ESNS, щоб удосконалити свої навички інтернаціоналізації своєї кар’єри, що становить 1250 євро на одного артиста. Тренінговий день з бізнес-освіти включає основні доповіді, зустрічі експертів та тренінги.
Церемонія нагородження відбулася у четвер ввечері під час фестивалю-шоукейсу ESNS (Eurosonic Noorderslag) у Гронінгені, Нідерланди.
Як повідомляв Укрінформ, торік українська співачка Alyona Alyona на фестивалі Eurosonic Noorderslag (ESNS) стала лауреаткою премії Music Mоves Europe Talent Awards 2021.