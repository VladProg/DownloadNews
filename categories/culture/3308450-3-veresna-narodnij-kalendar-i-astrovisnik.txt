Дізнаємось, якою буде погода протягом наступних чотирьох тижнів і відкладаємо початок нових справ

Православна церква відзначає день святого Тадея – одного з 70 апостолів. Він народився у місті Едессі на території Сирії. Юнаком Тадей зустрів Ісуса і став його учнем. Багатьох людей йому вдалося навернути до віри. Помер святий у місті Віріте (зараз відомому як Бейрут) у 44-му році.
У народі свято звуть Тадеїв день, Тадей, Лляниця.
Народні прикмети. Якщо в цей день гарна погода, то протягом наступних чотирьох тижнів теж буде тепло і сонячно, без дощів
Багато жолудів вродило – на Різдво буде багато снігу
Іменинники: Гнат, Єфрем, Корній, Олександр
26-й місячний день. Місяць у знаку Рак. Складний, критичний день. Не варто починати нові справи. По можливості краще відкласти будь-які фінансові операції. А ось похід до перукаря може принести несподівану радість.
Згідно з даними Центральної геофізичної обсерваторії України, найхолоднішим цей день у Києві був у 1898 році: +5,7°С, а найтеплішим у 1897-му: +31,0°С.
Геомагнітна ситуація. Низька геомагнітна активність. Незначні збурення.