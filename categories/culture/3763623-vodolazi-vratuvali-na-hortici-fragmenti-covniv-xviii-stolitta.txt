Водолази Державної служби з надзвичайних ситуацій допомогли врятувати пам’ятки культурної спадщини з узбережжя Хортиці - фрагменти човнів XVIII століття.

Про це у Телеграмі повідомило Міністерство внутрішніх справ, передає Укрінформ.
Внаслідок руйнування росіянами Каховської ГЕС рівень води у Дніпрі знизився. На узбережжі острова Хортиця у Запоріжжі співробітники заповідника та історики-археологи виявили 11 фрагментів човнів XVIII століття
Враховуючи складність транспортування історичних знахідок через відсутність транспортного під’їзду, представники Національного заповідника острова Хортиця звернулися до рятувальників за допомогою.
Фахівці ДСНС на човні транспортували пам’ятки історії до узбережжя з під’їздом та передали їх для подальших експертиз і досліджень.
Як повідомляв Укрінформ, 6 червня російські війська підірвали греблю Каховської ГЕС, спричинивши затоплення частини Херсонської та Миколаївської областей і водночас - критичне обміління Каховського водосховища.
Фото: ДСНС