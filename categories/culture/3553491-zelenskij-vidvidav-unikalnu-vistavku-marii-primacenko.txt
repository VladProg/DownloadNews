Під час робочої поїздки на Львівщину Президент України Володимир Зеленський відвідав унікальну виставку картин української народної художниці Марії Примаченко у Національному музеї у Львові імені Андрея Шептицького.

Про це повідомив Офіс Президента в інстаграм.
На виставці під назвою «Марія Примаченко. «Дарую Україні!» можна побачити близько ста картин видатної мисткині.


Тут представлені твори з колекції київського мистецтвознавця, академіка Едуарда Димшица. Дослідник збирав їх упродовж останніх тридцяти років. Більшість робіт він придбав у родини художниці, в її батьківській оселі в Болотні.














View this post on Instagram






















A post shared by Офіс Президента України (@op_ukraine)



Переважна частина експонованих картин презентує пізній період творчості Марії Примаченко – останнє десятиліття її життя.

Відвідувачі виставки мають змогу поринути у фантастичний світ дивовижних істот, звірів, птахів, квітів, зображених художницею.

Виставка працюватиме до середини вересня.