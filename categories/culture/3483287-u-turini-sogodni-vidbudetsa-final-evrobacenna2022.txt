В італійському Турині стартував фінал конкурсу "Євробачення-2022", під номером 12 виступить представник України – гурт Kalush Orchestra.

Оголошений організаторами конкурсу порядок проведення фіналу оприлюднило Суспільне, повідомляє Укрінформ.

У фіналі змагаються представники 25 країн-учасниць: 20 тих, що пройшли у фінал, а також країн «великої п’ятірки» — Велика Британія, Італія, Іспанія, Франція та Німеччина – які є засновниками конкурсу і проходять до фіналу автоматично.
Перелік виступів:
1. Чехія: We Are Domi — «Lights Off»

2. Румунія: WRS — «Llámame»

3. Португалія: MARO — «Saudade Saudade»

4. Фінляндія: The Rasmus — «Jezebel»

5. Швейцарія: Marius Bear — «Boys Do Cry»

6. Франція: Alvan & Ahez — Fulenn

7. Норвегія: Subwoolfer — «Give That Wolf A Banana»

8. Вірменія: Rosa Linn — «Snap»

9. Італія: Mahmood & Blanco — Brividi

10. Іспанія: Chanel — SloMo

11. Нідерланди: S10 — «De Diepte»

12. Україна: Kalush Orchestra — «Stefania»

13. Німеччина: Malik Harris — Rockstars

14. Литва: Monika Liu — «Sentimentai»

15. Азербайджан: Nadir Rustamli — «Fade To Black»

16. Бельгія: Jérémie Makiese — «Miss You»

17. Греція: Amanda Georgiadi Tenfjord — «Die Together»

18. Ісландія: Systur — «Með Hækkandi Sól»

19. Молдова: Zdob şi Zdub & Frații Advahov — «Trenulețul»

20. Швеція: Cornelia Jakobs — «Hold Me Closer»

21. Австралія: Sheldon Riley — «Not The Same»

22. Велика Британія: Sam Ryder — SPACE MAN

23. Польща: Ochman — «River»

24. Сербія: Konstrakta — «In Corpore Sano»

25. Естонія: STEFAN — «Hope»

Глядачі можуть дивитися пряму трансляцію фіналу Євробачення на суспільному телеканалі UA: КУЛЬТУРА, вона розпочалася о 22:00. Коментує шоу Тімур Мірошниченко, який 17 років є українським голосом Євробачення.
Також пісенний конкурс Євробачення-2022 можна дивитися на діджитал-платформах Суспільного.
Офіційним радіотранслятором Євробачення-2022 є Радіо Промінь.
На ютуб-каналі Євробачення Україна можна спостерігати за роботою ведучого Тімура Мірошниченка наживо з коментаторської студії.
У фіналі українці можуть голосувати за всіх учасників конкурсу, крім представників України — гурту «Kalush Orchestra». Під час прямого ефіру з’явиться інформація, коли можна буде надсилати смс-повідомлення на номер 7576 із номером учасника, за якого голосуєте.
Українці, які перебувають за кордоном, та інші мешканці 24 країн можуть голосувати за Україну за номерами, оприлюдненими на сайті Суспільного.
Станом на цю годину букмекери віддають представникам України найвищий коефіцієнт – 60%. Слідом за ними Швеція – 11% та Велика Британія – 10%.