Платформа Google Arts & Culture містить шість віртуальних виставкових просторів, де представлені роботи українських художників.

Відеопрезентацію платформи опублікувала пресслужба Міністерства культури та інформаційної політики в Телеграмі, передає Укрінформ.
"Одні з найяскравіших представників українського мистецтва — на Google Arts & Culture. На платформі ви можете відвідати віртуальну галерею українського мистецтва, аби познайомитися із найзнаковішими роботами українських художників у 6 віртуальних виставкових просторах",- йдеться в повідомленні.

Як повідомляв Укрінформ, у листопаді 2022 року Google, МКІП і перша леді Олена Зеленська презентували онлайн-простір української культури на платформі Google Arts & Culture під назвою "Україна поруч".