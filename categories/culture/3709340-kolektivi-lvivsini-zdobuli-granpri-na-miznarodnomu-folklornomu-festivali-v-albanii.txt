Два народні ансамблі з Львівської області здобули нагороду гран-прі Міжнародного фольклорного фестивалю в Албанії.

Про це повідомляє пресслужба Львівської ОВА, передає Укрінформ.
«Це було справжнє свято майстерності, талантів, а головне, мови душі народів, яка розкривається у мелодіях, танцях, національному вбранні. Цьогоріч Україну представляли два народні ансамблі з Львівської області. Йдеться про народний ансамбль танцю «Діброва» КЗ ЛОР Львівського фахового коледжу культури і мистецтв та Народного ансамблю танцю «Горицвіт» ім. Зенона Колобича Львівського Національного медичного університету імені Данила Галицького», - йдеться у повідомлені.

Серед учасників конкурсу - танцювальні колективи Албанії, Косова, Греції, Австрії, Туреччини, Словаччини, Північної Македонії. Українські колективи за рішенням журі, реакцією та підтримкою публіки був поза конкуренцією.

Зазначається, що «Слава Україні!» - стало позаконкурентним лозунгом 15-го Міжнародного фольклорного фестивалю в Албанії.
Як повідомляв Укрінформ, у Нью-Йорку на Мангеттені в Українському музеї з 5 по 14 травня проходив показ документальної вистави Undesirable Elements, Ukraine, що подає драматичні сторінки української історії України через розповіді вихідців з України.