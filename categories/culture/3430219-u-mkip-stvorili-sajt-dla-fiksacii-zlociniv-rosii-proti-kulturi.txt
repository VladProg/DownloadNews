Міністерство культури та інформаційної політики створило сайт для фіксації злочинів росії проти культури. що буде використано. як докази в Гаазі.

Про це у своєму Телеграмі повідомив міністр культури та інформаційної політики України Олександр Ткаченко, передає Укрінформ.
«Коли ми переможемо, слова «Велике будівництво» та «Велика реставрація» набудуть ще більшого, потужнішого сенсу. Адже ворог в істеричній ненависті до України намагається знищити все. Наше минуле, наше сьогодення, наше майбутнє. Все це доведеться відновлювати нам», - наголосив міністр.
За його словами, руйнування культурних пам'яток росією будуть використані, як докази в Гаазі.
«Бомбардування Святогірської Свято-Успенської лаври на Донеччині, удари артилерії і грабіж у «Садибі Попова» на Запоріжжі, знищення на Київщині Іванківського краєзнавчого музею, де зберігалися унікальні роботи художниці Марії Примаченко… Ці та інші воєнні злочини вже зафіксовані і будуть використані як докази у гаазькому суді», - наголосив Ткаченко.
Міністр впевнений, що росія заплатить за всі свої злочини контрибуціями чи репараціями.
«Наразі створений сайт для фіксації злочинів проти культурної спадщини України: https://culturecrimes.mkip.gov.ua. Поки там зо півсотні фактів. Впевнений, після війни цей рахунок перейде на тисячі. Адже невідома доля культурних цінностей, пам’яток, що знаходяться в кремлівській окупації ще з 2014-го року. А сьогоднішні звірства росіян взагалі ставлять їх на одну дошку з нацистами, які вивозили цінності з окупованих країн. Але я впевнений. росія заплатить за все. Контрибуціями чи репараціями. Грошима чи компенсацією своїми творами мистецтва», - розповів міністр культури та інформацційної політики.
24 лютого президент росії путін оголосив про початок вторгнення в Україну. Російські війська обстрілюють та знищують ключові об'єкти інфраструктури, здійснюють масовані обстріли житлових районів українських міст та селищ з використанням артилерії, реактивних систем залпового вогню та балістичних ракет.
В Україні запровадили воєнний стан та оголосили загальну мобілізацію.
Україна офіційно направила позов проти російської федерації до Міжнародного суду ООН у Гаазі.