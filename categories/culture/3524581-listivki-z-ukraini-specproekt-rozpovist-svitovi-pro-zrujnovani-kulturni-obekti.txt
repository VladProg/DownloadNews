Український інститут розробив цикл листівок про зруйновану чи пошкоджену культурно-матеріальну спадщину в Україні внаслідок воєнних дій російської федерації.

Про це йдеться на сайті Українського інституту, передає Укрінформ.
Український Інститут за підтримки USAID запускає міжнародну кампанію «Листівки з України»/«Postcards from Ukraine», яка покаже світові зруйновані історичні та культурні памʼятки України.
Вона розповість про завдану шкоду українській культурі окупантами внаслідок бомбардувань та обстрілів під час повномасштабної війни, яку Росія розпочала проти України 24 лютого 2022 року.
В рамках проєкту буде випущено понад 100 листівок про об’єкти культурної спадщини з різних регіонів України українською та англійською мовами, кожна з яких розповідатиме історію конкретної культурної пам’ятки, яка зазнала пошкодження. Детально ознайомитися з листівками можна на сайті проєкту, який постійно оновлюється.
Як повідомляв Укрінформ, платформа Restore Together допоможе об’єднати потенційних інвесторів та виконавців, що сприятиме якнайшвидшому відновленню культурних пам’яток, що були зруйновані або пошкодження внаслідок воєнних дій російської федерації.
Фото: Український інститут