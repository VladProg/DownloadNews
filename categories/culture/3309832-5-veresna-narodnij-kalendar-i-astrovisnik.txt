Зірки радять прислухатися до порад партнерів і уникати конфліктів

Православна церква вшановує пам’ять святого мученика Лупа Солунського, служника великомученика Димитрія Солунського.
Відомо, що Луп вмочив свій одяг у кров страченого Димитрія і взяв перстень з його руки. Завдяки цим реліквіям святий Луп творив у Солуні (грецьке місто Салоніки) багато чудес.
У народі цей день має назви Лупи-брусничника і Луп Цілитель.
Народні прикмети. Якщо ранкових заморозків в цей час немає, то і вересень буде також теплим.
Якщо ягоди брусниці налилися соком, то можна приступати до збору вівса.
Іменинники: Іван, Павло, Федір, Микола, Єлизавета.
27-28-й місячний день. Місяць у знаку Лев. Сприятливий день для будь-яких «матеріальних» справ: від придбання нового автомобіля до ремонту квартири. Можливе короткочасне ослаблення здоров'я.
Рекомендовано прислухатися до порад партнерів і уникати конфліктів, як у справах бізнесу, так і в особистих стосунках.
Згідно з даними Центральної геофізичної обсерваторії України, найхолоднішим цей день у Києві був у 1901 і 1906 роках: +3,3°С, а найтеплішим у 1891-му та 2008-му: +29,6°С.
Геомагнітна ситуація. Низька геомагнітна активність. Незначні збурення.
Фази Місяця. Старий спадаючий Місяць. Остання чверть. Освітленість Місяця становить 3 відсотки. Найближчий новий Місяць, так званий молодик, буде 7 вересня о 3:52. Повня - 21 вересня.