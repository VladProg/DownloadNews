Сьогодні найбільш сприятливий день для важливих починань

Православна церква вшановує пам'ять пророка Малахії та святого мученика Гордія.
Малахія передбачив і майбутній прихід Господній, і Страшний суд. Його ім'я означає Ангел. Так був названий пророк тому, що лицем був вродливий, наче ангел і мав ангельську чистоту і святість.
Святий мученик Гордій жив у III столітті і був сотником у римському війську. В якийсь момент Гордій настільки глибого увірував у Христа, що склав з себе посаду сотника, а коли почалися гоніння на християн, почав захищати їх.
У народі цей день зветься: «Гордій», «Малахій», «Оберіг корови». Вірили, що в цей день відьми йдуть доїти корів. Щоб захистити тварин, брали свічки і прив'язували їх над хвірткою або воротами.

Народні прикмети. Якщо на деревах видно пухнастий іній, то найближчі дні будуть ясними.

Якщо на небі вдень з’являється велика біла хмара, то незабаром почнуться хуртовини і завірюхи.

Заметіль у цей день віщує гарний урожай меду цього року.

Іменинники: Василь, Гордій, Павло, Ірина, Жанна.

14-15 місячний день. Місяць у знаку Рак. Сприятливий день для різноманітних важливих починань. Можете сміливо просувати свої пропозиції, вони обов'язково знайдуть відгук та будуть прийняті. Водночас варто все добре продумати і зважити. Слід діяти рішуче та наполегливо, відкинувши будь-які сумніви.
Корисними будуть фізичні навантаження - саме в цей період добре розпочинати нові тренування.

За даними Центральної геофізичної обсерваторії України, найхолоднішим цей день у Києві був у 1943 році: -24,3°С, а найтеплішим у 1989-му: 7,1°С.

Геомагнітна ситуація. Незначна геомагнітна активність. Слабка буря.

Фази Місяця. Місяць, що зростає. Друга чверть. Освітленість становить 98 відсотків.