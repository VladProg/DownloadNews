Журі Міжнародного кінофестивалю в Нью-Йорку визнало кращим у двох номінаціях сценарій «Стеф» української письменниці і сценаристки Ксенії Заставської.

Про це повідомляє у Фейсбуці Департамент культури та туризму Одеської міськради, передає Укрінформ.

«Щиро вітаємо нашу одеситку, видатну сценаристку та письменицю, членкіню Робочої Групи з питань розвитку кіно при Одеській міській раді, нашу талановиту колегу пані Ксенію Заставську з Перемогою її сценарію "Стеф" в двох номінаціях на Міжнародному кінофестивалі в Нью - Йорку!», - йдеться у повідомленні.


Заставська написала у Фейсбуці, що її перемога - це гарна новина у такий тяжкий час.
За її словами, ще повинні бути кубки, але поки вона не знає, коли їх передадуть.
"Гадаю, що вже після Перемоги. Крім того, у всіх переможців є право на інтерв‘ю. Цим правом обов’язково скористаюся", - написала переможниця конкурсу.