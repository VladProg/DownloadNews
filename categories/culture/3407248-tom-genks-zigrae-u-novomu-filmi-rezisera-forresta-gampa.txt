65-річний американський актор Том Ґенкс зніметься у новому фільмі кінорежисера стрічки «Форрест Ґамп» Роберта Земекіса.

Як передає Укрінформ, про це повідомляє Variety.
Історія фільму «Here» («Тут») зосереджена в одній кімнаті та розповідає про події, що відбувалися в цьому просторі впродовж сотень тисяч років.
Сценарист стрічки - Ерік Рот.
Зазначається, що Ґенкс, Земекіс та Рот вперше за останні майже 30 років працюватимуть спільно після зйомок легендарного фільму «Форрест Ґамп», який отримав 38 нагород, включаючи шість премій «Оскар».
Після виходу «Форрест Ґамп» у 1994 році Ґенкс ще співпрацював як із Земекісом, так і з Ротом, але окремо.
Виробництвом фільму займуться компанії Playtone та ImageMovers.
Як повідомляв Укрінформ, голлівудська акторка Скарлетт Йоганссон зіграє з Томом Ґенксом та Біллом Мюрреєм у новому фільмі американського кінорежисера Веса Андерсона.
Фото: Getty Images