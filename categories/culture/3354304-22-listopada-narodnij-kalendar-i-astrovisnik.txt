Зірки радять проявляти максимальну розсудливість та стриманість

Православна церква вшановує пам’ять преподобної Матрони Константинопільскої. Вона залишила свою родину і почала служити богу. Щоб чоловік її не знайшов, Матрона пішла у чоловічий монастир. Згодом свята подвижниця заснувала у Константинополі жіночий монастир, надаючи сестрам приклад чернечого служіння.
У народі вважається, що зиму, яка ослабла від сильних відлиг, Матрона ставить на ноги на небесах, закликаючи на поміч холодні вітри.

Народні прикмети. Якщо пішов дощ, значить буде добрий урожай пшениці.

Якщо іній покрив дерева, то скоро прийдуть сильні морози.

Якщо гуси вийшли на лід, значить буде потепління.

Іменинники: Олексій, Антон, Віктор, Дмитро, Іван, Семен, Федір.

18-19 місячний день. Місяць у знаку Рак. День самоаналізу. Спробуйте подивитися на себе зі сторони і оцінити свої сили. Водночас не слід цього дня підкорятися чужій волі, а під час вирішення будь-яких проблем постарайтеся проявляти максимальну розсудливість та стриманість.

За даними Центральної геофізичної обсерваторії України, найхолоднішим цей день у Києві був у 1921 році: -15,7° С, а найтеплішим у 1926-му: 13,2°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 92 відсотки.