Сьогодні не варто з’ясовувати стосунки

Християни вшановують пам'ять великомучениці Катерини Олександрійської. Свята Катерина жила в Олександрії (Єгипет) у ІІІ– ІV столітті. Була вона дуже вродлива, високоосвічена і багата. У 304 році вона прийняла християнську віру і відтоді проповідувала Ісуса Христа. За це за наказом імператора Максиміана була страчена.
У народі цей день називали Катерини-санниці. З цього дня дати відкривали санний шлях, дітки каталися на санках, а ті, хто доросліше - на санях, в які запрягали прикрашеного коня.

Народні прикмети. Якщо погода ясна, то зима холодною буде.

Якщо тепло за вікном, то морози вдарять у другій половині грудня.

Якщо зірки на небі маленькі, то очікується снігопад.

Іменинники: Катерина, Євген, Михайло, Олександр, Олексій, Григорій.

3-4 місячний день. Місяць у знаку Козеріг. Сьогодні у шані практичність і завзятість, водночас люди більш, ніж зазвичай проявляють такі риси, як самолюбство та амбітність. У цей день рекомендовано будувати плани та розпочинати нові проєкти. Гарний час для ділових поїздок, контактів та знайомств. Можливе загострення конфліктів навіть між друзями і рідними.

За даними Центральної геофізичної обсерваторії України, найхолоднішим цей день у Києві був у 1959 році: -21,8°С, а найтеплішим у 1939-му: 9,6°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Перша чверть. Освітленість становить 13 відсотків.

Зоряне небо. Продовжує наближатися до Землі комета Леонарда. Найближче до нашої планети вона пролетить 12 грудня, тоді її можна буде побачити навіть неозброєним оком. Але для того, щоб краще роздивитися комету Леонарда у цей день, радимо запастися біноклями й невеличкими телескопами і приблизно за 90 хвилин до світанку подивитися на схід.