Засновник і басист гурту Eagles Ренді Мейснер помер у віці 77 років.

Про це повідомляє Sky News, передає Укрінформ.
Легендарний колектив повідомив, що Мейснер помер від ускладнень хронічної обструктивної хвороби легень у ніч проти середи у Лос-Анджелесі.
Як зазначається у заяві рок-гурту, Ренді Мейснер був невід’ємною частиною Eagles та «відіграв важливу роль у першому успіху гурту».
«Його вокальний діапазон був приголомшливим, як видно з його фірмової пісні Take It to the Limit», — додали колеги музиканта.
Мейснер на початку 1970-х разом із Доном Фелдерм, Доном Хенлі, Гленном Фреєм та Берні Лідоном створив один з найпопулярніших гуртів в історії музики.
Він залишив Eagles у 1976 році, після виходу альбому Hotel California - найвідомішої платівки гурту.
В останні роки музикант зазнав численних страждань. У 2016 році він пережив особисту трагедію, коли його дружина Лана Рей Мейснер випадково застрелилася.\
Фото: TMZ