Вокальна формація «Піккардійська Терція» у межах мистецької акції “Я - Херсонщина” звернулася зі словами підтримки до жителів тимчасово окупованої російськими загарбниками Херсонщини.

Відеозвернення піккардійців оприлюднила у Фейсбуці начальниця управління культури Херсонської міськради Світлана Думинська, передає Укрінформ.
“Дорогий Херсоне, любі наші херсонці. Знайте, що наші молитви та наша любов завжди з вами. Наша підтримка, “Піккардійської Терції”, Львова і цілої України - з вами. Тримайтеся і ми обов'язково переможемо!” - наголошують піккардійці.

"Хай процвітає наша Україна і наш дорогий Херсон!" - зазначають вони далі у зверненні.
Мистецька акція "Я - Херсонщина" на підтримку жителів області відбулася у Львові 26 квітня. У ній взяли участь відомі діячі культури України.