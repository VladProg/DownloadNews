У Херсоні презентували першу книгу серії «Герої моєї країни», присвячену бригадному генералу Михайлу Драпатому

Як передає Укрінформ, про це Генеральний штаб Збройних сил України повідомляє у Фейсбуці.
"Книгу вручено бригадному генералу Михайлу Драпатому - народному герою України, повному кавалеру Ордену Богдана Хмельницького - одному з визволителів Херсона в 2022 році, герою Маріуполя та учаснику Ізваринського прориву влітку 2014 року", - йдеться у повідомленні.
Містяни подарували Михайлу Драпатому дивом збережену з довоєнних часів мінеральну воду «Каховка» з побажанням якнайшвидше скуштувати свіжої води з Каховського джерела. «Так і буде», - запевнив їх Михайло Васильович, відзначивши високий бойовий дух та рішучість військовослужбовців, що обороняють місто.
Книга «Герої моєї країни: Михайло Драпатий» є першим виданням серії книг, започаткованих в рамках інформаційного проєкту Управління зв’язків з громадськістю Збройних сил України та Центру досліджень воєнної історії ЗСУ.
Як повідомлялося, 11 листопада 2022 року Херсон був визволений від російських загарбників.
Фото: Генштаб ЗСУ