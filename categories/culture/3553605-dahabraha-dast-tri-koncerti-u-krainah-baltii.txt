Український гурт «ДахаБраха» 24-28 серпня дасть три концерти в столицях Литви, Латвії та Естонії.

Про це повідомили кореспондентові Укрінформу у пресслужбі гурту.
«Ми використовуємо всі можливості нагадати й розказати про війну в Україні й попросити про допомогу. Робили це в Америці, робитимемо і в Балтії… Взагалі хочемо подякувати балтійським країнам за неймовірну допомогу і солідарність… Також знаємо, що на концертах буде багато українців, що для нас теж дуже цінно», - розповіли учасники гурту.
Балтійський тур «ДахаБраха» розпочнеться 24 серпня у Вільнюсі (Pasaulis skamba, 19:00), продовжиться 25 серпня в Ризі (Mezaparka Liela estrade, 20:00) та закінчиться 28 серпня в Таллінні (Alexela Kontserdimaja, 19:00).
Як повідомляв Укрінформ, наприкінці минулого тижня у Нью-Йорку відбувся останній концерт туру «ДахаБраха» по Сполучених Штатах, який тривав більш як місяць. Загалом гурт дав 26 концертів у багатьох містах Америки, включаючи Чикаго та Міннеаполіс.