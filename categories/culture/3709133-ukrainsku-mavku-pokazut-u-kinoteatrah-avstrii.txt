Анімаційний фільм "Мавка. Лісова пісня" можна буде побачити в кінотеатрах Австрії.

Як передає власний кореспондент Укрінформу, покази відбуватимуться у другій найбільшій мережі кінотеатрів Австрії Hollywood Megaplex.
Показ "Мавки" українською мовою вже розпочався у кінотеатрах мережі у Відні (Gasometer та SCN), Санкт-Пьолтені (St. Pölten & IMAX & 4DX), Пашінгу (Pluscity) та Іннсбруку (Metropol Kino). З 8 червня український мультфільм можна буде побачити німецькою мовою.
Як повідомлялося, анімаційний фільм «Мавка. Лісова пісня» створений за підтримки Держкіно та Агентства США з міжнародного розвитку (USAID). Кінотеатральну дистрибуцію в Україні здійснює FILM.UA Distribution та Kinomania Film Distribution.
В українському прокаті стрічка зібрала понад 141 млн гривень.
У кінотеатральному прокаті в Румунії "Мавка. Лісова пісня" стала одним із найкращих фільмів тижня.





У Франції мультфільм зібрав понад 3,5 млн доларів.
За перший тиждень кінопрокату в Іспанії "Мавка" зібрала понад 321 тисячу євро. Стрічка ввійшла до п’ятірки найуспішніших фільмів за вікенд.
У травні мультфільм вийде українською мовою на великих екранах США та Канади.