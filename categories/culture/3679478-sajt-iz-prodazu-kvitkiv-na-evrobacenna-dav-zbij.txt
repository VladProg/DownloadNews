Фанати Євробачення у вівторок зламали частину вебсайту Ticketmaster, коли намагалися отримати квитки на прямі шоу у травні.

Як передає Укрінформ, про це повідомляє Independent.
Спеціальна сторінка сайту Ticketmaster аварійно завершила роботу незадовго до того, як квитки на пісенну подію мали стати доступними. Проблеми виникали протягом усього продажу.
Дехто з прихильників зустрівся з повідомленням “500 – внутрішня помилка сервера”, інші повідомили, що отримали повідомлення про закінчення їхнього сеансу “через бездіяльність”, поки вони чекали у черзі.
Як повідомляв Укрінформ, у вівторок, 7 березня, о 14 годині за київським часом стартував продаж квитків на пісенний конкурс "Євробачення", який відбудеться у першій половині травня в англійському місті Ліверпуль.
Зазначається, що зал зазвичай вміщує 11 000 людей, але буде доступно близько 6 000 квитків на шоу через розширену сцену та вимоги від організаторів конкурсу.
Ціни на дев’ять шоу в рамках Євробачення коливатимуться від 30 до 380 фунтів стерлінгів.
Фото: Unsplash