Голлівудська актриса Ліндсі Лохан оголосила про заручини зі своїм бойфрендом, 38-річним фінансистом і резидентом Дубаю Бадером Шамасом, із яким вона зустрічалася останні два роки.

Як передає Укрінформ, про це вона написала на своїй сторінці в Інстаграмі.
«Моя любов. Моє життя. Моя сім’я. Моє майбутнє», - підписала вона світлини із оголошенням про заручини.
Своє оголошення актриса проілюструвала фотографіями, на яких вона зображена зі своїм нареченим, а також одна із них демонструє подаровану ним діамантову каблучку.













Переглянути цей допис в Instagram






















Допис, поширений Lindsay Lohan (@lindsaylohan)



Ліндсі Лохан відома своїми ролями у фільмах «Пастка для батьків», «Погані дівчиська», «Шалена п’ятниця» та інші.
Кар'єра Ліндсі перервалася в 2007 році, коли її було арештовано за водіння в нетверезому стані та зберігання кокаїну. Відтоді Лохан не раз опинялася в судах, в'язницях і реабілітаційних центрах.
Наразі Лохан планує випуск свого третього студійного музичного альбому та знімається в головній ролі різдвяної комедії на стримінговій платформі Netflix.