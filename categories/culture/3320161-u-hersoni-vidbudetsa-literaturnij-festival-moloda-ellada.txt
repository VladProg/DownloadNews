У Херсоні 25 вересня відбудеться молодіжний літературний фестиваль «Молода Еллада» за участі представників Херсона, Миколаєва, Одеси та Каховки.

Як передає Укрінформ, про це повідомляє офіційний сайт Херсонської міської ради.
«У Херсоні відбудеться регіональний молодіжний літературний фестиваль «Молода Еллада», - йдеться у повідомленні.

Зазначається, що фестиваль очікує на учасників із Херсона, Миколаєва, Одеси та Каховки, які влаштують творчі ігри, батли та літературний фьюжн.
Під час заходу також відбудеться презентація збірки поетичних і прозових творів молодих авторів півдня України, офлайн та онлайн-спілкування зі знаними українськими літераторами.