Міськрада Львова закупила у бібліотеки міста книги, серед яких авторства Юрія Руфа, Павла Вишебаби та Олександра Михеда та інших письменників та поетів ЗСУ.

Про це повідомляє Львівська міська рада, передає Укрінформ.
«У мережу міських бібліотек Львівської муніципальної бібліотеки закупили понад 2 300 сучасних книг. Серед закупленої літератури є твори загиблого захисника Юрія Руфа (Дадака), а також письменників та поетів, що зараз служать у лавах ЗСУ: Артема Чеха, Павла Вишебаби та Олександра Михеда», - йдеться у повідомленні.
За інформацією Львівського міського управління культури, незабаром у бібліотеках міста можна знайти книги, присвячені історії та хронікам багатолітньої російсько-української війни, а також записані у художній формі свідчення воєнного часу після повномасштабного вторгнення. На закупівлю цих книг з міського бюджету скерували 500 000 грн.
Усі закуплені книги зараз обліковують і розподілять між 49 міськими бібліотеками, де вже з середини грудня львів’яни можуть абсолютно безкоштовно їх взяти почитати.
Як повідомляв Укрінформ, львівські бібліотеки поповнили книгами для дітей, написаних шрифтом Брайля. Для незрячих читачів виготовлено одразу три видання - «Кассандра» Лесі Українки, «140 децибелів тиші» Андрія Бачинського, «Ліга непарних шкарпеток» Галини Вдовиченко.
Фото: Львівська міська рада