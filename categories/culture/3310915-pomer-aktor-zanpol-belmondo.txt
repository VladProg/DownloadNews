Знаменитий французький актор Жан-Поль Бельмондо помер у віці 88 років.

Як передає Укрінформ, про це повідомляє у Твіттері AFP з посиланням на адвоката актора.


#BREAKING French actor Jean-Paul Belmondo has died: lawyer to AFP pic.twitter.com/SKOyJOWdfF
— AFP News Agency (@AFP) September 6, 2021

Цю інформацію також підтверджують France 24 та Le Figaro.
Жан-Поль Бельмондо народився 9 квітня 1933 року в Неї-сюр-Сен (департамент Верхня Сена) у родині художників. Свою першу тріумфальну роль він зіграв у фільмі "На останньому подиху" (1960 р.). Бельмондо швидко став зіркою, разом з Аленом Делоном їх вважають символами французького кіно ХХ століття.
У 2001 році актор пережив інсульт.
У 2006 році Бельмондо став командором Ордена мистецтв і літератури - найвищої нагороди міністерства культури Франції.