Легендарний шведський гурт ABBA представив у п’ятницю, 22 жовтня, вже третю пісню, яка буде у першому альбомі гурту після 40-річної перерви.

Як передає Укрінформ, про це повідомляє dpa-international.
Нова пісня отримала назву Just A Notion.
Зазначається, що на початку вересня ABBA вже представила перші дві пісні нового альбому. Першу під назвою Don't Shut Me Down прослухали на сервісі Spotify вже понад 25 млн разів, а другу I Still Have Faith in You більше 15 млн разів.
Старі хіти гурту, як Dancing Queen, Gimme! Gimme! Gimme! та Mamma Mia вимірюються у 9-значних цифрах прослуховувань на Spotify.
Як повідомляв Укрінформ, легендарний шведський гурт ABBA записав перший альбом після 40-річної перерви, реліз якого запланований на 5 листопада. Загалом до альбому, що отримав назву Voyage, увійдуть 10 нових пісень.