У Німеччині 10 серпня відбудеться показ фільму українського режисера Дмитра Сухолиткого-Собчука "Памфір".

Як передає Укрінформ, про це Державне агентство України з питань кіно повідомило у Фейсбуці.
Показ стрічки запланований на 21:00. Пройде він за адресою: MOLKENMARKT 2, 10179, BERLIN (Alte Münze, Open Air Kino).
"Памфір" показуватимуть мовою оригіналу з англійськими субтитрами.
Квитки можна придбати за посиланням.
Як повідомлялося, "Памфір" є дебютним фільмом Сухолиткого-Собчука. Робота над стрічкою тривала з 2012 року.
Історія розгортається навколо родини з прикордонного села на Буковині. Голова сімейства повертається додому після тривалих заробітків та зіштовхується з труднощами, що спіткали його рідних.
"Памфір" увійшов до переліку найкращих кіноробіт 2023 року за версією видання The Guardian.