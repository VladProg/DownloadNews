В Австралії та Новій Зеландії 6 квітня розпочинається широкий кінопрокат українського мультфільму «Мавка. Лісова пісня».

Про це повідомляє пресслужба Державного агентства з питань кіно, передає Укрінформ.
Зазначається, що з нагоди прем‘єри проходить розіграш 25 квитків на мультфільм. Доєднатися можна на сайті.
Також 23 квітня у Мельбурні в кінотеатрі Sun Theatre Yarraville пройде спеціальний показ української версії фільму.
Як повідомлялося, анімаційний фільм «Мавка. Лісова пісня» створено за підтримки Держкіно та Агентства США з міжнародного розвитку (USAID ). Кінотеатральну дистрибуцію в Україні здійснює FILM.UA Distribution та Kinomania Film Distribution.
Мультфільм став найкасовішою стрічкою за всі часи незалежності України, зібравши за чотири вікенди майже 100 млн грн. У широкий національний прокат "Мавка. Лісова пісня" вийшла 2 березня.
Фото: Держкіно