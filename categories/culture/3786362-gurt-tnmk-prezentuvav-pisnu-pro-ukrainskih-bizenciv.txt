Гурт ТНМК (“Танок на майдані Конго”) презентував пісню та анімаційний кліп про українських біженців, які прагнуть повернутися до власних домівок.

Про це повідомляє пресслужба Міністерства культури та інформаційної політики в Телеграмі, передає Укрінформ.
"Роботу над проєктом гурт розпочав 2023 року і одразу визначив його "ідею-максимум" – створити короткометражний музичний анімаційний фільм, де на прикладі однієї української родини показати "нашу спільну мрію – повернутися та повернути своє", - йдеться у повідомленні.

Як зазначається, анімаційний фільм "Вдома" можна переглянути на ютуб-каналі ТНМК або послухати на популярних музичних стримінгових платформах.

Соціальний проєкт створений за підтримки Українського культурного фонду.
Як повідомлялося, раніше гурт ТНМК та репер-воїн YARMAK випустили кліп на підтримку ЗСУ.