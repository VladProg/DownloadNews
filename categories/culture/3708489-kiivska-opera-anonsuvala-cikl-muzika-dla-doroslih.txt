Протягом 24-28 травня Київська опера покаже три опери та три балети у межах програми "Тиждень у Київській опері, або Музика для дорослих".

Про це директор - художній керівник Київського муніципального академічного театру опери і балету для дітей та юнацтва (Київської опери) Петро Качанов повідомив в інтерв'ю Укрінформу.

«Далеко по сусідству» – це унікальний балет, постановка балетмейстера Артема Шошина. Ми ще до війни його поставили. Це фактично віддзеркалення історії Маркеса «Сто років самотності». Але на сцені, у балеті кілька поколінь проживають своє життя за 40 хвилин», - зауважив Качанов.
За його словами, у театрі відбудуться покази опер «Ромео і Джульєтта» Гуно, «Шлюбний вексель, або Щастя за добу» Россіні, «Богема» Пуччіні, а також балету Станковича «Майська ніч» та неокласичних балетів – «Далеко по сусідству/Історії у стилі Танго».
Як повідомляв Укрінформ, у Київській опері (Київський муніципальний академічний театр опери і балету для дітей та юнацтва) з 17 до 19 травня відбудуться концерти гурту Aviator та співаків Віктора Павліка й Марії Бурмаки.
Перше фото з сайту kyivoperatheatre.com.ua