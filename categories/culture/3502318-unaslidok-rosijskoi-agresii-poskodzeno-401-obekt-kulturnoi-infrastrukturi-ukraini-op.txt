Унаслідок російської військової агресії 401 об’єкт культурної інфраструктури України зазнав пошкоджень.

Про це заступник керівника Офісу Президента Олексій Дніпров повідомив на брифінгу, передає кореспондент Укрінформу.
«На сьогодні збитків зазнав 401 об’єкт культурної інфраструктури. Лише за травень ця кількість зросла більш ніж удвічі порівняно з березнем та квітнем», - сказав Дніпров.

За його словами, найбільших втрат зазнали об’єкти культури у Донецькій, Київській, Луганській та Сумській областях.
Як повідомлялося, росія за 100 днів повномасштабного вторгнення в Україну зруйнувала 370 пам'яток культурної спадщини.
Міністр культури та інформаційної політики Олександр Ткаченко зазначав, що вартість відновлення пошкоджених унаслідок бойових дій пам’яток культури може сягати мільярдів євро.