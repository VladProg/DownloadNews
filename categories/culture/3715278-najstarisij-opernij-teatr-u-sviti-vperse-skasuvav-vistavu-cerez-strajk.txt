Найстаріший оперний театр у світі Сан-Карло в Неаполі (Італія) був змушений скасувати у неділю, 28 травня, вечірню виставу «Дон Кіхот» Джованні Паїзієлло через страйк працівників.

Як передає Укрінформ, про це повідомляє ANSA.
Профспілки заявили, що невизначеність щодо майбутнього з тим, що керівник театру Стефан Лісснер планує піти на пенсію з 1 червня через закон, згідно з яким він повинен це зробити, коли йому вже виповнилося 70 років, а також ситуація навколо працівників, що працюють в умовах незахищеної зайнятості, лежать в основі протесту.
Зазначається, що це перший випадок, коли тривалий протест спричинив скасування вистави.
Як відомо, Сан-Карло – оперний театр в Неаполі (Італія), найстаріший з існуючих оперних театрів. Був побудований за наказом іспанського короля Карла III для заміни зношеного театру Сан Бартоломео у 1621. Відкрився 4 листопада 1737 постановкою опери Доменіко Сарро «Ахілл на Скіросі».


Фото: www.ansa.it