На 88-му році життя помер один з найстарших членів Одеського відділення Національної спілки кінематографістів України кінорежисер та сценарист Геннадій Тарасуль.

Як передає Укрінформ, про це повідомляє Одеське відділення у Фейсбуці.
"Для кінематографістів він став людиною-легендою ще задовго до появи однойменної найвищої іменної нагороди - "Легенда Одеської кіностудії", яку вручали тим, хто присвятив життя створенню та зміцненню слави Чорноморського Голлівуду", - йдеться у повідомленні.
Його дебютом у кіно як другого режисера стала робота з Кірою Муратовою над фільмом "Короткі зустрічі" (1967).
Також був другим режисером у фільмах: "Випадок із слідчої практики", "Довгі проводи", "Фантазії Веснухіна", "Тепло рідного дому", "Дій за обставинами!" та ін.
Тарасуль писав і сценарії до фільмів, один з них - "Довга пам'ять" (у постановці Романа Віктюка), "Відповідна міра" і багато інших.
Повідомляється, що Тарасуль помер 8 лютого.
Фото: JAN WOLANSKI