До проєкту “Книжки без кордонів” приєдналися Німеччина, Латвія, Литва та Болгарія.

Як передає Укрінформ, про це Міністерство культури та інформаційної політики повідомляє у Телеграмі.
“Під патронатом першої леді Олени Зеленської та завдяки підтримці Міністерства культури та інформаційної політики, Міністерства закордонних справ та Українського інституту книги для українських дітей, які були змушені залишити Україну, надруковано вже понад 55 тисяч книжок”, - ідеться у повідомленні.

Інфографіка МКІП

У травні україномовні книжки для маленьких українців стали доступними у Німеччині, Латвії, Литві та Болгарії.
Загалом проєкт “Книжки без кордонів” підтримали вже 8 країн.
Як повідомляв Укрінформ, у п’яти країнах Європи на кінець квітня було надруковано понад 25 тисяч книжок для дітей українських біженців. За підтримки Українського інституту книги та МКІП книжки доступні у Норвегії, Швеції, Литві, Польщі та Ірландії.
Фото з відкритих джерел