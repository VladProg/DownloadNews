Кінокомпанія 20th Century Studios виклала перший трейлер створеної для Disney+ комедії «Один удома» (Home Sweet Home Alone).

Як передає Укрінформ, ролик опубліковано на YouTube.
Сюжет розгорнеться навколо маленького хлопчика, якого випадково залишать удома неуважні батьки, котрі відправилися у відпустку до іншої країни.

За класикою жанру всіх фільмів про одного вдома, на житло сім'ї почнуть робити замах злодії, і хлопчикові доведеться захищати будинок своїми силами.
Головну роль у фільмі грає молодий актор Арчі Єйтс. Так само творці фільму пообіцяли невеликі камео учасників оригінальної дилогії - Маколея Калкіна (Кевін Маккалістер) і Девіна Ретрея (його брат Базз Маккалістер).
Фото: PHILIPPE BOSSE