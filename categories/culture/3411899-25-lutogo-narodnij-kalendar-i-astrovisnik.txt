Зірки радять при прийнятті важливих рішень довіритися інтуїції

Православна церква вшановує пам'ять святих Олексія і Мелетія. Перший був державним діячем та чудотворцем ХIV століття родом з Чернігівщини, а другий – єпископом у Антіохії (сучасна Туреччина) у IV сторіччі. Святий Олексій зцілив сліпу дружину хана Джанібека Тайдулу, окропивши її святою водою. Мелетій же невтомно працював над усуненням єресі, він тричі перебував на засланні за вірність Христовій Церкві,. Саме він скликав Собор, на якому 27 єпископів визнали віру у божественність Ісуса Христа.
У народі 25 лютого називали «рибним днем», оскільки на вечерю було прийнято готувати пиріжки з начинкою з риби.

Народні прикмети. Якщо на небі багато зірок, то чекай гарного врожаю.

Струмки потекли – риба буде добре ловитися.

Холодний день – весна настане рано і буде теплою.

Іменинники: Олексій, Антон, Євген, Марія.

24-25 місячний день. Місяць у знаку Стрілець. День зосередження та самопізнання. Не слід поспішати і метушитися. Корисно проаналізувати минуле, зробити відповідні висновки і зосередитися на головному. Слід поставити на перше місце свої, а не чиїсь інтереси. Внутрішній голос та інтуїція допоможуть вам прийняти оптимальні рішення.

За даними Центральної геофізичної обсерваторії України, найхолоднішим цей день у Києві був у 1917 році: -20,7°С, а найтеплішим у 1990-му: 15,5°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть. Освітленість становить 34 відсотки.