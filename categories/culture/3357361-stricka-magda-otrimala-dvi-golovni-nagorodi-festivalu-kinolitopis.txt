Одразу дві головних нагороди - за кращу режисерську і операторську роботу в повнометражному фільмі - отримала історична стрічка "Магда" на 18-му Київському міжнародному кінофестивалі “Кінолітопис”.

Як передає Укрінформ, про це повідомляється на сторінці Ganza Film у Фейсбуці.
Нагороди отримали режисер фільму Денис Соболєв — і це перші нагороди для молодого режисера - та оператор Сергій Крутько.

“Заснована на реальних подіях історія про українську німкеню Магду, яка в часи війни закохалась в українського солдата, стрічка розповідає про трагічну долю родини Хоманн та доводить, що сімейні зв’язки та пам’ять поколінь міцніші за війну та смерть”, - ідеться про сюжет фільму.

Стрічку знято за документально-публіцистичною повістю Сергія Сай-Боднара та Петера Хоманна “Любов і муки Магди Хоманн”, яка випустив Видавничий центр “Академія”.
Фільм "Магда" створено за підтримки Державного агентства з питань кіно.
Як повідомляється, щорічно в межах фестивалю нагороджуються представники українського та світового кінематографа, мистецтва та культури.
Фото: Ganza Film