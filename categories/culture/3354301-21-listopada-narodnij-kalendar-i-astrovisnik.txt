Чудовий день для саморозвитку, самовдосконалення та творчості

Православна церква відзначає День святого Михаїла або ж Собор святого архистратига Михаїла та всіх Небесних Сил. Зображення Михаїла було і на головній хоругві часів Богдана Хмельницького, і на козацьких прапорах. І це цілком закономірно, адже його образ уособлює перемогу добра над злом, боротьбу за правду та справедливість. Згідно з біблейськими писаннями Михаїл – єдиний ангел, який зміг протистояти Люциферу і скинути його з небес.
Святий Михаїл вважається покровителем Києва.

У народі це свято зветься Михайлів день.

Народні прикмети. Якщо стоятимуть густі тумани, то така погода протримається до зимового Миколая.

Якщо на Михайла ніч ясна, то зима буде сніжна і красна.

Якщо Михайло дощем служить – добру й суху весну ворожить.

Іменинники: Михайло, Гаврило, Павло.

17-18 місячний день. Місяць у знаку Близнюки. День внутрішньої свободи й радості від буття. Час слід використати для саморозвитку, самовдосконалення та творчості. Прекрасний період для звільнення від шкідливих звичок. У відносинах – суцільна романтика. Ідеальний день для укладання шлюбу.

За даними Центральної геофізичної обсерваторії України, найхолоднішим цей день у Києві був у 1921 році: -13,6° С, а найтеплішим у 1926-му: 16,1°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 96 відсотків.