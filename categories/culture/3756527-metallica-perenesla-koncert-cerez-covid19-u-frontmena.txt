Легендарний американський метал-гурт Metallica перенесла концерт у Фініксі (штат Арізона) через захворювання на COVID-19 у фронтмена Джеймса Гетфілда.

Як передає Укрінформ, про це повідомляє CNN.
«Нам дуже прикро повідомляти, що запланований на завтра (3 вересня – ред.) концерт у Фініксі перенесено на суботу, 9 вересня, оскільки, на жаль, COVID-19 наздогнав Джеймса», - заявили у пресслужбі гурту.
Нині легендарний гурт зараз перебуває у своєму турне «M72» по США, і грає по два концерти в кожному місті.
Зазначається, що цього літа в США зросла кількість випадків захворювання на COVID-19 через новий коронавірусний варіант EG.5, похідний від штаму XBB сімейства Omicron. Він викликає більшість нових інфекцій.
Як повідомляв Укрінформ, у серпні відомий американський музикант Брюс Спрінгстін переніс проведення двох концертів у США через хворобу.
Фото: Christian Petersen/Getty Images