Мистецтво не повинне відкривати власний фронт, воно повинно залишатися мистецтвом і відображати те, що відбувається, доносити це світові.

Такими думками з Укрінформом поділилася лауреатка премії «Жінки Європи» 2023 року українська письменниця, художниця, фотограф, журналістка, перекладачка та активістка Євгенія Бєлорусець.

«Я не поділяю думку, що є якийсь «культурний фронт» і що мистецтво воює. Я вважаю, задача мистецтва – залишатися мистецтвом. Залишатися чесним, складним. Вижити в ситуації війни. Але сучасне мистецтво не може закрити очі на те, що відбувається довкола. Воно все одно буде працювати з реальністю», - сказала Бєлорусець.
Письменниця зауважила, що «прагматичне використання» мистецтва в історії ніколи не працювало. Саме завдяки тому, що мистецтво буде само собою, воно сприятиме тому, щоб відкривати очі на процеси, які відбуваються в Україні, а відтак збільшувати підтримку нашої держави.
Злочини, які скоюються росіянами в Україні, самі по собі достатні для того, щоб світ надав Україні максимум підтримки, максимум озброєнь. Саме завдяки тому, що мистецтво буде саме собою, воно сприятиме тому, щоб відкривати очі на процеси, які відбуваються в Україні, а відтак, збільшувати підтримку нашої держави, переконана авторка.
«І не треба жодних додаткових аргументів у формі малюнків, фотографій, мистецьких творів. Навіть найменший злочин цієї війни кричить голосно», - зазначила Бєлорусець.
Втім, «Київський щоденник війни» про перші дні війни справив надзвичайне враження на тих, хто з ним міг ознайомитися на виставках у Європі. Він, безумовно, вплинув на позицію чималої кількості політиків у Німеччині, зокрема, депутатів Бундестагу, де виставка виставлялась минулого року. За неї Бєлорусець уже отримала кілька відзнак.
Сама лауреатка підкреслила, що ця європейська премія – це заслуга великої кількісті громадських організацій, з якими вона співпрацювала над мистецькими проєктами. Письменниця сподівається, що подібні премії та публічність проєктів матимуть практичний аспект, зокрема, допоможуть Україні отримуватиме більше озброєнь, захистити себе та покласти кінець цій безпрецедентній агресії.
Вручення відбулося 8 травня в Берліні в Представництві Європейської комісії у ФРН.