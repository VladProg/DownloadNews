Засновник благодійної організації CORE і відомий актор та режисер Шон Пенн закликав мільярдерів світу купити Україні винищувачі та системи ППО.

Про це повідомляє Укрінформ, з посиланням на Твіттер актора.
«За відкритих джерел, 2 ескадрильї F-15 або 16 (це 12 літаків з кращими технологіями, ніж російські Міг або СУ), управлінню яких можна швидко навчати (за 3 тижні) для українських авіаторів, коштуватимуть покупцям з приватного сектору приблизно 300 мільйонів доларів. Додайте ще 200 млн доларів на протиракетну оборону, що загалом 500 млн доларів», - повідомив актор.


By open source, 2 squadrons of F-15’s or 16’s (that’s 12 aircraft with better tech than Russian Migs or SU’s) quickly trainable (3 weeks) to Ukrainian aviators would cost private sector buyers approx $300M. Add another $200M in missile defense for a total of $500M. (1/2)
— Sean Penn (@SeanPenn) March 31, 2022

Шон Пенн звернувся до мільярдерів світу із закликом придбати озброєння для України, аби завершити війну.
«Один мільярдер міг би завершити цю війну в Україні. Звісно, є додаткові витрати на озброєння та підтримку новаторських злітно-посадкових смуг та інше, але, здається, варто подумати», - написав актор.
Як повідомляв Укрінформ, організація CORE допомагає внутрішнім переселенцям на Львівщині, які вимушені були залишити свої домівки через обстріли.
Раніше Шон Пенн , який є двічі лауреатом премії «Оскар», закликав учасників бойкотувати нагородження, якщо Президенту України Володимиру Зеленському не дадуть можливості виступити на церемонії, та пообіцяв розплавити свою нагороду, якщо так станеться. Актор повідомляв, що зустрічався з Президентом Зеленським за день до початку вторгнення та ще один раз після вторгнення та всіляко підтримує Україну. Шон Пенн в ефірі телеканалу CNN розповів про руйнування, гуманітарну та міграційну кризу, яку спричинила російська збройна агресія проти України, та висловив беззастережну впевненість у перемозі України.