Переможниця Євробачення-2016 Джамала виставила на аукціон сукню, в якій виступала на відкритті пісенного конкурсу у Києві в 2017 році.

Про це українська співачка повідомила на своїй сторінці в Інстаграм, передає Укрінформ.
«Відсьогодні сукню, у якій я відкривала «Євробачення» у Києві, можна придбати на аукціоні Catawiki. Виручку — ЗСУ та постраждалим від війни українцям. Вбрання стане ключовим лотом благодійного аукціону, який запускає Catawiki», - розповіла Джамала.













Посмотреть эту публикацию в Instagram






















Публикация от Jamala (@jamalajaaa)



Сам аукціон проходитиме з вівторка, 10 травня, до середи, 18 травня (22:00, Київ), на сайті catawiki.com. Всього на ньому буде представлено 11 речей учасників Євробачення різних років. Зібрані кошти передадуть до благодійного фонду Yellow-Blue Foundation.
Як повідомлялося, сьогодні, 10 травня, о 22:00 за Києвом розпочинається півфінал Євробачення-2022 в Турині. Україну цього разу представлятиме гурт «Kalush» з піснею «Stefania». Українці виступлять під 6 номером.
Букмекери оновили прогноз, і пророкують перемогу українському представнику з імовірністю 41%.