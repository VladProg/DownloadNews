У Мукачівському "Паланку" відкрили замковий кінотеатр - тут демонструватимуть багатосерійний історичний мультфільм про фортецю.

Про це повідомляється у Фейсбуці Мукачівського історичного музею/замку "Паланок", передає Укрінформ.
"Замковий кінотеатр відкрив свої двері для відвідувачів. Він знаходиться на території подвір‘я Верхнього замку, за колодязем. Кількість посадочних місць у замковому кінотеатрі - 34", - йдеться в повідомленні.

Замковий кінотеатр працює у форматі 10 серій по три хвилини.
Зазначається, що у тестовому режимі історичний багатосерійний мульфільм про замок "Паланок" демонструється кожну годину, з 10:00.
Вартість відвідування кінотеатру включена у вартість вхідного квитка і додатково не оплачується.
Як раніше повідомляв Укрінформ, у Мукачеві в рамках грантового проєкту HUSKROUA/1702/3.1/0026 «СМАРТ Музей – сучасні форми представлення культурної спадщини» за Програмою транскордонного співробітництва Європейського інструменту сусідства Угорщина- Словаччина-Румунія-Україна 2014-2020 створили багатосерійний мультфільм про замок "Паланок".
Фото: Мукачівський Історичний Музей