Російські загарбники не тільки обстрілюють мирні міста України, а й намагаються повністю знищити культурну спадщину українського народу.

Про це міністр культури та інформаційної політики Олександр Ткаченко написав у Телеграмі, повідомляє Укрінформ.
«Російські окупанти не тільки обстрілюють мирні міста України, а й намагаються повністю знищити культурну спадщину українського народу. Агресор має відповідати за скоєне ним зло», - наголосив він.
За його міністра, вже пошкоджено або повністю зруйновано численні пам’ятки архітектури. Зокрема ті, де розміщуються музеї, бібліотеки, університетські факультети та інші культурні та освітні установи. Руйнувань зазнають і пам’ятки сакральної архітектури.
«Допомагайте фіксувати злочини рф на національній платформі. Зібрані матеріали будуть використані як докази для кримінальних проваджень проти російських злочинців», - резюмував Ткаченко.
Як повідомлялось, 24 лютого президент рф володимир путін оголосив про початок вторгнення до України. Російські війська обстрілюють та руйнують ключові об'єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню та балістичних ракет.