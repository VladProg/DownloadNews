Відомий французький актор П’єр Рішар записав відеозвернення до президента рф володимира путіна, в якому засудив російську агресію проти України.

Відповідне відео оприлюднив радник міністра внутрішніх справ України Антон Геращенко, передає Укрінформ.
«Мене розриває на частини від того, як російська армія вторглася в Україну. І «вторглася» – це слабо сказано. Це вторгнення, яке перетворилося на масові вбивства, я навіть сказав би, на варварство. Я впевнений, немає нічого, що могло б виправдати вбивства жінок, дітей і мирних жителів – це просто жахливо», - наголосив він Рішар.
Він зауважив, що постійно дивиться новини і фото з України, і його «більш ніж переповнюють емоції». Рішар зазначив, що захоплюється сміливістю та самовідданістю українців.
«Я високо ціную їх сміливість і дух протистояння, їх самовідданість. Я ними захоплююся. Ось що я хотів вам сказати. Я не втрачаю надії, що це все закінчиться якомога швидше, оскільки продовжувати це просто огидно», - додав французький актор.

Як повідомлялось, Міністр закордонних справ Італії Луїджі Ді Майо заявив, що звірства, які російська війська здійснюють в Україні з початку вторгнення, є очевидними.