Покази міжнародної та української конкурсних програм короткого метру VI Кам’янець-Подільського міжнародного кінофестивалю “Бруківка” до Дня українського кіно пройдуть 8 та 15 вересня у Варшаві, Варендорфі та Кам’янці-Подільському, Броварах й Одесі.

Як передає Укрінформ, про це повідомляє Держкіно.

“Цьогоріч фестиваль “Бруківка” відбудеться одночасно у Варшаві (Польща), Варендорф (Німеччина), українських містах Кам’янець-Подільський, Бровари та Одесі”, - ідеться у повідомленні.

У Варшаві кінофестиваль відбудеться в Українському домі. Початок о 18:00. Вхід вільний.

За результатами оцінок журі учасники отримають дипломи та символічне Гран-прі у розмірі 15 тисяч гривень від оргкомітету фестивалю.

Як нагадали у Держкіно, у 2022 році фестиваль “Бруківка” став першим кінофестивалем України, який почав діяльність на початку війни і проводив благодійні марафони сучасного українського кіно для збору коштів для Збройних сил України.
Як повідомляв Укрінформ, VI Кам’янець-Подільський міжнародний кінофестиваль “Бруківка” оголосив склад журі.