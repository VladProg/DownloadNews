В італійському Турині завершилися виступи учасників першого півфінального дня конкурсу Євробачення-2022.

Про це повідомляє Укрінформ із посиланням на пряму трансляцію змагання на офіційному Youtube-каналі.
Після виступу 17 учасників пісенного конкурсу розпочалося глядацьке голосування. Серед претендентів на вихід до фіналу - український гурт Каlush Orchestra.
Щоб проголосувати, потрібно надсилати sms-повідомлення на номер 7576 із номером учасника, за якого голосуєте. Вартість sms-повідомлення - 5,31 грн. У першому півфіналі українці можуть голосувати за всіх учасників конкурсу, крім представників України.
З одного номера можна проголосувати 20 разів.
12 травня відбудеться другий півфінал Євробачення-2022, а 14 травня - фінал конкурсу.
Євробачення - щорічний пісенний конкурс, який проводиться з 1956 року між країнами-членами Європейської мовної спілки.