У Луцьку в неділю, 16 січня, під час свята "Різдво у Косачів" заспівають колядки та щедрівки, свого часу записані з голосу Лесі Українки її чоловіком Климентом Квіткою.

Про це повідомляє пресслужба Луцької міської ради, передає Укрінформ.
"16 січня 2022 року у мистецькому салоні «Лесина світлиця» (вул.Драгоманова, 23) відбудеться свято «Різдво у Косачів». У виконанні вокального ансамблю «Жайворонки» та авторки проєкту Тетяни Ціхоцької звучатимуть колядки та щедрівки, записані з голосу Лесі Українки", - йдеться у повідомленні.

Зазначається, що вхід на подію вільний; гостей просять приходити у вишиванках.