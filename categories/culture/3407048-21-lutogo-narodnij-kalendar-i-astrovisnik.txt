Зірки радять присвятити час фізичному загартуванню

Сьогодні Міжнародний День рідної мови. Він був встановлений ЮНЕСКО понад 20 років з метою привернути увагу до проблеми збереження мов, адже половині із 6000 розмовних мов світу нині загрожує зникнення.
А православна церква вшановує пам’ять святого Захарія Серповидця, одного із дванадцяти малих пророків. Він передбачив в'їзд Ісуса Христа до Єрусалима на віслюкові, зраду Юди за 30 срібняків й переслідування християн ще за 500 років до Різдва Христового. У народі вважалося, що цього дня необхідно поточити ножі, бо тоді весь рік у хаті буде благополуччя й достаток.

Народні прикмети. Гусак ляскає крилами, купається в снігу – до відлиги.

Дим з труби стелиться по землі – буде снігопад.

Якщо гілки дерев обліплені інеєм, це означає, що влітку буде багато меду.

Іменинники: Олександр, Андрій, Петро, Семен, Сергій, Степан, Федір.

21-22 місячний день. Місяць у знаку Терези. День творчої та фізичної активності. Непоганий і досить плідний час для ділового співробітництва, заснованого на взаєморозумінні. Корисною буде колективна робота, а всілякі подорожі й мандрівки подарують тільки позитивні емоції. Прекрасний період для звільнення від шкідливих звичок. На часі фізичні тренування, водні процедури і повітряні ванни.

За даними Центральної геофізичної обсерваторії України, найхолоднішим цей день у Києві був у 1929 році: -22,1°С, а найтеплішим у 1977-му: 8,4°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 77 відсотків.