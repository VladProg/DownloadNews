Окупанти знищили в Чернігові будівлю Музею українських старожитностей Василя Тарновського.

Про це повідомляє у Фейсбуці директор Чернігівського історичного музею Сергій Лаєвський, передає Укрінформ.

"Будинок пережив обстріли більшовиками у 1918 та 1919 роках. Вцілів у Другу світову війну під бомбами німецьких нацистів. Прийшла московська нацистська орда і трохи попсувала дуже красиву і затишну будівлю кінця ХІХ століття - пам'ятку історії місцевого значення. Ненависть московської орди, яка щось патякає про величну руську культуру, до української культури зрозуміла. Вони ненавидять все і всіх. Вони вже історичні трупи, хоча ще й пересувають ноги", - йдеться в повідомленні.


Укрінформ повідомляв, що внаслідок обстрілів окупанти позбавили Чернігів води, газу, світла й опалення. Нині тривають ремонтні роботи.
З 24 лютого в Україні триває війна проти російських загарбників. Збройні сили України за підтримки всього народу мужньо протистоять агресії.