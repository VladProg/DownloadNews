Популярний кіт-блогер Степан, який через війну змушений був виїхати з рідного Харкова до Франції, отримав світову премію блогерів «World Influencers and Bloggers Awards 2022».

Як передає Укрінформ, про це на сторінці кота в Інстаграмі повідомила його власниця.

«Дякую всім! Я дуже, дуже щасливий», - передала вона думку Степана.
Також на сторінці у соціальній мережі була опублікована світлина самого кота на дивані разом із премією.
На початку квітня Степана номінували на світову премію блогерів «World Influencers and Bloggers Awards 2022», які відбудуться у Каннах (Франція).
Як повідомлялося, популярний кіт-блогер Степан, який через війну змушений був виїхати з рідного Харкова до Франції, зібрав понад 10 тис. дол. для зоозахисних організацій і Миколаївського зоопарку.
24 лютого президент росії путін оголосив війну Україні та розпочав масштабне вторгнення. Війська рф обстрілюють та знищують об'єкти інфраструктури, проводять масовані обстріли житлових районів українських міст та селищ з використанням артилерії, реактивних систем залпового вогню та балістичних ракет.