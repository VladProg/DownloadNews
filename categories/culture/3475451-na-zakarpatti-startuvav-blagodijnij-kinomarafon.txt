На Закарпатті стартував благодійний кіномарафон - глядачам у двох найбільших містах області покажуть чотири українські стрічки.

Про це повідомили у Телеграмі Закарпатської ОВА, передає Укрінформ.
Як повідомляється, у рамках благодійного кіномарафону покажуть чотири українські стрічки в Мукачеві та Ужгороді: "Той, хто пройшов крізь вогонь", "Крути", "Фортеця Хаджибей" та "Толока".
У Мукачеві кіноперегляди проходять у палаці культури та мистецтв, в Ужгороді - у приміщенні лялькового театру "Бавка".
Ініціативу втілюють за підтримки департаменту культури, національностей та релігій Закарпатської ОВА та Мукачівської міської ради.
Як повідомляють у Мукачівській міській раді, у рамках показу першої стрічки із фестивального переліку у Мукачеві із глядачами зустрілися творці кінофільму «ТойХтоПройшовКрізьВогонь». Це - сценарист Костянтин Коновалов та продюсер Андрій Суярко, які розповіли про створення фільму.
Фото: credo