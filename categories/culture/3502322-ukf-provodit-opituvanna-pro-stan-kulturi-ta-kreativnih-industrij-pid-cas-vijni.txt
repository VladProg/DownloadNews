Український культурний фонд проводить опитування про стан культури та креативних індустрій під час війни.

Як передає Укрінформ, про це інформує Міністерство культури та інформаційної політики України в Телеграмі.
Зазначається, що до опитування запрошуються креативні підприємці та фахівці сфери.
“Надані відповіді допоможуть Фонду сформувати план відновлення сфери, залучити партнерів і донорів для підтримки процесу відбудови та посилення українських креативних індустрій”, - ідеться в повідомленні.
Анкета доступна за посиланням.
Опитування є анонімним, тривалість – до 10 хвилин. Зібрану інформацію буде узагальнено та знеособлено для подальшого аналізу.
З 24 лютого в Україні триває російська збройна агресія. На боротьбу з ворогом піднявся весь український народ.