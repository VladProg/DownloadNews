Європейський мовний союз (EBU) повідомив, що пісенний конкурс "Євробачення"-2022 пройде без російських артистів на тлі агресії РФ щодо України.

Як передає Укрінформ, про це йдеться у заяві EBU.
«EBU оголосив, що жоден російський артист не братиме участі в цьогорічному Євробаченні», - йдеться у заяві.
Таке рішення було ухвалене за рекомендацією керівного органу Євробачення, Референтної групи, на основі правил заходу та цінностей EBU.
«Рішення відображає стурбованість тим, що на тлі безпрецедентної (агресії РФ – ред.) щодо України, включення російської заявки до цьогорічного конкурсу призведе до погіршення репутації конкурсу», - додали організатори.
Зазначається, що EBU є аполітичним мовником, який прагне підтримувати цінності суспільства.
Як повідомляв Укрінформ, раніше фінська телерадіокомпанія Yle звернулася до Європейського мовного союзу (EBU) із закликом усунути Росію від Євробачення цього року.
Гурт Kalush Orchestra представить Україну на Євробаченні-2022. Музичний конкурс має пройти в травні в італійському Турині.
24 лютого Росія завдала ударів по Україні та почала війну.
Президент України Володимир Зеленський заявив, що вторгнення Росії в Україну – це початок війни проти Європи.
Фото: EBU