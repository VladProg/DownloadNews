Представниця Нікарагуа 23-річна Шейніс Паласіос перемогла у конкурсі «Міс Всесвіт-2023».

Про це повідомляється на сайті конкурсу, передає Укрінформ.
Фінал 72-го конкурсу краси пройшов у Сан-Сальвадорі (Сальвадор). За звання почесного титулу боролися понад 80 учасниць з усього світу.


Першою віцеміс стала Антонія Порсільд із Таїланду, а другою – Морайя Вілсон із Австралії.


Українка Ангеліна Усанова не пройшла у топ-20, до якого увійшли представниці з Нікарагуа, Іспанії, Пуерто-Рико, Намібії, Венесуели, Індії, Таїланду, Чилі, Ямайки, США, Непалу, Перу, Камеруну, Колумбії, Пакистану, Австралії, Філіппін, Португалії, ПАР та Сальвадору.

Як повідомлялося, переможницею конкурсу Міс Всесвіт-2022 стала представниця США Р'Бонна Нола. Україну в цьому конкурсі представляла Вікторія Апанасенко.
Фото: Instagram / Miss Universe