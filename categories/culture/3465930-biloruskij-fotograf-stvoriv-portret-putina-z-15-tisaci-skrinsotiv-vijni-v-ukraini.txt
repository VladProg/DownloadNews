Фотограф з Мінська Павло Кричко створив портрет президента рф путіна з 1,5 тисячі скріншотів та світлин, зроблених за 57 днів війни, розв'язаної росією проти України.

Свою роботу Кричко опублікував в Інстаграмі, повідомляє Укрінформ.
«Цей портрет складається приблизно з 1500 скріншотів, які я побачив за 57 днів війни в Україні, новин і якихось моїх фотографій зіткнення з людьми звідти. Жах, біль, страждання, смерть, скалічені долі, злочини, нелюдяність, зло - все в цьому образі. Дивлячись на всі ці фотографії, мені досі важко зрозуміти людей, які це підтримують», - написав Кричко.













Посмотреть эту публикацию в Instagram






















Публикация от Pasha Kritchko (@pkritchko)



24 лютого президент росії путін оголосив про початок повномасштабного вторгнення в Україну. Війська росії обстрілюють і руйнують ключові об'єкти інфраструктури, здійснюють масовані обстріли українських міст та сіл з використанням артилерії, реактивних систем залпового вогню, балістичних ракет, авіабомб.
Європейський Союз, США та низка інших країн світу запровадили проти росії санкції. Багато компаній оголосили про припинення роботи у рф та вихід із проєктів з російськими партнерами.