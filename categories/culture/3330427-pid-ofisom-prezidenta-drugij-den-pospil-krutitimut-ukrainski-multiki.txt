У неділю, 10 жовтня, на подвір'ї Офісу Президента відбудеться показ українських анімаційних стрічок для дітей.

Як передає Укрінформ, про це повідомляє Офіс Президента у Телеграмі.
Будуть продемонстровані мультфільми «Викрадена принцеса», «Гуллівер повертається», «Фокстер і Макс», а також «Ескімоска», «Пригоди Котигорошка», «Козаки. Навколо світу», «Бабай», «Жив собі чорний кіт», «Калейдоскоп» тощо.
Як зазначається, сеанси розпочнуться об 11:00 і триватимуть до 21:00.
Вхід вільний.






Під Офісом Президента другий день поспіль крутитимуть українські мультики / Фото: Офіс Президента






















У суботу чимало дітлахів та їхніх батьків відвідали подвір'я Офісу Президента України, щоб переглянути цікаві українські мультфільми та гарно провести час разом. Екран був встановлений поблизу ігрового майданчика, присвяченого творчості художниці Марії Примаченко, і всі охочі могли дивитися мультфільми та гратися, насолоджуючись осіннім сонечком. Малечу розважали аніматори.