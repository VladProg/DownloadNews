У британському Ліверпулі виступили перші 15 виконавців, які змагаються за вихід у фінал пісенного конкурсу Євробачення.

Як повідомляє кореспондент Укрінфорум, почалося голосування за першу десятку фіналістів конкурсу.
Тим часом на сцену вийшла українська співачка Alyosha, яка виступила із потужним номером про повномасштабну війну росії проти України та вимушених переселенців. Під звуки сирени вона разом з британською виконавицею Ребеккою Фергюсон виконала пісню культового британського гурту Duran Duran “Ordinary World”. Також у її виконанні можна було почути текст українською.
Варто зазначити, що Україна не голосує у першому півфіналі Євробачення-2023.
Як повідомляв Укрінформ, у британському Ліверпулі стартував перший півфінал 67-го міжнародного пісенного конкурсу Євробачення 2023. Шоу відбувається на сцені Liverpool Arena.
Ведучі шоу: українська співачка та авторка пісень Юлія Саніна, британська актриса та співачка Ханна Веддінгем, британська реперка та танцюристка Алеша Діксон.
9 травня, у першому півфіналі, виступали представники 15 країн.
Норвегія (Alessandra з піснею Queen of Kings)
Мальта (The Busker, Dance (Our Own Party)
Сербія (Luke Black, Samo mi se spava)
Латвія (Sudden Lights, Aijā)
Португалія (Mimicat, Ai coração)
Ірландія (Wild Youth, We Are One)
Хорватія (Let 3, Mama ŠČ!)
Швейцарія (Remo Forrer, Watergun)
Ізраїль (Noa Kirel, Unicorn)
Молдова (Pasha Parfeni, Soarele și luna)
Швеція (Loreen, Tattoo)
Азербайджан (TuralTuranX, Tell Me More)
Чехія (Vesna, My Sister's Crown)
Нідерланди (Mia Nicolai & Dion Cooper, Burning Daylight)
Фінляндія (Käärijä, Cha Cha Cha)
Другий півфінал Євробачення відбудеться 11 травня, у ньому візьмуть участь 16 учасників. Гранд-фінал - 13 травня.
Представники України, гурт TVORCHI з піснею "Heart of Steel", відповідно до правил, одразу потрапляють у фінал шоу.
Фото: BBC