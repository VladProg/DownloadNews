Рада Європи пропонує дітям та молоді долучитися до конкурсу в межах програми «Дні європейської спадщини».

Як передає Укрінформ, про це інформує пресслужба Міністерства культури та інформаційної політики в Телеграмі.
"Конкурс заохочує юне покоління досліджувати, відкривати та зберігати свою національну спадщину. Він стартував 1 вересня і триватиме до травня наступного року. Переможці зможуть відвідати Страсбург", - йдеться в повідомленні.
Завданням конкурсу є збір досвіду та історій про те, як діти та молодь розуміють європейський вимір своєї місцевої спадщини – як матеріальної, так і нематеріальної, виявлення та висвітлення творчості молоді, яка цікавиться спадщиною. Також учасники можуть привернути увагу майбутніх #HeritageMakers і вибудувати тісні контакти з їхніми однолітками з інших частин Європи.
Деталі про участь в конкурсі розміщені на сайті МКІП.
Як повідомляв Укрінформ, чотирнадцять видань перемогли у мистецькому конкурсі «Книга для зміцнення національної єдності».