Зірки радять присвятити цей день побудові планів на майбутнє

Православна церква вшановує пам’ять святого великомученика Микити Готського, який жив у IV столітті неподалік Дунаю. Коли Микита прийняв християнство, то почав проповідувати його серед своїх одноплемінників. За те, що він не зрікся своєї віри, був закатований.
У народі цей день зветься «Микита», «Гусепроліт», «Ріпоріз».
Народні прикмети. Гуси високо летять – до весняного повноводдя.
Гусак ніс ховає під крило - до ранньої зими, у воді хлюпочеться - до потепління.
Синиці голосно пищать - скоро зима прийде.
Іменинники: Максим, Микита, Степан, Федот.
22-23 місячний день. Місяць у знаку Близнюки. День гарний для осмислення свого життєвого досвіду та побудови планів на майбутнє. Ділове спілкування буде на висоті, а от в особистому житті можливі непорозуміння через зміни настроїв.
Згідно з даними Центральної геофізичної обсерваторії України, найхолоднішим цей день у Києві був у 1906 році: -1,2°С, а найтеплішим у 1924-му: +29,3°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що спадає. Третя чверть. Освітленість становить 57 відсотків.