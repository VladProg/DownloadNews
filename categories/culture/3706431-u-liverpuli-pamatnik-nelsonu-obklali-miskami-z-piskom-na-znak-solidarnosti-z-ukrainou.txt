На знак солідарності з Україною пам’ятник Нельсону у Ліверпулі обклали мішками з піском.

Про це повідомив міністр культури та інформаційної політики Олександр Ткаченко у Телеграмі, передає Укрінформ.

"Між мішками встановлені екрани з динаміками, на яких показують фільм про андеграундну музичну сцену, знятий за участю українських артистів і музикантів", - зазначив Ткаченко.
Як повідомляв Укрінформ, пісенний конкурс "Євробачення-2023" проходить у Ліверпулі після того, як Україна, яка перемогла на конкурсі 2022 року з піснею Stefania гурту Kalush Orchestra, не змогла задовольнити вимоги щодо проведення конкурсу через безпекові побоювання, спричинені російським вторгненням.
Півфінали конкурсу відбудуться 9 та 11 травня, фінал - 13 травня.
Україну на конкурсі представляє гурт TVORCHI з піснею Heart of Steel.
Фото: Суспільне