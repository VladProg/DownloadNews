Організатори «Євробачення» заявили, що не стануть дискваліфіковувати гурт Kalush Orchestra за заклик зі сцени врятувати захисників Маріуполя, а також інших учасників конкурсу, які підтримали Україну.

Позицію організаторів пісенного конкурсу озвучив у прямому етері коментатор, передає Укрінформ.
«Ми розуміємо глибокі почуття навколо України в даний момент і вважаємо, що заяви Kalush Orchestra та інших виконавців, які висловлюють підтримку українському народу, мають гуманітарний, а не політичний характер», — йдеться в заяві організаторів «Євробачення».
Тим часом пошук в Google за запитом Азовсталь і Маріуполь після заклику Kalush Orchestra на Євробаченні зріс у кілька разів.

Нагадаємо: завершивши свій виступ, лідер гурту Kalush Orchestra Олег Псюк звернувся до світу з такими словами: «Please help Ukraine, Mariupol. Help Azovstal. Right now! (Будь ласка, допоможіть Україні, Маріуполю. Допоможіть Азовсталі. Прямо зараз!)»