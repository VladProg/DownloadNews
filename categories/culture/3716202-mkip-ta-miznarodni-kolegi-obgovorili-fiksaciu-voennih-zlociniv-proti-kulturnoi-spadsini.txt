Представники Міністерства культури та інформаційної політики України взяли участь у міжнародній конференції, присвяченій захисту культурної спадщини та фіксації воєнних злочинів проти неї.

Як передає Укрінформ, про це МКІП повідомляє у Телеграмі.
30 травня відбулась Міжнародна онлайн конференція «Ціннісно-креативні складові національної культури в нових суспільних реаліях». Під час заходу йшлося про законодавчу підтримку культурної спадщини та фіксацію воєнних злочинів проти неї.
Під час події директор Департаменту культурної спадщини МКІП Мар`яна Томин, представила пріоритети культурної політики України, зокрема у сфері охорони культурної спадщини, під час воєнної агресії Росії та в повоєнній відбудові
Завідувачка кафедри ЮНЕСКО з питань нематеріальної культурної спадщини та законодавства при Латвійській академії культури Аніта Вайваде, в межах своєї доповіді презентувала дослідження «Нематеріальна культурна спадщина в системі національного і міжнародного законодавства».
Конференція організована Інститутом культурології Національної академії мистецтв України, Латвійською академією культури та Громадською організацією «Центр розвитку «Демократія через культуру».
Як повідомляв Укрінформ, Експертна рада при Міністерстві культури та інформаційної політики України внесла до списку національної культурної спадщини Буковинське поминальне деревце з дарами.