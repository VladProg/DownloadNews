Національний цирк України відкриває 63-й цирковий сезон новим шоу «ДУХ. СИЛА. ВОЛЯ. Український цирк».

Про це повідомляє пресслужба Міністерства культури та інформаційної політики, передає Укрінформ.
"16 вересня у Національному цирку України відбудеться прем'єра нового шоу «ДУХ. СИЛА. ВОЛЯ. Український цирк».У фоє на глядачів чекатимуть фотозони, а в цирковому манежі – акробати, повітряні гімнасти, еквілібристи, жонглери та міми", - йдеться у повідомленні.
Як зазначається, шоу включатиме один акт без антракту. Вхід до цирку здійснюватиметься за 45 хвилин до часу, вказаного на квитку.
У МКІП наголошують, що дух, сила та воля – це три складові, притаманні українському народу, і які ведуть нас до перемоги кожного дня.
"Український цирк – важлива складова української культури. Як інші види мистецтва, він має свої характерні риси, свої видатні імена та глибоку історію. Сьогодні місія цирку – перенести глядача у неймовірний світ подиву та захоплення, даючи, таку важливу, можливість морального відпочинку. А також зарядити енергією, щоб не втрачати дух, силу та волю", - додають в міністерстві.
Як повідомлялося, з 4 по 8 жовтня у Льввові проходитиме ювілейний 30-й літературний фестиваль Lviv BookForum.