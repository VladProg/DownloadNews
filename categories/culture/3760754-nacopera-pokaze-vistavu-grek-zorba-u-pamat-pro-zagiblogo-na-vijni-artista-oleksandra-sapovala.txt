У Національній опері України імені Т. Г. Шевченка 15 вересня відбудеться вистава «Грек Зорба», присвячена пам'яті артиста балету Олександра Шаповала, який загинув на війні.

Про це повідомляє пресслужба Міністерства культури та інформаційної політики у Телеграмі, передає Укрінформ.
«Раніше Олександр сам блискуче танцював у цій виставі. Але після початку повномасштабного вторгнення він обрав для себе інший шлях — боронити свою державу. Рік тому він загинув на полі бою. Він зробив неоціненний внесок не тільки в розвиток культури, а й у наше майбутнє під мирним небом», - наголосили у МКІП.

Вистава «Грек Зорба» відбудеться 15 вересня.
Соліст балету Національного академічного театру опери та балету України ім. Тараса Шевченка заслужений артист України Олександр Шаповал загинув 12 вересня 2022 року в бою з російськими окупантами поблизу ст. Майорська на Донеччині.
Фото: Марія Ковальчук