Авантюрна комедія-квест "ДЕ ГРОШІ" від DZIDZIOFILM вийде у прокат 21 жовтня 2021 року.

Як повідомляє пресслужба Держкіно, автори презентували офіційні трейлер та постер стрічки, передає Укрінформ.
“Піаніст-авантюрист Міша, щоб знайти гроші на визволення друга з-під арешту, влаштовується працювати до старої власниці таємничого будинку-квесту. Але він не знає, що питання "Де гроші?" цікавить не тільки його. Всі в цьому будинку шукають гроші”, - йдеться у пресрелізі.

Режисер-постановник Михайло Хома (DZIDZIO). Режисерська співпраця Тарас Дронь. Продюсери Анатолій Безух, Діана Юраш. Сценаристи Сергій Алімов, Тарас Дронь, Сергій Либа, Павло Остріков, Кирило Тимченко, Михайло Хома та Діана Юраш. Оператор-постановник Юрій Король. Художник-постановник Максим Німенко. Креативний продюсер Сергій Либа. Художник по костюмах Олена Гресь. Художник по гриму Алла Лєонова. Кастинг акторів Арміна та Олександр Німенки. Композитор Роман Дудчик.
У ролях Ада Роговцева, Михайло Хома, Сергій Либа, Анна Буткевич, Ахтем Сеітаблаєв, Віктор Андрієнко, Володимир Остапчук, Олексій Тритенко, Юрій Горбунов, Володимир Задніпровський, Євген Сморигін, Назарій Гук, Любов Тимошевська, Наталя Холоденко, Юлія Магдич, Діма Варварук..
Виробництво - DZIDZIOFILM за підтримки Державного агентства з питань кіно та Міністерства культури та інформаційної політики.