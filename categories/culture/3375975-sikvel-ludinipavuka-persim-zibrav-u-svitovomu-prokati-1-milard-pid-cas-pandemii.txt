Американський супергеройський фільм «Людина-павук: Додому шляху нема» став першим фільмом за часи пандемії коронавірусу, що зібрав у прокаті понад $1 мільярд.

Як передає Укрінформ, про це повідомляє AP.
Сиквелу знадобилося лише 12 днів для збору 1,05 млрд доларів, із них 467 млн доларів фільм отримав із кінотеатрів у Північній Америці та ще 587 млн – з решти країн світу.
«Людина-павук: Додому шляху нема» також потрапив у трійку фільмів, які найшвидше зібрали таку суму.
Лише минулого тижня стало відомо, що стрічка Spider-Man: No Way Home за дебютний вікенд заробила майже 600 млн доларів, що стало рекордом під час пандемії.
«Людина-павук: Додому шляху немає» — американський супергеройський фільм, заснований на коміксах видавництва Marvel Comics про однойменного персонажа. Фільм спродюсований Marvel Studios і Columbia Pictures, спільно з Sony Pictures Entertainment як дистриб'ютором.
Є двадцять сьомою в рамках Кіновсесвіту Marvel і четвертою стрічкою в Четвертій фазі. Є продовженням фільму «Людина-павук: Повернення додому» (2017) та «Людина-павук: Далеко від дому» (2019). Режисер фільму: Джон Воттс. У головній ролі - Пітера Паркера (Людини-павука)- зіграв Том Голланд.
Фото: Sony Pictures via AP