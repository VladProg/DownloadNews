В Італії помер 91-річний модельєр Ніно Черутті, засновник будинку моди Cerruti 1881.

Як передає Укрінформ, про це повідомляє BBC.
Модельєр помер у лікарні в П’ємонті, куди був госпіталізований для проведення операції на стегні.

Черутті народився у родині текстильніх промисловців - його дід заснував текстильну фабрику у місті Бієлла у 1881 році.

Наприкінці 1950-их Ніно Черутті почав випускати одяг. Свій перший бутік у Парижі він відкрив у 1967 році. Його рішення виробляти для чоловіків та жінок одяг однакових моделей справило революційний ефект в індустрії моди.



Вважається, що Черруті вплинув на становлення багатьох модельєрів, зокрема Джорджо Армані.
Ніно Черруті створив наряди для багатьох фільмів, зокрема «Еммануель», «Красуня», «Мовчання ягнят», «Основний інстинкт», а також був офіційним дизайнером команди Ferrari Formula 1.
Фото: The New York Times, Getty Images