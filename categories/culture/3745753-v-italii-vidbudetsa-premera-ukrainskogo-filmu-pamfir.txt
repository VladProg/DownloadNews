В Італії відбудеться премʼєра фільму українського режисера Дмитра Сухолиткого-Собчука "Памфір".

Як передає Укрінформ, про це Державне агентство України з питань кіно повідомило у Фейсбуці.
За даними відомства, стрічку показуватимуть у кінотеатрі Cinema Troisi з 10 по 22 серпня. Дистриб'ютором виступає Movies Inspired S. A. S.
Історія розгортається навколо родини з прикордонного села на Буковині. Голова сімейства приїжджає додому після тривалих заробітків і зіштовхується з труднощами, що спіткали його рідних.
Створений "Памфір" за підтримки Держкіно, Польського інституту кіно (PISF), Французького національного центру кіно CNC, Чернівецької обласної державної адміністрації та міжнародних фондів Visions sud est - VSE, Hubert Bals Fund і Goteborg Film Fund.
Як повідомляв Укрінформ, "Памфір" увійшов до переліку найкращих кіноробіт 2023 року за версією видання The Guardian.