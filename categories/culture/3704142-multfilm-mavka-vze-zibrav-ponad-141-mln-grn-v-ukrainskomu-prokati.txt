Анімаційна стрічка «Мавка. Лісова пісня» за дев'ятий тиждень українського кінопрокату зібрала 141 454 595 гривень.

Як передає Укрінформ, про це Державне агентство України з питань кіно повідомляє у Фейсбуці.
"Після дев’ятого вікенду в українському прокаті на мультфільм "MAVKA" було куплено 1 124 323 квитків, а касові збори сумарно склали 141 454 595 грн", - йдеться у повідомленні.

У Держкіно зазначають, що прокат мультфільму ще триває.
Анімаційний фільм створено за підтримки Держкіно, Агентства США з міжнародного розвитку (USAID Ukraine - USAID Україна).
Як повідомляв Укрінформ, анімаційна стрічка “Мавка. Лісова пісня” у травні вийде українською мовою на великих екранах США та Канади.