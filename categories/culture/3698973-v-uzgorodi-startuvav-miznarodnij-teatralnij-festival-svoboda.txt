В Ужгороді стартував міжнародний театральний фестиваль "Свобода", він триватиме три дні на різних театральних майданчиках міста.

Про це повідомляють у Фейсбуці Ужгородської міської ради, передає Укрінформ.
"Міжнародний театральний фестиваль «Свобода» стартує сьогодні в Ужгороді", - йдеться у дописі.

Як повідомляється, фестиваль проходитиме на великій сцені облмуздрамтеатру, на сцені Закарпатського академічного обласного театру ляльок «Бавка», а також на відкритому просторі на пл. Театральній протягом трьох днів, із 21 до 23 квітня.
Учасники – українські та чеські колективи, представники зі Словаччини, Фінляндії, Італії.
Зокрема, вже сьогодні, 21 квітня, о 18:00 Закарпатському муздрамтеатрі імені братів Шерегіїв – вистава «Солодка Даруся» від Івано-Франківського національного драматичного театру.
У суботу, 22 квітня, о 18:00, Донецький академічний драматичний театр з міста Маріуполь покаже виставу «Крик нації».
А в неділю, 23 квітня, о 18:00, «шерегіївці» покажуть детективну історію Дона Нігро «Привиди маєтку Рейвенскрофт».
Вхід на всі вистави вільний, зазначають в Ужгородській міськраді.
Як повідомлялося, також в Мукачеві стартував дитячий театральний фестиваль "Імпреза над Латорицею".
Фото: wikipedia