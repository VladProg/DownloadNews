Сьогодні можна сміливо братися за нові починання

Православна церква вшановує пам'ять мученика Никифора Антіохійського і преподобного Панкратія Печерського. Святий Никифор помер мученицькою смертю за Христову віру у 257 році. Він мужньо переміг страх смерті та спокуси відступництва від святої віри.
Преподобний Панкратій жив у XIII столітті і був ієромонахом Печерського монастиря. Він мав дар чудотворення: зціляв хворих молитвою, постуванням і помазанням єлеєм. Його мощі спочивають у Дальніх печерах Києво-Печерської Лаври.

Народні прикмети. Багряний захід – до снігопаду.

Темна ніч без зірок – до ранньої весни.

Якщо гілки на деревах гнуться від снігу, то рік буде врожайним.

Іменинники: Петро, Никифор, Геннадій, Інокентій.

22 місячний день. Місяць у знаку Скорпіон. Час прийняття відповідальних рішень. Можна сміливо братися за нові починання, розробляти бізнес-плани майбутніх проектів та покладати на себе всілякі зобов'язання – на все вистачить сил.

Спілкування з партнерами та товаришами по роботі пройде в позитивному руслі. В особистих відносинах – це час зближення та романтики на найвищому рівні.

За даними Центральної геофізичної обсерваторії України, найхолоднішим цей день у Києві був у 1929 році: -25,0°С, а найтеплішим у 1990-му: 12,7°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 67 відсотків.