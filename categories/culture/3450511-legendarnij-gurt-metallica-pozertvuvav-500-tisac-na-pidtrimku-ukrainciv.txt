Благодійний фонд All Within My Hands Foundation легендарної метал-групи Metallica пожертвував 500 000 доларів США на допомогу українським біженцям.

Як передає Укрінформ, про це повідомляє NME.
Кошти надійдуть неурядовій організації World Central Kitchen (WCK), яка забезпечує харчуванням тих, хто виїхав з України через агресію росії.
«Ми натхненні та пишаємося тим, що підтримуємо їхні (WCK – ред.) команди в шести європейських країнах, які служать мільйонам українців, які були змушені покинути свої домівки», - сказав барабанщик Ларс Ульріх.
У гурті заявили, що хочуть зібрати 1 мільйон доларів протягом наступних двох місяців.
Як повідомлялося, 24 лютого російський президент путін оголосив про початок широкомасштабного вторгнення в Україну. Російські війська обстрілюють та знищують об'єкти інфраструктури, здійснюють масовані обстріли житлових районів українських міст і сіл із використанням артилерії, реактивних систем залпового вогню та балістичних ракет.
Фото: Jeff Kravitz/FilmMagic