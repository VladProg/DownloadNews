Команда короткометражної стрічки "Оптика" представила тизер фільму.

Як передає Укрінформ, про це повідомляє пресслужба Держкіно.
"Оптика" – кіно про неминучість перехідних станів, крізь які намагається продертися наш герой, крокуючи до нового життя. Військовий – цивільний, одружений – розлучений, проклятий – прощений: для опису проміжних етапів маємо лише абстрактне "–", та жодної вербальної дефініції", - йдеться у повідомленні.

У ролях: Андрій Римарук, Андрій Альохін, Тамара Антропова, Єгор Курищенко, Джонні Джен.
Стрічка "Оптика" є короткометражним дебютом режисера Олексія Новікова. Автори сценарію – Валерія Кальченко та Олексій Новіков. Продюсери – Віталій Шереметьєв, Олексій Згонік, Маріанна Новікова.

Виробництво компанії ESSE Production House за підтримки Державного агентства України з питань кіно та фонду "Повернись живим".
Як повідомлялося, стрімінговий сервіс Amazon Prime Video випустив тизер-трейлер нового серіалу «Володар Перснів: Персні влади» (The Lord of the Rings: The Rings of Power).