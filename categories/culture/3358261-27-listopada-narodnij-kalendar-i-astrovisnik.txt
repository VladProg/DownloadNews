Сьогодні краще проявити обережність і не розпочинати нових справ

Християни вшановують пам'ять святого апостола Філіпа, який належить до числа 12 апостолів. Він був наймолодшим учнем Христа. Філіп прославився великою кількістю чудес. Одного разу апостол навіть воскресив померле немовля, яке до нього принесла страждаюча мати.
За народним календарем свято має назву Пилипів день, або Куделиця. Саме в цей час дівчата починали збиратися на зимові прядіння, а куделиця – це очищене і вичесане для цього волокно.
Традиція вимагала цього дня винести їжу для домовика за межі житла. Вірили, що він збереже худобу протягом зими.

Народні прикмети. Іній вранці – наступного року буде багатий урожай вівса.

Пішов дощ на Пилипа – за прикметами, можна сподіватися на багатий урожай пшениці.

Хмарність або снігопад віщують непогожий травень.

Іменинники: Григорій, Сергій, Микола, Михайло, Федір, Пилип, Ганна.

23-24 місячний день. Місяць у знаку Діва. Досить суперечливий період. Бажано проявляти спокій і утримуватися від сварок. Можливі ревнощі та заздрість з боку партнерів. Несприятливий день для будь-яких починань - краще не розпочинати нових справ.

За даними Центральної геофізичної обсерваторії України, найхолоднішим цей день у Києві був у 1892 році: -15,1°С, а найтеплішим у 1898-му: 14,4°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 52 відсотки.