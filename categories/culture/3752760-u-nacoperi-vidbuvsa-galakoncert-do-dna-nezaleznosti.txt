У Національній опері імені Т.Г. Шевченка з нагоди Дня Незалежності відбувся гала-концерт, під час якого були виконані твори українських і світових класиків.

Як повідомляє МКІП, захід відвідав т. в. о. міністра культури та інформаційної політики Ростислав Карандєєв, передає Укрінформ.
Як зазначається, під час концерту провідні солісти, хор та оркестр Нацопери виконали хорову симфонію-перфоманс «Осяяні чорним сонцем» Є.Петриченка, увертюру до опери «Набукко», молитву Тоски з однойменної опери Дж. Верді, каватину Фігаро з опери «Севільський цирульник» Дж. Россіні.

Також прозвучала арія Даліли з опери «Самсон і Даліла» К.Сен-Санса, молитва Андрія з опери «Запорожець за Дунаєм» С. Гулака-Артемовського та інші твори.

Українські митці також представили фрагмент з балету «Лісова пісня», «Лебідь, який помирає», гран-па та фанданго з балету «Дон Кіхот».

Солістка Національної опери Людмила Монастирська виконала каватину Леонори з опери «Трубадур» Верді.
Концерт завершили «Молитвою за Україну» Миколи Лисенка.
Як повідомляв Укрінформ, у Національному музеї історії України презентували виставку "Боротьба за незалежність. Творці. Епізоди" про шістдесятників і дисидентів.
Фото: МКІП