В американському штаті Джорджія правоохоронці знайшли мертвим 31-річного актора Мозеса Джей Мослі.

Як передає Укрінформ, про це повідомляє TMZ.
Саме тіло Мослі з вогнепальним пораненням знайшли ще минулого тижня в автомобілі під мостом в районі міста Стокбрідж.
Нині слідчі з’ясовують, хто саме завдав актору смертельне поранення. Також не виключається версія суїциду.
Зазначається, що Мослі здійснив прорив у своїй кінокар’єрі завдяки участі у постапокаліптичному телесеріалі «Ходячі мерці», в якому він зіграв зомбі з 2012 до 2015 рр.
31-річний актор також встиг, зокрема, знятися у серіалі «Вартові» та у фільмі «Голодні ігри: У вогні».
Як повідомляв Укрінформ, колишню переможницю конкурсу «Міс США» Чеслі Крист знайшли мертвою біля її квартири у Нью-Йорку.
Фото: daemedianews.com