Зірки радять бути врівноваженими і не впадати у крайнощі

Християни вшановують пам’ять преподобного Сави Освяченого, який усе своє життя присвятив богу та служінню людям. Преподобний був засновником монастиря у Мар Сабі (біля Єрусалима, Палестина), який назвали на його честь. Також він заснував монастирський Єрусалимський статут. Помер святий Сава у 532 році.

У народі 18 грудня називали «Савин день». Згідно зі звичаями, люди в цей день намагалися відкласти всі домашні справи. А на щастя під подушку обов’язково клали монету.

Народні прикмети. Пухкий сніг став трохи танути з прорізами - чекай потепління у найближчі дні.

Блискучі зірки на небі - до хорошого хліба.

Собаки часто гавкають - буде дичини багато.

Іменинники: Григорій, Роман, Михайло, Йосип, Сергій, Євгенія, Тетяна.

16-17 місячний день. Місяць у знаку Лев. День чистоти та гармонії. Важливо не порушувати внутрішню рівновагу, хоч би що сталося. Постарайтеся бути спокійними і поміркованими, не впадайте у крайнощі. Відчувається значний приплив енергії, яку найкраще спрямувати у творче русло. З'являється надмірна імпульсивність у спілкуванні, тож варто бути стриманішими.

За даними Центральної геофізичної обсерваторії України, найхолоднішим цей день у Києві був у 1950 році: -22,8°С, а найтеплішим у 2007-му: 9,4°С.

Геомагнітна ситуація. Низька геомагнітна активність. Незначні збурення.

Фази Місяця. Повня (настане о 02:51). Освітленість 100 відсотків.