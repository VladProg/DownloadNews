Флешмоб, присвячений нематеріальній спадщині України, охопив міста від Донеччини до Хмельниччини.

Про це інформує пресслужба Міністерства культури та інформаційної політики у Телеграмі, передає Укрінформ.
"За час флешмобу ми отримали фото з різних куточків України! Участь брали як в Києві, так і на Донеччині, Дніпропетровську, Хмельницькому, Харкові та інших містах нашої держави", - йдеться в повідмоленні.

У відомстві нагадали, що у межах флешмобу всі охочі змогли поділитися світлинами нематеріальної спадщини свого регіону або улюбленого об'єкту.
Як повідомлялося, 6 -7 березня відбувся флешмоб, присвячений нематеріальній спадщині України. Подію присвятили 15-тій річниці ратифікації Україною Конвенції ЮНЕСКО про охорону культурної спадщини 2003 року.
Фото: МКІП