На Закарпатті зібрали пів мільйона гривень для Збройних сил України на благодійній мистецькій виставці.

Про це повідомили у Фейсбуці Закарпастької ОВА, передає Укрінформ.
"На Ужгородщині провели виставку-продаж творів відомих закарпатських митців - Володимира Микита, Богдана Коржа, Людмили Корж-Радько та Володимира Павлишина. Для гостей також організували ярмарок-дегустацію продукції локальних виробників та концерти українських зірок. Під час заходу учасники зібрали 247 714 грн (частина коштів від продажу творів мистецтва, квитки та інше), ще 260 000 грн на армію пожертвував санаторний комплекс Деренівська купель", де проходила акція", - повідомили в ОВА.

Зазначається, що загалом вдалося зібрати понад пів мільйона гривень. Гроші передадуть на потреби ЗСУ.
Як повідомляв Укрінформ, цими вихідними в Ужгороді провели міський велозаїзд, де для потреб армії зібрали 70 тисяч гривень.
Фото: Фейсбук Закарпатської ОВА