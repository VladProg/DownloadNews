Пішов з життя відомий актор, режисер, театральний діяч, Заслужений артист України Олександр Крижанівський.

Як передає Укрінформ, про це Театр на Печерську повідомив у Фейсбуці.
«Сьогодні ми осиротіли… Наш Олександр Володимирович помер. Висловлюємо найглибші співчуття дружині, Тамарі Олександрівні та сину Володимиру», - сказано в повідомленні.
Стосовно прощання буде повідомлено згодом.
Як повідомлялося, Олександр Крижанівський народився 13 жовтня 1957 року у Києві. Навчався в Київському державному інституті театрального мистецтва імені І.К. Карпенка-Карого на акторському факультеті. З 1999 року був режисером та художнім керівником Нового драматичного театру на Печерську.
Фото: Театр на Печерську