XIII Міжнародний конкурс молодих піаністів пам'яті Володимира Горовиця відбудеться з 18 по 25 листопада.

Як передає Укрінформ, про це повідомляє пресслужба МКІП в Телеграмі.
"Уже сьогодні стартує XIII Міжнародний конкурс молодих піаністів пам'яті Володимира Горовиця Vladimir Horowitz Piano Competition.Конкурс відбудеться з 18 по 25 листопада 2021 року та пройде в онлайн форматі", - йдеться у повідомленні.
Зазначається, що цьогоріч до участі в змаганнях допущено 48 конкурсантів із 9 країн світу – Білорусі, Ізраїлю, Індонезії, Китаю, Литви, Об’єднаних Арабських Еміратів, Сполучених Штатів Америки, Таїланду та України.
Конкурс, започаткований у 1995 році, вшановує пам'ять нашого славетного співвітчизника, легендарного піаніста Володимира Горовиця.