На 48-ій церемонії премії «Сезар» французька артистка Жюльєт Бінош віддала шану українському народу.

Про це написав міністр культури та інформаційної політики Олександр Ткаченко в Телеграмі, передає Укрінформ.
«Рік тому, цього дня, російська армія за наказом свого президента порушила територіальну цілісність України. Ця 48-ма церемонія "Cезара" присвячена Україні та всім її жителям», - сказала у своїй промові акторка.
Як повідомляв Укрінформ, з 22 по 27 лютого швейцарський художник зі світла Геррі Хофштеттер у межах арттуру містами України «Вшанування пам'яті. Світло для надії» підсвічував будівлі й пам’ятники до роковин повномасштабного вторгнення росії в Україну.