Генеральний директор Херсонського облмуздрамтеатру, голова Євразійської театральної асоціації Олександр Книга отримав театральну премію імені відомого турецького драматурга Тунджера Джюдженоглу.

Як передає Укрінформ, про це у Фейсбуці повідомляє Херсонський музично-драматичний театр ім. Куліша.
«Олександру Книзі вручили театральну премію імені Тунджера Джюдженоглу, знаменитого турецького драматурга», - йдеться у повідомленні.

Зазначається, що відбулося це в Малтепе (Стамбул, Туреччина) на офіційній церемоній відкриття IV Міжнародного театрального фестивалю, який проходить під егідою Євразійської театральної асоціації. Вручали нагороду очільник Малтепе Алі Кіліч та родина Тунджера Джюдженоглу.
Як повідомлялося, Миколаївський театр відкрив 100-й сезон виставою в укритті.
Рівненський драмтеатр проведе благодійну виставу на підтримку колег з Миколаєва.