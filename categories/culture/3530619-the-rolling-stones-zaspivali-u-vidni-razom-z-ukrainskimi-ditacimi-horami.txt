Легендарна група The Rolling Stones запросила два українські дитячі хори для спільного виконання свого культового хіту на концерті гурту у Відні.

Як передає Укрінформ, про спільний виступ з українськими дітьми повідомив у своєму Фейсбуці фронтмен The Rolling Stones Мік Джаггер.
“Ми чудово провели ніч! Дякуємо Відню та особлива подяка українським хорам – "Вогник" та "Дзвіночок", які приєдналися до нас у цей вечір на "You Can’t Always Get What You Want"!", - йдеться у повідомленні.




Як зазначається на сайті англійського гурту, хор хлопчиків "Дзвіночок" та хор дівчаток "Вогник" спеціально приїхали з Києва, попри війну з росією, щоб заспівати класику "роллінгів" 1969 року – "You Can’t Always Get What You Want". The Rolling Stones вирішили запросити українські дитячі хори на свій концерт на віденському стадіоні імені Ернста Гаппеля з метою демонстрації своєї солідарності з українським народом, який потерпає від російської агресії.
Раніше фронтмен The Rolling Stones висловив солідарність з українським народом, який протистоїть російському вторгненню, опублікувавши на своїй сторінці в соцмережі повідомлення з українським прапором.
Фото: Mick Jagger