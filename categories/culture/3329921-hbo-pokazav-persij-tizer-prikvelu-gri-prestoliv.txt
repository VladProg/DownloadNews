Стрімінговий сервіс HBO Max опублікував перший тизер серіалу «Дім дракона», події якого будуть розвиватися за 300 років до сюжету «Гри престолів».

Як передає Укрінформ, відео-ролик можна подивитися на YouTube-каналі сервісу.
«Боги. Королі. Вогонь та кров. Не мрії зробили нас королями, а дракони», - каже за кадром голос актора Метта Сміта, який грає одну з головних ролей серіалу.

У серіалі покажуть події громадянської війни, відомої як «Танець дракона». Глядачі зможуть більше дізнатися про сім'ю Таргарієнів, предків Дейенеріс, яка правила Вестеросом протягом декількох століть.
Головні ролі в «Домі дракона» виконали Педді Консідайн, Метт Сміт, Емма Д'Арсі і інші.
Над шоу працювали автор книг «Пісня льоду і полум'я»Джордж Мартін, а також Мігель Сапочник, який був режисером кількох епізодів серіалу «Гра престолів».
«Дім дракона» вийде на HBO Max в 2022 році.