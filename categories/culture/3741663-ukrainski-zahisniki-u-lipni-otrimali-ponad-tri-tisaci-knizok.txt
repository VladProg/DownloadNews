Українським військовим цього місяця відправили понад три тисячі книжок в рамках проєкту “Книга на фронт”, створеного за підтримки Міністерства культури та інформаційної політики України.

Як передає Укрінформ, про це МКІП повідомляє у Телеграмі.
“Історія України, твори та біографії видатних українців, - книги, що дають змогу зануритись у контекст та події, що сприяли творенню української нації, ідентичності та державності”, - ідеться у повідомленні.
Як нагадали у МКІП, “долучитися до проєкту “Книга на фронт” може кожен.

Для цього треба купити книжку у книгарнях-партнерах: Yakaboo, книгарні-кав’ярні “Моя книжкова полиця”, у видавництві КСД, муніципальній книгарні “Сяйво книги” КП “Міський магазин”.
Також можна підтримати закупівлю книг донатами в ГО “Реформація”.
Книжки військовим доставлять Культурний Десант та Нова Пошта.

Як повідомляв Укрінформ, у травні в Україні започаткували проєкт “Книга на фронт”.