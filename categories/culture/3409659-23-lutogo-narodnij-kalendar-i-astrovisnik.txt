Зірки радять не розпочинати нових справ

Православна церква вшановує пам'ять священномученика Харалампія, єпископа Магнезійського (регіон Фессалія, Греція). Він впродовж багатьох років поширював Євангеліє і навертав людей у віру Христову. Під час гонінь на християн від 113-літнього старця вимагали зректися віри й принести жертву ідолам. Він відмовився, за що й був закатований у 202 році.

Народні прикмети. Якщо йде сухий сніг, то літо буде посушливим, а якщо сніг мокрий, то дощовим.

Іній на стовбурах дерев - до неврожаю і поганої риболовлі.

Безхмарне ясне небо обіцяє ранню весну.

Іменинники: Ганна, Галина, Валентина, Павлина, Юхим.

22-23 місячний день. Місяць у знаку Скорпіон. День провокацій та змін. Бажано ставитись спокійно до різних перешкод, неприємностей, а головне у жодному разі не здаватися. Варто утриматися від сварок та конфліктів. Не слід намагатися зупинити зміни, краще змиритися з тим, що вони неминучі. Можливі ревнощі та заздрість з боку партнерів. Що стосується ділової сфери, то тут краще виявити обережність і не розпочинати нових справ.

За даними Центральної геофізичної обсерваторії України, найхолоднішим цей день у Києві був у 1945 році: -21,7°С, а найтеплішим у 1998-му: 11,2°С.

Геомагнітна ситуація. Слабка буря.

Фази Місяця. Місяць, що спадає. Третя чверть. Освітленість становить 57 відсотків.