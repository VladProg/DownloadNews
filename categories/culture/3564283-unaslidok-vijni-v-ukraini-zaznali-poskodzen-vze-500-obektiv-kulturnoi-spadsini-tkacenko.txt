В Україні вже 500 об'єктів культурної спадщини зазнали пошкоджень або були повністю зруйновані внаслідок війни.

Про це повідомив міністр культури та інформаційної політики Олександр Ткаченко в ефірі телемарафону, передає Укрінформ.
"На сьогодні 500 об'єктів культурної спадщини України зазнали пошкоджень або були повністю зруйновані, як Маріупольський театр, чи Музей Сковороди, чи музей в Іванкові", - сказав міністр.
За його словами, в Україні пошкоджена велика кількість релігійних споруд, у тому числі тих, які належать РПЦ.
Як повідомляв Укрінформ, раніше міністр культури та інформаційної політики Олександр Ткаченко заявляв, що Україна потребує 250 мільйонів євро для вирішення негайних проблем сфери культури та медіа.
Фото: EFA-EPE