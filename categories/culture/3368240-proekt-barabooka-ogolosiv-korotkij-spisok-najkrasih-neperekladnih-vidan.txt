Простір Української дитячої книги BaraBooka уклав короткий список відзнаки «Топ БараБуки».

Як передає Укрінформ, про це повідомляється на сайті BaraBooka.
“До списку ввійшло 30 найкращих неперекладних видань для дітей та підлітків. Короткий список формувався на основі довгого, куди ввійшло аж 50 найкращих родинних видань 2021 року. До списку потрапляють винятково видання українських авторів. Переможців рейтингу буде урочисто оголошено 15 грудня в Центральній бібліотеці ім. Т.Г. Шевченка для дітей м. Києва”, - ідеться в повідомленні.
Як зазначається, традиційно редакція запрошує читачів до 14 грудня проголосувати за улюблене видання й визначити разом переможця в номінації «Вибір читачів».
“Топ БараБуки”: короткий список найкращих родинних видань 2021 року:
1. Надя Біла. Ел і Ева. – Львів, Видавництво Старого Лева, 2021.
2. Ганна Булгакова. Чарівна книжки про какашки / Ілюстрація Юлія Гречух. – Харків, Ранок, 2021.
3. Іла Варіна, Ольга Штонда. Абетка від Маєчки. – Київ, Артвидавництво «Небо», 2020.
4. Наталія Довгопол. Мандрівний цирк сріблястої пані. – Харків, Віват, 2020.
5. Сергій Жуков, Марія Тахтаулова. Україна. Від первісних часів до сьогодення / Ілюстрації Женя Миронюк. – Харків, Ранок, 2021.
6. Інста, кохання, брудний посуд і конста. Норм візуальний гід по Конституції. – Київ, Wise Bee, 2020.
7. Анастасія Левкова. Спільна мова. Як народжуються і живуть слова / Ілюстрації Олена Старанчук. – Київ, Портал, 2020.
8. Христина Лукащук, Оксана Драчковська. Про що мріють листочки. – Київ, Yakaboo Publishing, 2021.
9. Олеся Мамчич. Овва як бува! Абетка з історії України / Ілюстрації Софія Томіленко. – Київ, Портал, 2021.
10. Мія Марченко. Майка Паливода обирає професію / Ілюстрації Олександра Болотова. – Харків, Читаріум, 2021.
11. Наталія Матолінець. Варта у грі. Кров Будапешта. – Харків, АССА, 2021.
12. Катерина Міхаліцина. Яків і мокрий вечір / Ілюстрації Грася Олійко. – Львів, ВСЛ, 2021.
13. Настя Мельниченко. Северин-на-Купі. – Вінниця, Теза, 2021.
14. Леся Мовчун. Панда любить мандрувати / Ілюстрації Наталія Олійник. – Львів, ВСЛ, 2020. (Серія «Вірші для дітей»).
15. Юрій Нікітінський. Апокаліпсис: 40 правил виживання / Ілюстрації Еліна Цильке. – Київ, Артбукс, 2021.
16. Ірина Озимок. У міста є Я / Ілюстрації Анна Іваненко. – Київ, Книголав, 2021.
17. Таня Поставна. Листи з пошти на маяку / Ілюстрації Марія Фоя. – Київ, Книголав, 2021.
18. Світлана Ройз (текст), Інна Черняк (ілюстрації). Ми до лікаря йдемо / Пер. з рос. Таня Стус. – Київ, Книголав, 2020.
19. Світлана Ройз. Таємниця життя та смерті / Ілюстрації Марія Рудик. – Львів, ВСЛ, 2021.
20. Романа Романишин, Андрій Лесів. Куди і звідки. – Львів, ВСЛ, 2020.
21. Тетяна Рубан. На північ від кордону / Ілюстрації Софія Сулій. – Київ, Наш Формат, 2021.
22. Тетяна Рубан. #Фізик. – Харків, Талант, 2021.
23. Оксана Садовенко. Ти і Малевич. – Київ, Час майстрів, 2021.
24. Маша Сердюк. Як відкрити ресторан. Магічний посібник з ресторанної справи. – Київ, Моя книжкова полиця, 2021.
25. Олексій Сокирко, Ірина Голодюк, Ліна Максимук, Марина Старик, Наталія Соболевська. Козаки правлять країною / Ілюстрації Наталія Кудляк. – Брустури, Дискурсус, 2021.
26. Григорій Фалькович. Пароплави і кити / Ілюстрації Яна Гранковська, Ростислав Попський. – Київ, А-БА-БА-ГА-ЛА-МА-ГА, 2020.
27. Олександр Шатохін. Чи легко жити циклопам? – Київ, Маміно, 2021.
28. Аліна Штефан. Лу – ветеринарка / Ілюстрації Женя Васильєва. – Київ, Книголав, 2021.
29. Наталія Ясіновська. Любов, дідусь і помідори. – Львів, ВСЛ, 2021.
30. Петро Яценко. Союз радянських речей / Ілюстрації Настя Омелич. – Київ, Портал, 2020.
Зауважується, що традиційно книжки, авторками або укладачками яких є БараБуки, в конкурсі не розглядаються. Їх винесено окремим списком:
1. ІZОЛЯЦІЯ: збірник оповідань / Ілюстрації Ірена Панаріна. – Харків, Ранок + ЛА «БараБука», 2021.
2. Котигорошка. Заплутані казки. Тексти Лавренішина А., Ткачук Г., Лущевська О., Штефан А., Марченко М., Вздульська В., Кочубей С., Хромова А. Ілюстрації Чорна Н. – Харків, Ранок + ЛА «БараБука», 2021.
3. Ольга Купріян. Мирослава та інші з нашого двору / Ілюстрації Альбіна Колесніченко. – Львів, ВСЛ, 2021.
4. Анастасія Лавренішина. Віктор_Робот. Щоденник збирача планет. – Харків, Ранок + ЛА «БараБука», 2021.
5. Тетяна Стрижевська. Кокони. – Харків, Ранок + ЛА «БараБука», 2021.
«BaraBooka. Простір української дитячої книги» – це проєкт із підтримки дитячого читання, перший український універсальний інформаційний ресурс про видання для дітей та підлітків. Ресурс розраховано на широке коло читачів - від батьків та дітей, які вже можуть самі приймати рішення щодо вибору книжок, до фахової спільноти науковців, педагогів, бібліотекарів.
Від 2014 року БараБука допомагає батькам, бібліотекарям, освітянам зорієнтуватися в розмаїтті новинок дитячого книговидання. Щороку авторки та експерти порталу вказують на яскраві дебюти та відзначають видання різних жанрів і форматів: художні та пізнавальні книжки, новинки для дітей і підлітків різного віку.