У Квебеку помер режисер оскароносного фільму «Далласький клуб покупців» та хітового серіалу «Велика маленька брехня» канадець Жан-Марк Валле.

Як передає Укрінформ, про це повідомляє The Variety.
Зазначається, що 58-річний Валле помер на вихідних у своєму помешканні за межами міста Квебек від невідомих допоки причин.
Жан-Марк Валле став знаменитим після того, як знятий ним повнометражний фільм «Далласький клуб покупців» за участю Метью Макконахі та Джареда Лето здобув шість номінацій на Оскар, включаючи перемогу в категорії «Найкращий фільм».
Згодом режисер зняв художній фільм «Дика» за участю Різ Візерспун про жінку, яка самостійно подорожує Тихоокеанським верховинним шляхом протяжністю 4279 км, долаючи наркотичну залежність та шукаючи нову себе.
Також Валле режисував популярний міні-серіал «Велика маленька брехня», заснований на однойменному романі Ліян Моріарті та за участю знаменитих акторів Ніколь Кідман, Александра Скашгорда, Лори Дерн, Різ Візерспун та Шейлін Вудлі.
Він був режисером фільму «Руйнація», в якому знявся голлівудський актор Джейк Джилленхол, «Кафе де Флор» із Ванессою Параді в головній ролі, «Молода Вікторія» з Емілі Блант та інших картин.
В актора залишилося двоє дітей, а також троє рідних братів та сестер.
Фото: RICHARD LAUTENS / TORONTO STAR