П'ять представників українського креативного бізнесу об'єднали в інсталяцію "CONTINUUM" на Milan Design Week.

Про це повідомила пресслужба Міністерства культури та інформаційної політки (МКІП) в Телеграмі, передає Укрінформ.

"CONTINUUM – це просторово-часова жива інсталяція, що створена з метою показати світові конкурентоспроможний український бізнес та країну на одному з найпрестижніших заходів у світі – Milan Design Week – у незвичайний спосіб, з яскравою концепцією та перформансами", - йдеться в повідомленні.
Зазначається, що основною концепцією інсталяції стала демонстрація того, що український продукт є інтелектуальним, має високу якість і глибокий зміст. Задля цього були відібрані одні з кращих представників у своїх галузях. Як підкреслюють у МКІП, учасниками колективного стенда є українські бізнеси, які "не конкурують, а взаємодоповнюють один одного".
Як повідомляв Укрінформ, Україну на Лондонському книжковому ярмарку, що відбудеться з 18 по 20 квітня в Olympia London, представлятиме 21 видавництво.