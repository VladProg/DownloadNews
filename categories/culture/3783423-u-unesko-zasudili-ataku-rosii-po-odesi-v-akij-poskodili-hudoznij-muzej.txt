В ЮНЕСКО засудили чергову атаку по Одесі, здійснену військами РФ, внаслідок чого було, зокрема, пошкоджено будівлю Національного художнього музею.

Про це повідомляє Укрінформ із посиланням на сторінку організації у соцмережі Х (колишній Твіттер).
«Художній музей в Одесі, що входить до списку Всесвітньої спадщини ЮНЕСКО, вчора ввечері знову постраждав унаслідок російського удару. ЮНЕСКО рішуче засуджує атаку. Культурні об'єкти мають бути захищені відповідно до міжнародного права», - йдеться у дописі.


The Museum of Fine Arts in #Odesa, within the UNESCO World Heritage Site, was once again damaged by a Russian airstrike last night. @UNESCO strongly condemns the attack. Cultural sites must be protected in accordance with international law. pic.twitter.com/FQcbGbaEkx
— UNESCO Kyiv (@unesco_kyiv) November 6, 2023







Одеський національний художній музей постраждав через ракетну атаку РФ / Фото: Одеський національний художній музей

















































Як повідомляв Укрінформ, увечері 5 листопада війська РФ завдали ракетно-дронового удару по Одесі. Пошкоджено 32 житлові будинки та шість пам’яток архітектури, зокрема, будівлю Одеського художнього музею. Майже половина залів музею зазнали пошкоджень.
Загалом з початку війни в Одесі пошкоджені 93 пам’ятки архітектури.