У Франції вперше за 50 років виставлять найстарішу у світі книгу, надруковану у типографський спосіб - «Чікчі» («Jikji»).

Про це повідомляє Yonhap, передає Укрінформ.
Національна бібліотека Франції презентує «Чікчі» на виставці з історії технології друку, яка проходитиме з 12 квітня до 16 липня.
Востаннє книга була представлена громадськості під час виставки у 1973 році.

«Чікчі» є збірником вибраних фрагментів проповідей великих буддійських священників. Книга надрукована у храмі у південнокорейському Чонджу 1377 року.
Вона складається з двох томів, але на сьогодні існує лише один примірник другого тому, який зберігається у французькій бібліотеці.

У 2001 році ЮНЕСКО визнала «Чікчі» найстарішою книгою у світі, надрукованою у типографський спосіб, і включила її до програми «Пам’ять світу».
Фото: Yonhap