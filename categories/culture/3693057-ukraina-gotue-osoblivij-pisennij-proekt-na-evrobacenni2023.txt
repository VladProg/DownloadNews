Під час Євробачення-2023 буде представлено особливий проєкт, який "піснею об'єднає гостей та глядачів".

Про це поінформував міністр культури та інформаційної політики Олександр Ткаченко в Телеграмі, передає Укрінформ.
"Також готуємо дещо особливе, щоб піснею об'єднати в моменті солідарності з Україною гостей та глядачів Євробачення. Слідкуйте за новинами", - написав він.
Водночас міністр зазначив, що радіє з того, що друге місце в минулорічному "Євробаченні" посіла Великої Британія, яка "приділила багато уваги та зусиль, щоб прийняти Євробачення за Україну і на честь України". Ткаченко підкреслив, що про це свідчить фото легендарних Бітлс в вишиванках.
Також очільник МКІП нагадав, що залишаються лічені дні до початку заходів до Євробачення-2023, які всі пройдуть під британським та українським прапорами.
Як повідомлялося, з 1 до 14 травня у відбудеться EuroFestival, створений у колаборації України та Великої Британії. Це спеціальна подія перед Євробаченням, де буде представлено 24 унікальні проєкти, з яких 19 створено у співпраці митців двох країн. Зокрема, там відбудеться презентація нового альбому кримських пісень Джамали QIRIM у супроводі Філармонічного оркестру ВВС.
Фото: EBU