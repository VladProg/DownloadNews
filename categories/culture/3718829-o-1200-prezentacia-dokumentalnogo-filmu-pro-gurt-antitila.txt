6 червня о 12:00 - оголошення старту проєкту «Культура vs війна», присвяченого українським митцям на війні, та презентація першого документального фільму про гурт "Антитіла".

Організатори: Медіацентр Україна — Укрінформ.
Спікери: Ірина Боровець - директорка Департаменту публічної дипломатії МЗС; Марко Ферраро - програмний менеджер проєкту від Європейського Союзу; Андрій Різоль - продюсер проєкту; Аліна Краснянська - виконавчий продюсер документальних фільмів проєкту; Тарас Тополя - фронтмен гурту Антитіла; Сергій Вусик - директор та музикант гурту "Антитіла"; Дмитро Жолудь - гітарист гурту "Антитіла".

Чому це цікаво?
Проєкт «Культура vs війна» розповідає світу про цінності української культури через історії митців, які залишили своє звичне життя та стали на захист України. Ключова складова проєкту - цикл документальних фільмів, в яких його герої - українські музиканти, кінематографісти, письменники, фотографи та інші культурні діячі - розкажуть про цю війну через власні історії та спогади.
У заході візьмуть участь герої першого фільму проєкту - музиканти українського поп-гурту «Антитіла». Вони з першого дня повномасштабного вторгнення стали на захист України у складі бойового 130 батальйону ТРО ЗСУ і брали безпосередню участь у боях за Київ та Харківську область. Як бойові медики евакуювали поранених з поля бою та надавали першу медичну допомогу. Вже під час війни вони співали разом з Боно та The Edge з U2. Випустили спільну пісню та кліп, а також виступили разом на одній сцені з Едом Шираном.
У межах проєкту створюються 6 короткометражних фільмів-новел та 1 повнометражний фільм: документальні історії кінооператора Сергія Михальчука, гурту «Антитіла», режисера Ахтема Сеітаблаєва, подружжя фотографів Влади і Костянтина Ліберових, кобзаря Тараса Компаніченка, письменника Сергія Жадана.
Проєкт створено у форматі виключно документальних свідчень.
Ініційовано Асоціацією «Дивись українське!» та реалізується за підтримки Єврокомісії, Фонду «МХП-Громаді» та компанії «Вавілон».
Формат заходу – офлайн (Зала 1).
Дивіться на YouTube-каналі Укрінформу.