У Франції померла 76-річна англо-французька актриса й співачка Джейн Біркін.

Як передає Укрінформ, про це повідомляє Sky News.
Зазначається, що тіло Біркін знайшла її опікунка в будинку в Парижі.
Починаючи кар'єру актриси, вона здобула міжнародну популярність завдяки стосункам із відомим актором і композитором Сержем Генсбуром.
Пара познайомилася під час зйомок у французькій сатиричній романтичній комедії 1969 року «Slogan» і того ж року випустила дебютний альбом.
Біркін знялася у кількох фільмах і записала численні сольні альбоми.
Зазначається, що співачка була змушена відкласти кілька концертів у Парижі, запланованих на травень, через зламане плече. Раніше було скасовано низку шоу після того, як зірка перенесла інсульт у вересні 2021 року.
Дім моди Hermès навіть створив дизайнерську сумочку Hermes Birkin на честь акторки.
Як відомо, Джейн Біркін — англо-французька акторка кіно й театру, попспівачка, кавалер ордена Британської імперії.
Фото: Getty Images