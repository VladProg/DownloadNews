З аналізу супутникових мап Державного департаменту США простежується, що росія навмисно атакує українські культурні цінності.

Про це заявила посол України у США Оксана Маркарова в ефірі телемарафону, передає кореспондент Укрінформу.
«Це не випадкові влучення снарядів. Ми зараз працюємо, наше Міністерство інформаційної політики разом з Держдепом.., повністю ведеться аналіз усіх супутникових мап, і дуже чітко прослідковується спеціальна атака на університети, музеї, тобто на наші культурні цінності», - підкреслила Маркарова.
Дипломатка додала, що США можуть допомагати Україні не тільки зберегти цінності, а й вести облік того, що "вже перебуває під нападом рф".
Як повідомлялося, Міністерство культури та інформаційної політики зафіксувало 367 воєнних злочинів російської армії проти культурної спадщини України.
Фото: Ярослав Довгопол, Укрінформ