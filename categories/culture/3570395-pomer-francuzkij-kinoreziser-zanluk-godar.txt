Помер один з найвидатніших представників напрямку «французької нової хвилі» у кінематографі Жан-Люк Годар.

Як передає Укрінформ, про це повідомляє Deadline.
Зазначається, що Ґодар помер 13 вересня на 92-му році життя.
Годар народився в Парижі в 1930 році. Він виріс і відвідував школу в Ньоні, Швейцарія. Повернувшись до французької столиці після закінчення школи в 1949 році, Годар своє місце серед зростаючої групи молодих кінокритиків у кіноклубах міста. Він почав писати для нових кіножурналів, у тому числі для Cahiers du Cinema Андре Базена.
Відомий своїми радикальними та політично орієнтованими роботами, Годар був одним із найвідоміших режисерів свого покоління. Перший повнометражний фільм Ґодара «На останньому подиху» з Жан-Полем Бельмондо називають своєрідним маніфестом «нової хвилі».
Французька нова хвиля — термін, що вживається для визначення напрямку у кінематографі Франції 50-60 років XX століття, започаткованому під впливом італійського неореалізму та класичного голівудського кіно і характеризується різким відходом від пануючого в той час стилю зйомки та передбачуваного розвитку подій на екрані.
Як повідомляв Укрінформ, на початку серпня померла 73-річна британсько-австралійська поп-зірка Олівія Ньютон-Джон, яка зіграла партнерку Джона Траволти у легендарному голлівудському мюзиклі «Бріолін».
Фото: The Image Gate/Getty Images