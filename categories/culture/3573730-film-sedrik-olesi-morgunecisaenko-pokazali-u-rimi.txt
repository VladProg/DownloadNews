У Римі в престижному Домі кіно відбулась прем’єра драми «Щедрик» української режисерки Олесі Моргунець-Ісаєнко.

Зала заповнилась навіть попри 8-годинне бойкотування італійських водіїв суспільного транспорту, передає Укрінформ.
«Щедрик» - це кіноісторія української родини в часи окупації та Другої світової війни, коли людей знищували каральні режими срср та Третього рейху.

Одну з ролей у фільмі виконала співачка зі Львова Оксана Муха, заслужена артистка України.
Фільм «Щедрик» тепло сприйняла публіка, а зібрані на показі кошти передадуть на підтримку українського кіно.
Показ стрічки у столиці Італії відбувся у межах благодійного кіномарафону, ініційованого Держкіно спільно з Українською кіноакадемією. Співорганізатором є асоціація «Дивись українське».
«Щедрик» українського композитора Миколи Леонтовича - одна з найпопулярніших різдвяних пісень у cвіті.