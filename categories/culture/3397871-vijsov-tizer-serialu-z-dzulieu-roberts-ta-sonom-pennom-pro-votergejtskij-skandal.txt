Американська мережа кабельного та супутникового телебачення STARZ опублікувала офіційний тизер серіалу Gaslit, події якого розгортаються навколо відомого Вотергейтського скандалу, що закінчився відставкою президента США Річарда Ніксона.

Як передає Укрінформ, ролик опублікований на YouTube-каналі STARZ.
«Gaslit — це сучасний погляд на Вотергейт, в якому основна увага приділяється нерозказаним історіям і забутим персонажам скандалу — від незграбних підлеглих Ніксона до ненормальних фанатиків, які допомагають і підбурюють їх злочини, до викривачів», — йдеться в описі до відео.

Головні ролі у політичному трилері зіграли голлівудські актори Джулія Робертс та Шон Пенн.
Пенн виконав роль генерального прокурора Джона Мітчелла, а Робертс — його дружину Марту. Незважаючи на свою партійну приналежність, вона перша публічно забила тривогу з приводу причетності Ніксона до Вотергейта, внаслідок чого і його президентство, і її особисте життя руйнуються.
Прем'єра серіалу запланована на 24 квітня.
Вотергейтський скандал — політичний скандал у США 1972—1974 років, що закінчився відставкою президента країни Річарда Ніксона, єдиною в історії США відставкою президента.
Команду Ніксона звинуватили у протизаконних діях через спробу встановити прослуховувальну апаратуру у штаб-квартирі Демократичної партії у Вашингтоні під час президентської виборчої кампанії.
Фото: Hilary Bronwyn Gayle