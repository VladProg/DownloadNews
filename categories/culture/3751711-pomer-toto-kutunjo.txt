Менеджер відомого італійського співака та автора пісень Тото Кутуньйо повідомив у вівторок, що артист помер у віці 80 років.

Як передає Укрінформ, про це повідомляє ANSA.
Тото Кутуньйо, справжнє ім’я якого Сальваторе, помер у міланській лікарні Сан-Раффаеле «після тривалої хвороби, яка загострилася в останні кілька місяців», повідомив його менеджер Даніло Манкузо.
Співак, популярність якому принесла композиція L`Italiano (1983 рік), переміг у пісенному конкурсі Євробачення 1990 року з піснею Insieme:1992.
Також Кутуньо двічі перемагав на Пісенному фестивалі в курортному італійському місті Санремо.
Як повідомляв Укрінформ, у віці 83 років 24 травня померла співачка американського походження Тіна Тернер. У 1980-х роках співачка отримала шість премій "Греммі".