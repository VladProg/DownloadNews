Переможцями щорічного всеукраїнського літературно-мистецького конкурсу «Стежками Каменяра» стали 27 учнів.

Як передає Укрінформ, про це повідомляє пресслужба Міжнародного фонду Івана Франка. Метою конкурсу є посилення творчої мотивації у вивченні школярами творчості Івана Франка через створення творів у різних жанрах
«Цьогоріч на конкурс надійшли 2 665 учнівських робіт з усіх областей України у трьох номінаціях – «Проза», «Поезія» та «Найкраща ілюстрація до творів Івана Франка», у трьох вікових категоріях: 6-9 років, 10-13 років та 14-16 років відповідно.
«За п’ять років існування конкурсу майже 10 тисяч учнів намагалися збагнути глибину мудрого Франкового слова, розкрити секрети майстерності Каменяра та осмислити багатогранний доробок українського Мойсея. І хоча війна внесла корективи, організатори створили прозорі та рівні умови для всіх учасників. А члени журі у складі відомих письменників, художників, мистецтвознавців, філологів і франкознавців з України та з-за кордону були гранично об’єктивними та принциповими. Найвищими балами були оцінені роботи, що мали оригінальність творчого задуму, високий рівень літературного викладу, новизну, художньо-мистецьку цінність, соціальну значущість та були виконані з дотриманням норм академічної доброчесності», – зазначила координатор проєкту Ольга Нижник.
За рейтингом експертного оцінювання у кожній номінації та віковій категорії було визначено по три переможці.
За перемогу у номінації «Найкраща ілюстрація до творів Івана Франка» змагалися 1 618 учасників:

у віковій категорії 6-9 років найвищі оцінки отримали роботи: І місце – Пищик Даніїл (с. Рубці Донецької області); ІІ місце – Гриниха Марія (м. Львів); ІІІ місце – Мирончук Соломія (с. Велика Осниця Волинської області);
у віковій категорії 10-13 років перемогли: І місце – Куліш Софія (м. Кривий Ріг Дніпропетровської області); ІІ місце – Хаврик Мілана (м. Новодністровськ Чернівецької області); ІІІ місце – Сверида Юля (смт Торчин Волинської області);
у віковій категорії 14-16 років перемогу здобули: І місце – Альмєєва Марія (м. Запоріжжя); ІІ місце – Цепур Єлизавета (м. Кривий Ріг Дніпропетровської області); ІІІ місце – Турковський Богдан (с. Линовиця Чернігівської області).


За перемогу у номінації «Проза» змагалися 634 учасники:

у віковій категорії 6-9 років найвищі оцінки отримали роботи: І місце – Циганко Вероніка (м. Горішні Плавні Полтавської області); ІІ місце – Завальська Софія (м. Одеса); ІІІ місце – Суржик Богдан (с. Нельгівка Запорізької області);
у віковій категорії 10-13 років перемогли: І місце – Гайдаржа Кіра (с. Смирнівка Харківської області); ІІ місце – Мельничук Марина (с. Заліси Волинської області); ІІІ місце – Жеревко Софія (м. Черняхів Житомирської області);
у віковій категорії 14-16 років перемогу здобули: І місце – Шатило Софія (с. Семенівка Полтавської області); ІІ місце – Париляк Єва (м. Київ); ІІІ місце – Миронова Ангеліна (с. Новий Биків Чернігівської області).

За перемогу у номінації «Поезія» змагалися 413 учасників.

у віковій категорії 6-9 років найвищі оцінки отримали роботи: І місце – Кулик Тимофій (м. Остер Чернігівської області); ІІ місце – Віняр Артем (с. Михайлівка Вінницької області); ІІІ місце – Ковальов Дем’ян (м. Остер Чернігівської області);
у віковій категорії 10-13 років перемогли: І місце – Караулова Софія (с. Засулля Полтавської області); ІІ місце – Ковальова Єсенія (м. Остер Чернігівської області); ІІІ місце – Смовський Максим (м. Остер Чернігівської області);
у віковій категорії 14-16 років перемогу здобули: І місце – Богачук Лілія (смт Меджибіж Хмельницької області); ІІ місце – Боденчук Дар’я (Петропавлівська Борщагівка Київської області); ІІІ місце – Донченко Руслан (смт Ківшарівка Харківської області).

Спеціальний приз від Міжнародного фонду Івана Франка отримає учениця 6 класу ОЗ «Остерська ЗОШ І-ІІІ ступенів ім. Ю. Збанацького Маргарита Санак.
Повідомляється, що цьогоріч Оргкомітет ухвалив рішення відмовитися від урочистої церемонії нагородження переможців, яка відбувалася в Києві біля погруддя Іванові Франкові. Дипломи і призи переможці отримають поштою. Подяки за участь у Конкурсі буде також надіслано учням, чиї роботи увійшли до десятки найкращих у кожній номінації та своїй віковій категорії.
Всеукраїнський учнівський літературно-мистецький конкурс «Стежками Каменяра» було засновано з ініціативи Міжнародного фонду Івана Франка у партнерстві з Міністерством освіти і науки України, громадською організацією «Львівське товариство» у місті Києві та Львівським національним університетом ім. Івана Франка.