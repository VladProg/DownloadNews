В Університеті Васеда (Токіо, Японія) відбувся показ документального фільму про Президента України Володимира Зеленського.

Про це повідомляє NHK, передає Укрінформ.
Як зазначається, фільм Шона Пенна «Суперсила» розпочинається з опису кар'єрного шляху Зеленського від коміка до Президента.
"Вторгнення Росії в Україну змінило сюжет цієї історії. Фільм розповідає про суворі реалії, з якими доводиться стикатися українцям у рідній країні", - йдеться у повідомленні.
Після перегляду стрічки студент четвертого курсу сказав, що побачив, як Президент та народ України борються на цій війні.
Як повідомляв Укрінформ, прем'єра документального фільму «Суперсила» американського актора й кінорежисера Шона Пенна про початок російського повномасштабного вторгнення в Україну 24 лютого минулого року відбулася на Берлінському міжнародному кінофестивалі.