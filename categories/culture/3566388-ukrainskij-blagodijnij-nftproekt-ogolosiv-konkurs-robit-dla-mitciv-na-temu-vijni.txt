Найбільший благодійний NFT-проєкт в Україні MetaHistory оголошує open call для митців.

Як передає Укрінформ, про це повідомляє Міністерство культури та інформаційної політики в Телеграмі.
"Учасникам потрібно створити твір про події, що відбуваються в Україні з 24 лютого 2022 року. Робота увійде до колекції Warline — хронологічного набору NFT, що розповідає про війну в Україні. Наразі вже створено кілька дропів колекції, що ілюструють події від найпершого дня і практично до теперішнього часу", - йдеться у повідомленні.
Зазначається, що 100% коштів від продажу NFT підуть на відновлення української культурної спадщини, що була зруйнована внаслідок повномасштабної війни рф проти України.
Як повідомлялося, NFT-музей MetaHistory зібрав понад 1 млн доларів на допомогу Україні.