Американська кіностудія The Walt Disney Company перенесла прем’єри фільмів, що були заплановані на наступні два роки.

Як передає Укрінформ, про це повідомляє Sky News.
Зазначається, що випуск п’ятої частини фільму «Індіана Джонс» був відкладений на 13 місяців до липня 2023 року. Така затримка пов’язана з тим, що влітку цього року 79- річний Гаррісон Форд, який грає головну роль у стрічці, отримав травму і йому знадобився додатковий час на відновлення.
Також прем’єра фільму «Чорна Пантера: Ваканда назавжди» (Black Panther: Wakanda Forever) відбудеться не раніше листопада наступного року.
Прем’єри фільмів «Марвел» (The Marvels), «Людина-мураха і Оса: Квантоманія» (Ant-Man and the Wasp: Quantumania) заплановані вже на липень 2023 року.
За даними Deadline, затримка з графіком прем’єр пов’язана з виробництвом самих стрічок.
Зазначається, що фільм «Вічні» (The Eternals) кіностудія The Walt Disney Company все ще планує показати пізніше цього року, як це було заплановано раніше.
Як повідомляв Укрінформ, у мережі з'явився офіційнийтрейлер трисерійного документального фільму "Get Back" про легендарний гурт The Beatles, створений на основі невідомих широкому загалу відео- та аудіоматеріалів.
Фото: Marvel Studios