Анімаційна стрічка «Мавка. Лісова пісня» 19 квітня вийде у широкий кінотеатральний прокат у Нідерландах.

Як передає Укрінформ, про це повідомляє пресслужба Держкіно.
"Автори «Мавки» презентували офіційний трейлер стрічки до виходу мультфільму у новій країні", - інформують у Держкіно.

Як повідомлялося, анімаційний фільм «Мавка. Лісова пісня» створений за підтримки Держкіно та Агентства США з міжнародного розвитку (USAID). Кінотеатральну дистрибуцію в Україні здійснює FILM.UA Distribution та Kinomania Film Distribution.
Мультфільм став найкасовішою стрічкою за всі часи незалежності України, зібравши після шостого вікенду 127 531 211 грн. У широкий національний прокат "Мавка. Лісова пісня" вийшла 2 березня.