Зірки радять не розпочинати нових справ

Християни вшановують пам’ять святої мучениці Тетяни, яка була дочкою римського проконсула і таємно прийняла християнство. Згодом вона стала однією з посвячених богу жінок-дияконес римської Церкви, які служили людям ділами милосердя. За віру непохитну була страчена у 226 році. Свята Тетяна вважається заступницею студентів.

Народні прикмети. Якщо йде сніг – влітку буде багато дощів.

Якщо цього дня дме теплий вітер – літо буде посушливим, а урожай – небагатим.

Сонце яскраво світить – весна прийде швидко.

Іменинники: Тетяна, Ілля, Макар, Петро.

22-23 місячний день. Місяць у знаку Скорпіон. Досить суперечливий період. Бажано ставитися спокійно до різних перешкод, неприємностей і не здаватися. Треба утриматися від сварок та конфліктів. Краще виявити обережність і не розпочинати нових справ.

За даними Центральної геофізичної обсерваторії України, найхолоднішим цей день у Києві був у 1892 році: -25,6°С, а найтеплішим у 1993-му і 2002-му: 6,5°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 52 відсотки.