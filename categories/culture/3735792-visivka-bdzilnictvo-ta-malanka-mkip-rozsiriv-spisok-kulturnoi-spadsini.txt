Міністерство культури та інформаційної політики додало до Національного переліку нематеріальної культурної спадщини України п'ять нових елементів.

Про це пресслужба МКІП повідомляє в Телеграмі, передає Укрінформ.
Зазначається, що відповідний наказ було підписано міністром культури та інформаційної політики України Олександром Ткаченком.
Так, до списку додано: традиційне ремесло бджільництва у Сватівському районі Луганської області; традиція гуцульського художнього дереворізьблення; традиційний обряд Маланка с. Белуя Івано-Франківської області; традиційні жіночі прикраси із бісеру на Прикарпатті; традиція і технологія вишивки жіночої сорочки на Гадяччині.

Як повідомлялося, у лютому 2023 року до списку внесли традицію випікання та споживання хліба в селі Криничне Болградського району, що на Одещині.