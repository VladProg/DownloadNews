У Національному музеї народної архітектури та побуту України в Пирогові відкрили виставку бандур, виготовлених українськими майстрами.

Про це повідомляє пресслужба Міністерства культури та інформаційної політики у Фейсбуці, передає Укрінформ.

"Виставка представляє відвідувачам зразки бандур, виготовлених відомими українськими майстрами. Доповненням виставки стали зразки народного живопису, вишивки, дерев’яні скульптури, кераміка та барельєф", - йдеться в повідомленні.
Зазначається, що експонуватимуть інструменти до 22 жовтня.
Як повідомляв Укрінформ, у Києві у Музеї Івана Гончара продовжили виставку українського та кримськотатарського вбрання «Свято» до 29 жовтня.