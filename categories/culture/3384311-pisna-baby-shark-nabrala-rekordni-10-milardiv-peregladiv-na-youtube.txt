Південнокорейська дитяча пісня про малюка акули (Baby Shark Dance) встановила рекорд, першою набравши 10 мільярдів переглядів на відеоплатформі YouTube.

Як передає Укрінформ, про це повідомляє Yonhap.
За даними Pinkfong Company, позначку в 10 млрд відео перетнули 13 січня о 9-й годині за київським часом.

Нині на другому місці за кількістю переглядів у YouTube перебуває популярна пісня «Despacito» співаків Луїса Фонсі та Daddy Yankee (понад 7,7 млрд переглядів).
Зазначається, що хіт «Baby Shark Dance» вперше був оприлюднений у червні 2016 року. Вже у листопаді 2020 року пісня потрапила до Книги рекордів Гіннеса за відео з найбільшою кількістю переглядів (7 млрд). З того часу обіймає першу сходинку вже 15 місяців поспіль.