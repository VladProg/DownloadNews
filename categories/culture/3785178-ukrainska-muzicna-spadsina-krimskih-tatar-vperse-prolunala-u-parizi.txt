Оркестр "Київ-Класик" під орудою Германа Макаренка виконав у Парижі твори кримського правителя, композитора та поета Газі II Герай-хана.

Про це повідомляє Міністерство закордонних справ України, передає Укрінформ.
"Уперше в історії в Парижі пролунали музичні твори кримського правителя, композитора та поета - Газі II Герай-хана. Це відбулося після 500 років від їх створення", - зазначають у зовнішньополітичному відомстві.
Дипломати зауважили, що історична музична спадщина кримськотатарського народу відтворив і виконав оркестр "Київ-Класик" під керівництвом Германа Макаренка - «Артиста ЮНЕСКО в імʼя миру».
МЗС України подякувало ЮНЕСКО за підтримку унікального проєкту, а також Артистові в імʼя миру з Туреччини Кудсі Ергюнеру, який надав нотний матеріал із приватної колекції свого батька.
“Ці твори мають увійти до енциклопедії музичної спадщини людства, яку незабаром ініціює Україна... Ми віримо, що культура та спадщина кримськотатарського народу, які пройшли через століття, переживуть тимчасову окупацію Криму з боку Росії та варварську парадигму існування цієї країни-терориста”, – наголосили у МЗС.






Українська музична спадщина кримських татар вперше виконана у Парижі / Фото: МЗС України



















Концерт відбувся в перші дні 42-ої сесії Генеральної конференції ЮНЕСКО в одній з найвидатніших церков Парижа - Сен-Сюльпіс.
Як повідомлялося, перша леді України Олена Зеленська взяла участь у відкритті представництва Українського інституту в Парижі.