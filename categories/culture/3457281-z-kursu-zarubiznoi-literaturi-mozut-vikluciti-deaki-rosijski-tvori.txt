Програми зарубіжної літери у навчальних закладах на наявність російських авторів будуть прискіпливо переглядатись фахівцями.

Про це сказав міністр освіти і науки Сергій Шкарлет в ефірі національного телемарафону, передає Укрінформ.
«Сьогодні в рамках підступної агресії, яку здійснила рф будь-який наратив російського, будь-який наратив належності до чогось російського викликає внутрішнє обурення та агресію у українців. Тому, що дуже багато загиблих, багато скалічених доль. Тому ми на минулому тижні в рамках дисципліни "зарубіжна література" зібрали робочу групу з фахівців, які чітко оцінять необхідність присутності творів російських авторів у межах курсу російської літератури", - сказав Шкарлет.
Він уточнив, що будуть дуже глибоко переглянуто всі твори, які до цього часу були рекомендовані. «І дуже критично поставимось до змісту цього предмету", - додав він.
З 24 лютого в Україні триває російська збройна агресія. Ворог обстрілює та знищує об'єкти інфраструктури, обстрілює житлові райони українських міст і селищ.