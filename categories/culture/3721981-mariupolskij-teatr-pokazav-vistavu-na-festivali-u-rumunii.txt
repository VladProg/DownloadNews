Донецький академічний обласний драматичний театр міста Маріуполь виступив на міжнародному театральному фестивалі в Румунії.

Як передає Укрінформ, про це повідомляє пресслужба Міністерства культури та інформаційної політики в Телеграмі.
"Донецький академічний обласний драматичний театр, міста Маріуполь, виступив на міжнародному театральному фестивалі «BABEL F.A.S.T 2023» у румунському місті Тарговіште", - йдеться у повідомленні.
Як зазначається, фестиваль проводиться вже не вперше, і у ньому беруть участь театри близько 20 країн.

На фестивалі Донецький драматичний театр представив глядачам виставу про життя і долю Василя Стуса «Крик душі».
Як повідомлялося, актори Національного академічного театру ім. Івана Франка відвідали Дніпро, Краматорськ і Дружківку з мобільною концертною програмою.