У червні великим концертом українських артистів у Варшаві розпочнеться європейський тур на підтримку євроінтеграції України.

Про це повідомив у Фейсбуці посол України в Польщі Андрій Дещиця, передає Укрінформ.
“Спільно з мером Варшави Рафалом Тшасковським та першим помічником Президента України Сергієм Шефіром обговорили підготовку до проведення європейського туру на підтримку отримання Україною статусу кандидата на членство в ЄС! Розпочинаємо з Варшави великим концертом українських артистів уже 10 червня”,- написав Дещиця.
Як повідомлялося, Президент Володимир Зеленський підписав заявку на членство України в Європейському Союзі 28 лютого 2022 року. Планується, що глави держав та урядів країн ЄС обговорять заявку України на вступ до Європейського Союзу на саміті у червні.