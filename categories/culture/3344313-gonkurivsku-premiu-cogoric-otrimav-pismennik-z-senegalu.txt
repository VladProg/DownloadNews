Найпрестижнішу літературну нагороду Франції цього року отримав Мохамед Мбугар Сарр, 31-річний письменник з Сенегалу.

Як передає Укрінформ, про це повідомляє France24.
Відзначається, що Сарр отримав цю нагороду за його роман «Найтаємніший спогад чоловіків» («La plus secrète mémoire des hommes»)
Сарр народився в Дакарі у 1990 році. Згодом він переїхав до Франції та навчався у Парижі. Повідомляється, що це вже четвертий його роман. У творах письменника ідеться про бойові дії в Західній Африці та життя мігрантів у Франції.
Гонкурівська премія – це французька літературна премія, яку присуджують авторам на знак відзначення прозових творів, написаних французькою мовою. Премія присуджується щорічно з 1903 року за рішенням Гонкурівської академії, до складу якої входять відомі французькі літератори.
Фото: FONDATION JEAN-LUC LAGARDÈRE