Київські поліцейські вилучили у відомого співака спецперепустку, якою той хизувався у соцмережі.

Про це повідомляє поліція Києва, передає Укрінформ.
«Під час монітору мережі Інтернет та засобів масової інформації правоохоронці поліції Києва виявили відео, на якому відомий український співак їде з жінкою в автомобілі по Південному мосту та демонструє спецперепустку на проїзд у комендантську годину. За цим фактом відомості про подію були внесені до Журналу єдиного обліку заяв та повідомлень громадян Дніпровського управління поліції», - зазначають правоохоронці.













Посмотреть эту публикацию в Instagram






















Публикация от dtp.kiev.ua (@dtpkievua)



Повідомляється, що поліцейські поспілкувалися з власником автомобіля і жінкою та вилучили спецперепустку, одночасно нагадавши їм про заборону фіксації та висвітлення об'єктів стратегічного значення у період воєнного стану.
Раніше дружина співака Віктора Павліка Катерина Репяхова опублікувала відео, на якому їде з чоловіком Південним мостом. При цьому артист демонструє спецперепустку на вільне пересування Києвом. На відео жінка каже, що «це задоволення не для всіх».
Це викликало обурення у соцмережі, і згодом Репяхова видалила ролик.
Як повідомлялося, з 22 червня 2022 року рух Південним мостом у Києві заборонений для приватного транспорту. Пересуватися ним дозволено лише спецтранспорту екстрених та аварійних служб, громадському і транзитному вантажному транспорту, а також автомобілям зі спеціальними перепустками.
Фото: Поліція Києва