У Києві в ArtHall D12 відбулось офіційне відкриття благодійного музично-поетичного фестивалю «Маємо жити», що триватиме до 7 грудня.

Про це повідомляє кореспондент Укрінформу.
Під час першого дня фестивалю презентували виставку картин "Тисяча історій кохання. Картини дружин справжніх Героїв", на яких де жінки зображали особисті історії, пов’язані із загиблими коханими. Картини намальовані за сприяння художника Олега Юрова.

“Ми маємо про це говорити, підтримувати одна одну, аби надалі обʼєднуватись в тому, що нас зближує і діяти разом”, — підкреслила ведуча благодійного фестивалю Анна Заклецька.

Організатори заходу проводили збір коштів на потреби Сил оборони України. Відвідувачі могли задонатити будь-яку суму як вартість за вхід на фестиваль.
“Сьогоднішня подія переслідує багато цілей: це збір коштів на черговий транспортний засіб, який, на жаль, є розхідним матеріалом на передовій лінії фронту, це вшанування пам’яті кожного життя загиблого Героя-Янгола, це правильні висновки щодо того, що ми ще можемо зробити, аби більше ніколи не повертатись на ці кола жаху і болю”, — зауважила Заклецька.






У Києві відкрився благодійний музично-поетичний фестиваль «Маємо жити» / Фото: Павло Багмут, Укрінформ


































Захід відвідали понад сотня громадян, у тому числі культурні та громадські діячі.
Проєкт реалізовується за підтримки Благодійного Фонду Сергія Притули, БФ МАЄМО ЖИТИ, Anton Senenko та Мартин Брест.
Як повідомляв Укрінформ, у нідерландській Гаазі в музеї Design Museum Huis Dedel проходить виставка «Ukraine. People. Courage. Posters» (Україна. Люди. Сміливість. Плакати).