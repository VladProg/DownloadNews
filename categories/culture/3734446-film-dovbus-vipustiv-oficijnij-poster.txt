Презентований офіційний постер наймасштабнішого українського фільму «Довбуш» про легенду українських Карпат.

Як передає Укрінформ, про це повідомляє пресслужба фільму на сторінці у Фейсбуці.

У фільмі йдеться про події на початку 18 століття. Олекса Довбуш очолює повстання гуцулів проти жорсткого правління польської шляхти. Шляхта робить усе можливе, аби знищити Довбуша. Але він їх перехитрив.
Історія опришків гостро резонує із сучасністю, надихає покоління тих, хто бореться за свободу рідної землі.
Про силу і любов Олекси, про те, як він жив і як обманув смерть можна буде подивитісь на великому екрані до Дня Незалежності.
Стрічка режисера Олеся Саніна вийде в український прокат 24 серпня.
Кінотеатральну дистрибуцію фільму на території України здійснюють FILM.UA Distribution та Kinomania Film Distribution.

Як повідомляв Укрінформ, анімаційна стрічка «Мавка. Лісова пісня» за результатами девʼятнадцятого тижня в національному прокаті зібрала понад ₴152,6 мільйона.