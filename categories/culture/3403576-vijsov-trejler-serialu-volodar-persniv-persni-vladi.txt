Стрімінговий сервіс Amazon Prime Video випустив тизер-трейлер нового серіалу «Володар перснів: Персні влади» (The Lord of the Rings: The Rings of Power).

Як передає Укрінформ, тизер-трейлер був опублікований на YouTube-каналі стрімінгового сервісу.
Відео показали під час Супербоулу-2022.

Події майбутнього серіалу відбуватимуться «у легендарну Другу добу історії Середзем’я», тобто за тисячі років до подій «Ґобіта» та «Володаря перснів». Відтак глядач зможе побачити «еру, коли кувалися великі сили, зростали та занепадали королівства (…), і найбільший поганець, якого створило перо Толкіна, погрожував занурити весь світ у темряву».
Зазначається, що серіал розповідає про велику кількість персонажів — як знайомих за оригінальними творами, так і нових.
Прем'єра серіалу відбудеться 2 вересня цього року, серії виходитимуть по одній на тиждень на Prime Video.
Як повідомляв Укрінформ, перший сезон, зйомки якого проходили у Новій Зеландії, вже обійшовся компанії приблизно в $450 мільйонів (для порівняння: бюджет всієї трилогії Пітера Джексона становив $281 мільйон).
Зйомки завершилися 2 серпня 2021 року, однак постпродакшн триватиме у Новій Зеландії до кінця червня 2022 року.
Фото: Amazon