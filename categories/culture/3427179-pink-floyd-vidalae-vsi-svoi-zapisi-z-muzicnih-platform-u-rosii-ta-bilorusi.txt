Усі твори всесвітньо відомого рок-гурту Pink Floyd та сольні записи його соліста Девіда Гілмора будуть видалені з музичних платформ у росії та білорусі.

Як передає Укрінформ, про це гурт повідомив у Твіттері.
"Аби разом з усім світом рішуче засудити вторгнення росії в Україну, відсьогодні твори Pink Floyd, починаючи з 1987 року, і всі сольні записи Девіда Гілмора видаляються з усіх музичних платформ у росії та білорусі", - йдеться у дописі.


To stand with the world in strongly condemning Russia's invasion of Ukraine, the works of Pink Floyd, from 1987 onwards, and all of David Gilmour's solo recordings are being removed from all digital music providers in Russia and Belarus from today. pic.twitter.com/lTV7T3y29u
— Pink Floyd (@pinkfloyd) March 11, 2022

Раніше Девід Гілмор написав у Твіттері, що його невістка родом з України.
"Російські солдати, припиніть убивати своїх братів. У цій війні не буде переможців", - зазначив музикант.


Russian soldiers, stop killing your brothers. There will be no winners in this war.

My daughter-in-law is Ukrainian and my grand-daughters want to visit and know their beautiful country. Stop this before it is all destroyed.

Putin must go pic.twitter.com/VE4oMsUIRf
— David Gilmour (@davidgilmour) March 1, 2022

Як повідомлялося, британський рок-музикант і актор Стінг підтримав українців, які борються проти російської агресії.
24 лютого російський президент путін оголосив про початок вторгнення до України. Російські війська обстрілюють та руйнують ключові об'єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню та балістичних ракет.
В Україні запровадили воєнний стан та оголосили загальну мобілізацію.