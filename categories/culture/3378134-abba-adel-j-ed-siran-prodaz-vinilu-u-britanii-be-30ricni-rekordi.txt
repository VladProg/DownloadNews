У 2021 році продажі вінілових платівок у Великій Британії б'ють 30-річні рекорди завдяки попиту на нові альбоми ABBA, Адель і Еда Ширана.

Як передає Укрінформ, про це повідомляє ВВС.
Майже чверть альбомів, куплених цього року (23%), була на вінілі, причому з найбільшим розмахом продавався альбом шведської групи ABBA Voyage, який у перший тиждень розійшовся тиражем у 29 891 копію.

Як зазначає видання, продажі вінілових платівок зростають 14-й рік поспіль, у порівнянні з 2020 роком вони зросли на 8%.

А ось продажі компакт-дисків у Великій Британії продовжують падати.
Фото: BAILLIE WALSH / COLUMBIA RECORDS