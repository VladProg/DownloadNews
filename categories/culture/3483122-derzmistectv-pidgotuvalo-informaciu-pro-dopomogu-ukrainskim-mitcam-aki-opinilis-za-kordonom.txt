Державне агентство України з питань мистецтв та мистецької освіти зібрало інформацію про можливості для митців та діячів культури, які опинились за кордоном через війну та шукають прихистку і змогу працювати.

Як передає Укрінформ, про це повідомляє Міністерство кльтури та інформаційної політики України.
Допомогу українським митцям пропонують Польща, Литва, Чехія, Латвія, Франція, Бельгія, Іспанія, Італія, Естонія та Фінляндія.
Зокрема Польща пропонує резиденції для митців.
Miejskie Centrum Kultury w Bydgoszczy запрошує митців у напрямках літератури, музики, візуального мистецтва та пропонує розміщення, стипендії і майстерні для роботи.
FUNDACJA SALONY пропонує художню резиденцію, під час якої треба займатися популяризацією через мистецтво місцевості Зеленої Гури, де проходитиме резиденція.
Uniwersytet Artystyczny im. Magdaleny Abakanowicz w Poznaniu може прийняти художників, письменників, людей театру, науковців, музейників, кураторів та їхні родини. Можуть надати університетські приміщення і резиденційні вілли у центрі Познані, а також забезпечити проживання, харчування та фінансову підтримку.
Bałtycka Galeria Sztuki Współczesnej оголошує резиденції для українських художників у Слупську, Гданську і Кросно.
Також у Польщі для митців пропонують роботу Польська книжкова палата і асоціація видавців. Sputnik Photos запрошує до себе на організаційну та офісну роботу. Також є можливість участі у фотопрограмі з локацією у Варшаві.
Narodowy Instytut Architektury i Urbanistyki пропонують архітекторам і дизайнерам з України, які втратили роботу, заповнити заявку та отримати можливість працювати.
Narodowy Instytut Muzyki i Tańca для українських митців, які зараз перебувають у Польщі, пропонують допомогу з пошуком роботи в сфері культури.
Міністрество культури Литви спільно з Lietuvos Kultūros Taryba пропонує можливості для представників культурних та креативних індустрій. Українським митцям литовські інституції надають підтримку як у проєктній, так і довгостроковій співпраці. У списку представлені можливості для українських митців з різних напрямків та секторів: музичного, театрального, дизайну, танцювального, архітектурного, літературного, фотографії тощо.
Крім того, існує ряд культурних і мистецьких інституцій у Литві, які пропонують допомогу українцям.
Підтримка української академічної спільноти від Університету Вітовта Великого: можливості навчання, працевлаштування, психологічна допомога, курси литовської мови та багато іншої корисної інформації
Креативна агенція autoriai у Литві закликає креативно-дизайнерські агенції країни запрошувати українських біженців на роботу. У простій формі зібрані контакти агенцій, запити та перелік ресурсів, які вони можуть надати спеціалістам із діджитал дизайну, медіа, відео продакшну, ілюстраторам та представникам суміжних професій.
Мистецький центр Nida Art Colony / Nidos meno kolonija від Вільнюської академії мистецтв надає простір для митців, колективів арт-інституцій, фахівців культури та їхніх сімей, а також освітні можливості. Можлива допомога з транспортуванням.
Інформація і можливості працевлаштування для українців у сфері культури та креативних індустрій.
Крім того, є допомога з проживанням у Литві.
Артисти Вільнюського театру Low Air пропонують резиденції у Вільнюсі для культурних менеджерів, продюсерів, артистів, танцівників. Організація може забрати людей від кордону з Польщею або Литвою, надати безкоштовне житло для 2-4 осіб (або артиста з сім’єю) мінімум на три місяці, запропонувати студії та приміщення для репетицій, провести консультації та надати допомогу в організації професійної кар’єри, сприяти у пошуку творчих і викладацьких можливостей. Контакти для зв’язку: info@lowair.lt.
Простір Tech Zity пропонує допомогу з проживанням, пошуком роботи і забезпечує місцем для творчості. Контакти для зв’язку: info@techzity.com.
Університет Вітовта Великого у литовському Каунасі готовий прийняти 50 викладачів та 500 студентів з України у гуртожитках та гостьових будинках. Контакт: milda.alisauskiene@vdu.lt
Міністерство культури Литви пропонує низку можливостей та підтримку для митців з України, а саме: грантові програми для митців та культурних діячів; освітні проєкти для дітей та молоді; грантові програми для проєктів українських митців; можливості працювати і реалізовуватись у креативних напрямках та багато іншого.
Німеччина пропонує резиденції для митців. Так, Karne Kunst запрошує стати учасниками резиденції українських митців та їхні родини.
Scope BLN запрошують сучасних українських митців зі сфер живопису, скульптури, інсталяції, мультимедіа, відео, кіно, фотографії та перформансу стати учасником резиденції.
Крім того, у Німеччині пропонують роботу для митців Nordic Entertainment Group - можливість працевлаштування і проживання для представників кіноіндустрії. У architekturmeldungen.de/Architektur-Nachrichten запрошують на роботу проєктувальників та архітекторів з України.
У Німеччині також пропонують фінансову підтримку українським митцям.
European Cultural Foundation - підтримка культурних ініціатив у різних напрямках, Фонд Prince Claus Fund попонує допомогти людям, які залишилися в Україні, та надати їм фінансову підтримку.
Крім того, www.ifa.de відкрили гарячу лінію, куди можуть звернутись українські митці, які перебувають у Німеччині, за консультацією та допомогою.
У Чехії можливості із працевлаштування для діячів театру пропонує Pomozte svému divadlu.
Masaryk University у співпраці з Ministerstvo školství, mládeže a tělovýchovy пропонують стипендії українським студентам для завершення навчання в Чехії. Крім того, університет пропонує і фінансову допомогу студентам, а викладачам — працевлаштування. Є можливість проживання для українських студентів, викладачів та членів їхніх сімей у гуртожитках університету.
INI Project запрошують українських митців разом з сімʼями до мистецької резиденції у Празі строком на 3 місяці. Ini Space пропонує студію, гонорар і кошти на матеріали в розмірі 1000 євро, а також місце для проживання.
Západočeská univerzita v Plzni готовий прийняти українських студентів і науковців. Університет надасть безкоштовне проживання у студентському гуртожитку та курс чеської мови.
У Латвії Фонд VV Foundation надають можливість та підтримку для українських митців і запрошують на резиденцію. Вони можуть надати житло, приміщення для роботи та матеріали, а також адміністративну підтримку бажаючим.
Ризьке міжнародне бієнале сучасного мистецтва пропонує допомогу українським митцям у Латвії. Це приміщення для роботи, читання і відпочинку та за необхідності юридична допомога. Контакти: hello@rigabiennial.com, Facebook, WhatsApp або Telegram: +37129147722 (Інес – латвійска, англійська, російська мови) або +37128932505 (Анастасія – англійська, російська).
Jāzepa Vītola Latvijas Mūzikas akadēmija надає освітню допомогу тим, хто прибув до Латвії як біженець і не може продовжити навчання в Україні.
TransArtists - резиденції для письменників і перекладачів з України у Вентспілсі. Учасники резиденції зможуть взяти участь у численних літературних заходах. Резиденція триватиме 4 тижні, мешканцям буде надано стипендію в розмірі 320 євро. Заявки можна подавати в будь-який час. Контакти: ventspilshouse@ventspilshouse.lv
У Франції паризько-київський арт колектив socl:e пропонує допомогу українським митцям, які шукають прихисток у цій країні. Контакт: socle.collectif@gmail.com
За підтримки Ministère de la Culture та Collège de France програма PAUSE – Солідарність з Україною пропонує допомогу українським митцям та креативним діячам.
У Бельгії пропонують допомогу з проживанням та фінансову допомогу від OUT of SIGHT, контакти: dusica.drazic@out-of-sight.be. Допомога з проживанням та фінансова допомога від wpZimmer, контакти: dusica@wpzimmer.be.
Також у Бельгії пропонують освітню програму для кураторів від KASK & CONSERVATORIUM School of Arts Gent. Подати заявку можна: curatorialstudies@hogent.be.
Міжнародний будинок літератури Passa Porta пропонує резиденції для авторів і перекладачів. Під час резиденції надається безкоштовне проживання.
Іспанія пропонує резиденції для письменників і перекладачів у Faberllull — мережі резиденцій мистецтв, наук і гуманітарних наук, розташованих у містах Олот (Каталонія) і Ла Массана (Андорра), керовані Інститутом Рамона Льюля у співпраці з міською радою Олота та урядом Андорри. Також є резиденція для художників Isla De Crear. Заявки на участь приймаються до червня. Контакти: idc@isladecrear.eu
У Італії Kunsthistorisches Institut in Florenz пропонує підтримку історикам мистецтва, дослідникам спадщини та іншим фахівцям у сфері мистецтв. Stone Oven House – art-резиденція для українців на півночі Італії.
Естонія пропонує резиденцію для письменників і перекладачів Pardimäe Lokaal - проходитиме в Ляане- та Іда-Вірумаа, у селі Кангурісті. Є умови для роботи перекладачам, письменникам, продюсерам, кураторам чи режисерам. Перебування триває мінімум 6 днів і максимум 2 місяці. Мешканці повинні оплачувати витрати (електрика, вода, дрова, інтернет). Контакти: kaja@zuga.ee
Естонія запрошує для навчання для українських студентів мистецьких спеціальностей у Тартуському мистецькому коледжі.
Естонська академія мистецтв (Eesti Kunstiakadeemia) пропонує українським студентам можливість безкоштовного навчання у відділах мистецтва, дизайну, архітектури і культурного напрямку. Наразі приймаються заявки на бакалаврат і магістратуру на весняний семестр, крім того, під час навчання студентів забезпечуватимуть житлом. Контакти: international@artun.ee
У Фінляндії створили волонтерську ініціативу Hiring Ukrainian talents: advertising & communication, яка має на меті дати можливість творчим фахівцям, які постраждали від російського вторгнення, продовжувати працювати. З цією метою волонтери попросили місцеві компанії зібрати всі вакансії, які підходять для міжнародного креативного таланту.
Також є резиденція від HIAP – Helsinki International Artist Programme. Культурні ініціативи з Фінляндії: Frame Contemporary Art Finland, Helsinki International Artist Programme, Connecting Points та Saari Residence запрошують українських митців разом з родинами взяти участь у резиденції. У межах програми надаватиметься житло та оплачуватимуться витрати на проїзд і проживання учасників у Гельсінкі та Мюнямякі. Термін перебування становить від 1 тижня до 3 місяців.
Є Мистецькі резиденції для професіоналів з України у Фінляндії; мистецька резиденція Pro Artibus для українських митців і мисткинь у Фінляндії.
Також це мистецька резиденція AARK Archipelago Art Residency in Korpo Finland для українських професіоналів з дітьми у Фінляндії.
Термінові резиденції та житло для митців та мисткинь у Фінляндії.
Як повідомляв Укрінформ, 24 лютого росія продовжила агресію проти України, що почалася у 2014 році, та розпочала масовані бомбардування українських міст та селищ. російські військові розв’язали масовий терор на тимчасово захоплених територіях. Збройні сили України та Сили територіальної оборони чинять запеклий опір російським загарбникам та завдають їм величезних втрат.