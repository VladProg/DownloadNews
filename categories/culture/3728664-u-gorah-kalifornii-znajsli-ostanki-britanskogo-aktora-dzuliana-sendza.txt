Британський актор Джуліан Сендз, який зник безвісти під час походу у гори Каліфорнії у січні, загинув - це підтверджено в результаті ідентифікації останків, виявлених у червні.

Про це повідомляє BBC, передає Укрінформ.
Поліція повідомила, що останки виявили туристи 24 червня.
Департамент шерифа округу Сан-Бернардіно заявив, що останки були ідентифіковані та належать зниклому актору.
«Яким чином настала смерть, наразі з’ясовується, очікуються результати подальших експертиз", - йдеться у повідомленні.
65-річний Джуліан Сендз зник 13 січня у районі Балді-Боул у горах Сан-Габріель під час негоди. Повітряні та наземні пошуки тоді були ускладнені, оскільки Каліфорнію охопили шторми, спостерігалася ожеледиця та загроза сходження лавин.
Актор був найбільш відомий своїми ролями у мелодрамі "Кімната з видом" 1985 року, удостоєній п'яти премий BAFTA, "Золотого глобуса" і трьох "Оскарів", фільмах "Чорнокнижник", "Покидаючи Лас-Вегас", "13 друзів Оушена", "Поля смерті", "Експромт", "Дівчина з татуюванням дракона", а також у телесеріалах "24 години", "Смолвілль", "Декстер", "Готем" та ін.
Загалом актор знявся більш ніж у 150 фільмах.
Фото: variety.com