У Києві тривають зйомки психологічної драми режисера Ігоря Стеколенка "В зеніті".

Як передає Укрінформ, про це повідомляє пресслужба Держкіно.
“Фільм досліджує тему медичної помилки й особистої відповідальності лікаря за життя пацієнта”, - йдеться у повідомленні.
Зазначається, що за сюжетом молодий хірург уперше у своїй практиці втрачає пацієнта. Смерть сталася через помилку колеги, втім вона руйнує життя та кар’єру лікаря. Через три роки за схожих обставин хірург отримує шанс повернутися до професії та віднайти себе.






Зйомки психологічної драми «В зеніті» / Фото: Serhiy Morgunov






















За словами авторів картини, хірургічна практика 1990-х є метафорою складних рішень, які змушений приймати професіонал, обмежений рамками корумпованої системи.
У ролях - Дмитро Ярошенко, Ігор Аронов, Роман Халаїмов, Дмитро Чернов, Ігор Цишкевич, Ірина Рождественська, Тетяна Рубан.
Проєкт стрічки був презентований на Індустріальному пітчингу Одеського міжнародного кінофестивалю, також брав участь в індустріальній секції Industry@Tallinn&Baltic Event на Black Nights Film Festival у Таллінні.
Генеральний продюсер проєкту – Ігор Кондратюк. Фільм створюється Студією VIK за підтримки Державного агентства з питань кіно.
Фото: Serhiy Morgunov