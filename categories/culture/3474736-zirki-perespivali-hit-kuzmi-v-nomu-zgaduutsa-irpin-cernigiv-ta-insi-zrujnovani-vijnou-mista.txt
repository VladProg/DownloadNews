Співзасновник музичної премії YUNA та продюсер Павло Шилько створив нову версію однієї з найвідоміших пісень фронтмена гурту “Скрябін” Кузьми - «Місця щасливих людей».

Про це Укрінформу повідомили у пресслужбі проекту - агенції PR Batteries.
«Свого часу Андрій Кузьменко присвятив пісню різним містам світу, де колись переживав моменти щастя. Серед них - Берлін, Мадрид, Париж. Її текст був відредагований і всі закордонні міста замінені на гарячі точки російсько-української війни. Тепер це Київ, Ірпінь, Харків, Маріуполь, Херсон», - ідеться в повідомленні.
Як зазначається, ініціативу підтримали гурт «Скрябін» та його нинішній вокаліст Yurcash. Музиканти погодилися перезаписати пісню. До створення нової версії також були залучені провідні українські виконавці Олександра Заріцька (KAZKA), Артем Пивоваров, Сергій Танчинець (БЕЗ ОБМЕЖЕНЬ), Фагот (ТНМК), Наталія Могилевська, Ivan NAVI, Руслана.
Для презентації пісні було створено відео, в якому використані зйомки українських міст, які у ній згадуються.
Прем’єра пісні розпочинає збір коштів на підтримку українських медійників, що постраждали від російської агресії. Їхні історії збирає проєкт «Медійне серце України» від Національної ради з питань телебачення та радіомовлення. Збір коштів буде проводити БО «Благодійний фонд імені Кузьми Скрябіна».
Новий варіант треку «Місця щасливих людей» транслюватиметься на телебаченні, радіо та в інтернет-виданнях виключно для благодійності.

Реквізити для банківських переказів: Карта ПриватБанк: 5169330522120564
Реквізити в грн: БО БЛАГОДІЙНИЙ ФОНД ІМЕНІ КУЗЬМИ СКРЯБІНА ЄДРПОУ 39716267 IBAN: UA023052990000026004016803148
Для платежів у доларах: БФ IМЕНI КУЗЬМИ СКРЯБIНА БО IBAN: UA383052990000026001016803475 Bank SWIFT Code: PBANUA2X
Для платежів у євро: БФ IМЕНI КУЗЬМИ СКРЯБIНА БО IBAN: UA233052990000026005016806616 Bank SWIFT Code: PBANUA2X
PayPal: mediachange2020@gmail.com
Призначення платежу - благодійна пожертва Проєкт "Місця щасливих людей" без ПДВ