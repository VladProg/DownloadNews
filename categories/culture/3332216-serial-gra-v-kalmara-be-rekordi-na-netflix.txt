Популярний південнокорейський серіал “Гра в кальмара” після свого запуску 17 вересня на Netflix встановив кілька рекордів на стримінговій платформі.

Як передає Укрінформ, про це повідомляє The Verge.
За перші 17 днів серіал уже переглянули щонайменше 111 мільйонів людей на Netflix. Також “Гра в кальмара” стала першим серіалом стрімінгової платформи, який подивилися понад 100 мільйонів людей за перші 28 днів після його запуску.


За словами речника Netflix, серіал вже посів перше місце на платформі у 94-х країнах світу.
Зазначається, що режисер і сценарист Гван Дон Хьок понад 10 років працював над серіалом “Гра в кальмара”.


It took more than 10 years for Hwang Dong-hyuk to get Squid Game made.

It only took 17 days and 111M global fans to become our biggest ever series at launch (and the first to surpass 100M when it premiered). pic.twitter.com/zVF8GjHIkQ
— Netflix Geeked (@NetflixGeeked) October 12, 2021

«Гра в кальмара» — південнокорейський вебсеріал у жанрі виживання, пригодницького бойовика, трилера і драми. Він складається з дев'яти епізодів, оповідає про групу людей, яким потрібні гроші. Вони приймають дивне запрошення взяти участь у дитячих іграх. На переможця чекає привабливий приз, але ставки тут смертельні.
Як повідомляв Укрінформ, міністр культури та інформаційної політики України Олександр Ткаченко після перегляду серіалу “Гра в кальмара” заявив, що продовження стрічки можна зняти в Україні.
Фото: Netflix