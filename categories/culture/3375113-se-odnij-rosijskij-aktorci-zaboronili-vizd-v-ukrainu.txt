Прикордонники в пункті пропуску «Бориспіль» зупинили російську акторку, яка порушила порядок в’їзду-виїзду в окупований Крим.

Про це йдеться у повідомленні ДПСУ, передає Укрінформ
Росіянка прилетіла рейсом з Абу-Дабі. Охоронці кордону з’ясували, що восени 2017 року жінка відвідувала АР Крим з метою зйомок у серіалі «Улётный экипаж» для телеканалу СТС.
Щоб потрапити на тимчасово окуповану територію АР Крим, громадянка РФ скористалася авіасполученням «Санкт-Петербург – Сімферополь».

Враховуючи усі обставини, прикордонники Окремого контрольно-пропускного пункту «Київ» відмовили громадянці РФ у пропуску через державний кордон та заборонили в‘їзд в Україну терміном на три роки.
Як стало відомо Укрінформу від джерела з правоохоронних органів, мова йде про Алісу Шітікову.
Як повідомляв Укрінформ, прикордонники заборонили в’їзд в Україну російській акторці, яка прилетіла на зйомки рейсом з Варшави, через відвідування тимчасово окупованого Криму.
Фото: ДПСУ