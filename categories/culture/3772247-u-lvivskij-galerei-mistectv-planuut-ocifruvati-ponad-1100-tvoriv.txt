У Львівській галереї мистецтв імені Бориса Возницького триває процес цифровізації мистецьких творів.

Як передає Укрінформ, про це Міністерство культури та інформаційної політики України повідомляє у Телеграмі.
Оцифрування мистецьких творів триває спільно з громадською ініціативою My Future Heritage та за підтримки Українського культурного фонду.
У межах проєкту планується оцифрувати понад 1100 об‘єктів, зокрема твори живопису, графіки, об’ємно-просторової пластики та фотоматеріали.
Оцифрування відбувається методами фотофіксації та 3D-сканування. «Незабаром користувачі сайту Львівської галереї зможуть побачити раніше недоступні твори мистецтва з фондових збірок Галереї, а також ознайомитись із зібраним та описаним матеріалом українською та англійською мовами», - сказано в повідомленні.
Як повідомляв Укрінформ, МКІП радить музеям розвивати комунікацію з аудиторією через соціальні мережі.