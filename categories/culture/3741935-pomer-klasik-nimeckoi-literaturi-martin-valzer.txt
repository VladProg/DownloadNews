Один із найвагоміших німецьких письменників повоєнної епохи Мартін Вальзер помер на 97-му році життя.

Про це повідомляє DW, передає Укрінформ.
Президент ФРН Франк-Вальтер Штайнмаєр з цього приводу зазначив, що Німеччина втратила "письменника світового рівня".
У заяві канцлера Олафа Шольца сказано, що "Вальзер десятиліттями формував літературу Німеччини, його книжки читали поколіннями, а його любов до суперечок викликала безліч жвавих дискусій".
Вальзер вважається в Німеччині сучасним класиком. Серед його найзнаменитіших творів - новела "Кінь, що біжить", романи "Шлюби у Філіппсбурзі", "Половина гри", "Єдиноріг", "Крах".
Письменника часто називали "найсуперечливішим класиком", оскільки його романи, як і політична позиція, неодноразово викликали гостру полеміку в німецькому суспільстві.
Фото: Ulf Mauder/ dpa, ANSA