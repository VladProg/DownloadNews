Калуш відвідали лідер гурту Kalush Orchestra Олег Псюк та телеведучий і волонтер Сергій Притула.

Про це у Фейсбуці повідомив Калуський міський голова Андрій Найда, передає Укрінформ.
«Сьогодні Калуш відвідали Олег Псюк та Сергій Притула... Мешканці міста із задоволенням спілкувалися з фронтменом Kalush Orchestra, робили селфі та брали автограф», - зазначив Найда.
Він зауважив, що Притула і Псюк активно займаються допомогою для ЗСУ.

«Наш калушанин, переможець «Євробачення -2022» Олег Псюк підтвердив свої слова, що переможний кубок конкурсу таки виставить на аукціон, а вторговані кошти підуть на потреби захисникам», - зазначив міський голова Калуша.
Олег Псюк – лідер гурту Kalush Orchestra, який став переможцем цьогорічного Євробачення.