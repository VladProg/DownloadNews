Сьогодні варто зосередитись на завершенні розпочатих справ

Християни вшановують пам'ять пророка Авакума, який жив у VII-VI столітті до н.е. Він суворо дотримувався заповідей Господа й був удостоєний пророчого дару. Широко відома його Книга пророцтв.

Народні прикмети. Якщо день непогожий, то така ж погода протримається до 30 січня.

Багато снігу – буде багатий сінокіс у наступному році.

Навколо місяця видно темне коло – очікуйте заметіль.

Іменинники: Андрій, Борис, Тамара, Володимир, Марія, Сергій, Степан.

11-12 місячний день. Місяць у знаку Телець. Один із найбільш позитивних та енергетично потужних днів. Не варто розкидатися, краще спрямувати сили на завершення розпочатих справ. Не будьте пасивними, не сидіть на місці – енергія цього потужного дня має бути використана повною мірою. Втілення ваших планів та задумів призведе до бажаних результатів з найменшими витратами. Водночас треба виявити обережність та уважність.

За даними Центральної геофізичної обсерваторії України, найхолоднішим цей день у Києві був у 1921 році: -20,1°С, а найтеплішим у 1950-му: 9,4°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Друга чверть. Освітленість становить 88 відсотків. Повня 19 грудня.