Музиканти гурту "Тартак" оголосили про завершення роботи в складі групи.

Про це вони написали на своїй сторінці в Інстаграмі, повідомляє Укрінформ.
"Ми, музиканти Тартака, сьогодні офіційно завершуємо свою роботу у складі групи. Дякуємо усім, хто підтримував наші намагання втримати на ходу цю легендарну машину, але занадто багато перешкод ми зустріли на шляху", - йдеться у повідомленні.

Утім, музиканти також анонсували вихід у світ нового проєкту, що станеться незабаром.
Гурт "Тартак" був заснований у Луцьку 1996 року Олександром Положинським і Василем Зінкевичем-молодшим. Уже незабаром став переможцем "Червоної рути-1997". За наступні роки гурт випустив 10 альбомів і близько 50 відеокліпів. У його складі виступали різні музиканти. У лютому 2020 р. гурт залишив багаторічний фронтмен Олександр Положинський. Два остані роки "Тартак" виступав у складі: Сергій Строян, Антон Єгоров, Ярослав Вільчик, Денис Левченко.
Фото Інстаграм