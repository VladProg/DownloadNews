У середу, 27 жовтня, о 14.00 в Києві відбудеться творчий форум "Маніфест.Pro: у пошуках сучасного творчого освітнього середовища для розвитку мистецьких навичок дітей та молоді".

Як передає Укрінформ про це у Телеграмі повідомляє Міністерство культури та інформаційної політики.
"Захід буде корисним для митців, які навчають дітей та молодь мистецтву, організаторів творчих заходів для дітей та молоді, працівників освітніх установ сфери культури та мистецтва, представників громадських організацій, діяльність яких спрямована на роботу з дітьми та молоддю, всіх, хто цікавиться мистецтвом", - ідеться у повідомленні.
Участь безкоштовна за умови попередньої реєстрації.
Детальніше про цю подію можна дізнатись на сторінці мистецько-освітнього проєкту Manifest Talent Project.
Як повідомляв Укрінформ, 23 жовтня у Києві, в арт-просторі Джерело”, що на місці старого радянського бювету по вул. Богдана Хмельницького 16, відкрилась фінальна виставка “Осінь бінарності”.
Фото: Фейсбук