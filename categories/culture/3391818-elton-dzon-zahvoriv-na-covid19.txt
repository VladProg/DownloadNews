74-річний британський співак Елтон Джон отримав позитивний результат тесту на COVID-19.

Як повідомляє кореспондент Укрінформу, про це сам виконавець написав на своїй сторінці у мережі Інстаграм.
“Я інфікувався COVID й тому мушу перенести свій виступ у Далласі”, - написав Елтон Джон.
Він наголосив, що “переносити виступи завжди дуже прикро... але я хочу убезпечити себе й свою команду”.
“На щастя, я вже зробив три щеплення, тож мої симптоми дуже помірні і я очікую, що буду в змозі виступити в Арканзасі цими вихідними", - додав виконацець.

Зазначимо, що американське турне Елтона Джона раніше вже було перенесено через COVID-19 й спершу мало відбутися влітку позаминулого року.