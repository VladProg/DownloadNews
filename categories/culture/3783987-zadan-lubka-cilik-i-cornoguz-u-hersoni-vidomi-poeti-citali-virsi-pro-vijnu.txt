У Херсоні, в рамках літературного фестивалю “Meridian”, до міста завітали Сергій Жадан, Андрій Любка, Ярина Чорногуз та Ірина Цілик. Автори читали свої твори воєнної тематики.

Про це у Фейсбуці повідомляє Херсонська ОВА, передає Укрінформ.
«У Херсоні відбувся творчий вечір у межах літературного фестивалю “Meridian”. До міста завітали Сергій Жадан, Андрій Любка, Ярина Чорногуз та Ірина Цілик. Автори читали свої твори воєнної тематики», - повідомляє Херсонська ОВА.

Авторам подякували за візит до Херсону.
«Вірю, що після перемоги ми організуємо масштабний літературний івент», - наголосив начальник Херсонської ОВА Олександр Прокудін.
Як повідомляв Укрінформ, Херсонську міську територіальну громаду за минулу добу було обстріляне 17 разів, російські війська використали для цього 62 снаряди.