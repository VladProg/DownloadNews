Пол Кеттермол, учасник британської поп-групи S Club 7 початку 2000-х років, помер у 46-річному віці – лише через кілька тижнів після того, як група оголосила про тур возз’єднання.

Про це йдеться в повідомленні АР у п’ятницю із посиланням на сім’ю музиканта, передає Укрінформ.
«Хоча причина смерті наразі невідома, поліція Дорсета (де проживав Кеттермол – ред.) підтвердила, що підозрілих обставин не було», - зазначається в повідомленні.
Музикант був знайдений у своєму будинку, уточнює видання.
Учасники гурту S Club 7 у своїй заяві, поширений у соціальних мережах, сказали, що вони спустошені смертю свого брата Пола.
«Нам так пощастило, що він був у нашому житті, і ми вдячні за чудові спогади, які у нас залишилися», - заявили його колеги.
Нагадаємо, британська поп-група S Club 7 була створена в 1998 році Саймоном Фуллером, музичним магнатом Spice Girls.
Фото: Dave J. Hogan/Getty Images for XIX Management