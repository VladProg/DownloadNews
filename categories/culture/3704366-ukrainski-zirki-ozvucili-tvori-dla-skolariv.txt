Відомі актори театру і кіно, музиканти та письменники долучилися до озвучування творів української літератури для учнів 6 класу.

Як передає Укрінформ, про це повідомляє CASES Media.
Як зазначається, до запису долучилися акторка кіно та театру Ольга Сумська, Фатіма Горбенко, актор та телеведучий Юрій Горбунов, актор Остап Ступка, поет та лідер рок-гурту Сергій Жадан, актор і режисер Ахтем Сеітаблаєв, співачка і заслужена артистка України Ярослава Руденко, заслужений артист України Богдан Чернявський, лауреатка читацьких конкурсів, провідна акторка Ольга Чернявська, письменниця та режисерка Ірина Цілик, письменниця Тетяна Бабенко.
Твори можна слухати, як онлайн, так і офлайн.



Аудіобібліотека реалізована за ініціативи та коштом голови Полтавської обласної ради Олександра Біленького.
Раніше на Ютуб-каналі проєкту розмістили твори для 5 класу. За 3 місяці їх прослухали близько 20 тисяч разів.