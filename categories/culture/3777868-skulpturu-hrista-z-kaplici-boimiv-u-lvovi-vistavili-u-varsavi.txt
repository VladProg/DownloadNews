У Варшаві відкрили виставку скульптури скорботного Христа, яку зняли з каплиці Боїмів у Львові та перевезли до Польщі заради збереження на час війни.

Про це у Фейсбуці повідомляє Львівська національна галерея ім. Б. Г. Возницького, передає Укрінформ.
«У Варшаві за участі Міністерства культури та національного спадку Республіки Польща і фонду Полоніка відкрилася виставка знакової для Львова фігури Христа, що сумує (Христа фрасобливого), яка, з огляду на загрозу ракетної небезпеки, була знята з ренесансові каплиці Боїмів - тепер скульптура у безпеці, а після війни повернеться назад», - йдеться у повідомленні.






Скульптуру Христа з каплиці Боїмів у Львові виставили у Варшаві / Фото: Львівська національна галерея мистецтв імені Б.Г. Возницького


























Зазначається, що відкриття виставки відбулося за участі премєр-міністра Пйотра Глінського, директора Полоніки Дороти Янішевськоі-Якуб’як, радниці міського голови Львова Ліліі Онищенко-Швець і генерального директора Львівської національної галереї мистецтв Тарас Возняка.
Як повідомляв Укрінформ, у 2021 році вперше за 400 років скульптуру скорботного Христа на родинній усипальниці Боїмів, вдалося відреставрувати.
Фігура Ісуса Христа на куполі каплиці встановлена приблизно у 1597−1605 р., до її створення долучився вроцлавський будівничий Андрій Бемер — видатний скульптор Центрально-Східної Європи. Пам’ятка є унікальною і має велику архітектурну та мистецьку цінність.
У камені під двометровою скульптурою Христа викарбувані слова: «Перехожий, зупинись і подумай, чи твоє страждання є більшим, ніж моє».
Каплицю Боїмів називають недослідженою перлиною Львова XVII століття. Вона оповита загадками і таємницями. Там переважно відправляли служби за упокій, а у криптах усипальниці спочивали три покоління Боїмів. Загалом в усипальниці було поховано 14 членів їх родини. Згодом, у XIX столітті, усі поховання з центральної частини міста перенесли на нові львівські цвинтарі – Личаківський і Стрийський, де ж саме поховані Боїми невідомо.
Фото: Львівська національна галерея мистецтв імені Б. Г. Возницького