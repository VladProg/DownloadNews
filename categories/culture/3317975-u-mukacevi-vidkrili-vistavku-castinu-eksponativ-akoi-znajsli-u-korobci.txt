У Мукачеві відкрили виставку рисунків та рукописів Адальберта Ерделі, частину з яких знайшли в коробці з-під ялинкових прикрас під час реставрації старого будинку часів Австро-Угорщини.

Про це повідомляє у Фейсбуці Мукачівська міська рада, передає Укрінформ.
“Сьогодні у картинній галереї Угорського дому ім. М.Мункачі урочисто відкрито виставку творів відомого закарпатського художника, одного з фундаторів Закарпатської школи живопису Адальберта Ерделі”, - йдеться в повідомленні.
За словами одного з організаторів виставки, закарпатського художника та мистецтвознавця Аттіли Коприви, роботи талановитого закарпатця, життя якого пов’язане й з Мукачевом, вперше експонуються у цьому місті.






Виставка творів Адальберта Ерделі в Мукачеві / Фото: Мукачівська міська рада
































































Окрім того, на виставці представлена ціла колекція рукописів творів та рисунків митця, які були знайдені у коробці з-під ялинкових прикрас під час реставрації Угорського дому ім. М.Мункачі (його родина жила біля замку Паланок, зараз в Мукачеві є вулиці Ерделі — ред.).
За словами дослідників творчої спадщини Ерделі, рукописи та рисунки митця зі старої коробки — це надзвичайна знахідка в історії крайового мистецтва.
Художник Адальберт Ерделі вважається одним з найзнаменитіших закарпатців ХХ століття, засновник Закарпатської школи живопису. Цьогоріч виповнюється 130 років з часу його народження.


Фото: Мукачівська міська рада