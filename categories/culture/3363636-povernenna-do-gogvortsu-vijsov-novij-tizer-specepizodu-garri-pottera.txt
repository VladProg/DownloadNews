Американська компанія HBO Max випустила новий тизер спеціального епізоду фільму про Гаррі Поттера.

Ролик опублікований на YouTube-каналі компанії, передає Укрінформ.
Спецепізод «Гаррі Поттер 20-та річниця: Повернення до Гоґвортсу» вийде 1 січня 2022 року.
У ньому знялися Деніел Редкліфф, Руперт Грінт, Емма Вотсон, Гелена Бонем Картер, Джейсон Айзекс, Гері Олдмен, Том Фелтон, Еванна Лінч та інші.

«Спеціальна ретроспектива «Гаррі Поттер 20-та річниця: Повернення до Гоґвортсу» розповість чарівну історію створення через абсолютно нові докладні інтерв’ю та розмови з акторами, запрошуючи шанувальників до чарівної подорожі від першої особи через одну з найулюбленіших франшиз усіх часів», - йдеться в описі до відео.
Як повідомляв Укрінформ, водночас глядачі не побачать письменницю й авторку серії романів про Гаррі Поттера Джоан Роулінг через її нещодавні контраверсійні висловлювання щодо трансгендерів.
«Гаррі Поттер» - це британсько-американська серія кінофільмів на основі творів про пригоди головного героя Гаррі Поттера письменниці Джоан Роулінг. Серія складається з восьми фентезійних фільмів, починаючи з «Гаррі Поттера та Філософського каменю» (2001 р.) й закінчуючи «Гаррі Поттер і Смертельні реліквії: Частина 2» (2011 р.). У 2016 та 2018 роках вийшли ще два спінофи фільму.
Фото: via Sportskeeda