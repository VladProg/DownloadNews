В Українському домі 3 грудня відбудеться Всеукраїнський фестиваль творчості людей з обмеженими фізичними можливостями "Барви життя".

Як передає Укрінформ, про це повідомляє у Телеграмі Міністерство культури та інформаційної політики.
Програма заходів фестивалю включатиме відкриття експозиції декоративно-прикладного і народного мистецтва. На ній презентуватимуть роботи майстрів з інвалідністю: вироби з природних матеріалів та модуліну, іграшки, Петриківський розпис, в’язання гачком в техніці амігурумі, образотворче мистецтво, вишивку бісером. Також відбудеться гала-концерт переможців.

Участь у заходах візьмуть більш як 200 представників майже усіх областей України - як окремі виконавці, так і колективи, без вікових обмежень. Вхід на всі заходи вільний.
Фестиваль відбудеться за фінансової підтримки МКІП та сприяння Державного агентства України з питань мистецтв та мистецької освіти.
Як повідомляв Укрінформ, 4 грудня МКІП у рамках проєкту "Українське Наживо" відзначить цьогорічних лауреатів премій у сфері класичної музики.