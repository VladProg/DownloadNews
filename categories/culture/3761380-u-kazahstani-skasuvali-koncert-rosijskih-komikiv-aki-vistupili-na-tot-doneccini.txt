У Казахстані скасували концерти учасників команди КВН "Камизяки", до якої входять Азамат Мусагалієв і Денис Дорохов, які відвідували тимчасово окуповану територію Донецької області.

Про це повідомляє «Радио. Аззатык», передає Укрінформ.
Організатори заходів із івент-агентства Vi Project заявили про скасування концертів колективу в Алмати та Астані.
"Зважаючи на резонансний негативний зворотний зв'язок громадськості на гучні публічні дії артистів колективу "Камизяки", команда організаторів ухвалила рішення скасувати повністю тур Казахстаном сольних концертів команди "Камизяки", - йдеться в повідомленні.













Переглянути цей допис в Instagram






















Допис, поширений Продюсерский центр/ Event agency/ концерты (@vi_project_kz_)



Минулого тижня Мусагалієв і Дорохов виступили на тимчасово окупованій території Донецької області. Їхні імена внесені у базу "Миротворця".
Як повідомлялося, компанія Makao Luxury Village Resort скасовувала концерт у Казахстані російського співака Григорія Лепса, який обіцяв винагороду за підбиті українські танки.