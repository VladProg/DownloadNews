Фінські музеї допомагатимуть Україні у збереженні її унікальної культурної спадщини.

Як повідомляє Укрінформ, про це повідомляє Yle.
Державне музейне Відомство, Національний музей та Національна галерея вже розпочали підготовку операції.
Головним чином допомогу буде надано Національному музею Львова на заході України. Музей отримає зокрема пакувальні матеріали, необхідні для захисту творів мистецтва від ушкоджень.
Прохання про допомогу надходять з усіх куточків України. Військова агресія росії вже завдала непоправної шкоди культурній спадщині України.
У Німеччині утворили Мережу охорони культурних цінностей в Україні, адже варварська путінська війна проти Української держави несе загрозу її великій культурі.
З 24 лютого за вказівкою президента росії путіна почалося широкомасштабне вторгнення російських військ в Україну. Вони обстрілюють та знищують ключові об'єкти інфраструктури, проводять масовані обстріли житлових районів українських міст та сіл з використанням артилерії, реактивних систем залпового вогню та балістичних ракет. Весь український народ повстав на боротьбу з ворогом та дає йому гідну відсіч.
Фото: Pavlo Palamarchuk/SOPA Images/Shutterstock/All Over Press