У Генеральному штабі Збройних сил України анонсували прем'єру документальної стрічки «6 РОТА».

Як передає Укрінформ, про це Генштаб ЗСУ повідомляє у Фейсбуці.
«Незабаром прем'єра документального фільму «6 РОТА». Під такою назвою був написаний саундтрек до фільму на слова Петра Маги, музика та виконання Павла Зіброва. Над кліпом працювали: продюсер - Ірина Пугач, режисер постановник - Олег Пугач. Камера - Валентин Стрільцов, Олег Пугач», - ідеться в повідомленні.

«6 РОТА» - це посвята героїчний піхоті, людям, які виконують найважчі завдання і воюють на самому «0». «Вони тримають стрій, боронять кожен сантиметр рідної землі, попри шалений спротив ворога. Ризикують своїм життям під ворожими обстрілами із вірою в Перемогу», - зауважили у Генштабі.
Як повідомляв Укрінформ, фільм про Народного героя України Валерія Красняна «Барс. Незакінчена справа» виходить в онлайн-прокат.