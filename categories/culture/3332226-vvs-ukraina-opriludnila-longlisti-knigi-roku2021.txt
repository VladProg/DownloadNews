ВВС News Україна визначила довгі списки літературної премії Книга року ВВС-2021, Книга року ВВС-Есеїстика-2021 та Дитяча книга року ВВС-2021, яка проводиться у партнерстві з Культурною програмою Європейського банку реконструкції та розвитку (ЄБРР).

Як передає Укрінформ, про це повідомляється на сайті ВВС News Україна.
«До довгих списків конкурсу Книга року ВВС-2021 увійшли 39 видань у трьох категоріях із понад 134, які подали цього року на конкурс. Відбором займалася редакція ВВС News Україна разом із журі конкурсу», - йдеться у повідомленні.


Як зазначається, до довгого списку в номінації Книга року ВВС-2021 увійшли 16 видань:

Юрій Андрухович. Раdіо ніч. - Чернівці: Меридіан Черновіц, 2021
Юрій Винничук. Збитошна пора. - Львів: Апріорі, 2020
Гліб Гусєв. Не святий. - Київ: #книголав, 2020
Сергій Демчук. 12 унцій любові. - Київ: Темпора, 2021
Євгенія Кузнєцова. Спитайте Мієчку. - Львів: Видавництво Старого Лева, 2021
Галина Крук. Хто завгодно, тільки не я. - Харків: Віват, 2021
Катерина Липа. Слуги яструба і лілей: повернення. - Київ: Laurus, 2021
Ярослава Литвин. Рік розпусти Клауса Отто Баха. - Харків: Фабула, 2021
Ілля Макаренко. Магнум. - Чернівці: Книги - XXI, 2021
Ігор Михайлишин. Фуга 119. В тональності полону. - Київ: ДІПА, 2021
Сергій Осока. Три лини для Марії. - Львів: Видавництво Старого Лева, 2020
Артем Поспєлов. Тадуш. - Чернівці: Книги - XXI, 2021
Антон Санченко. Круз та Лис. Напередодні. - Київ: Комора, 2020
Фоззі (Олександр Сидоренко). Чорний хліб. - Харків: Клуб сімейного дозвілля, 2021
Станіслав Стрілець. У жерлі вулкану. - Київ: Фенікс, 2021
Артем Чех. Хто ти такий? - Чернівці: Меридіан Черновіц, 2021

До довгого списку премії Дитяча книга року ВВС-2021 увійшли 11 видань:

Володимир Аренєв. Заклятий меч, або голос крові. - Київ: А-БА-БА-ГА-ЛА-МА-Га, 2020
Юрій Гайдай, Тетяна Гайдай. Книга Швидконіжка і дуже велосипедна пригода. - Київ: Yakaboo Publishing, 2021
Саша Кочубей. Дарую братика за підписку. Твій інстащоденник. - Львів: Видавництво Старого Лева, 2021
Анастасія Лавренішина. Віктор_Робот. Щоденник збирача планет. - Харків: Ранок, 2021
Оксана Лущевська. Сем, без проблем. - Львів: Видавництво Старого Лева, 2021
Таня Поставна. Листи з пошти на маяку. - Київ: #книголав, 2021
Станіслав Соловінський. Епідемія гарної поведінки. Сторінка за сторінкою. - Харків: Ранок, 2021
Юлія Стахівська. Таємниця Могилянки і зниклий ключ. - Київ: Портал, 2020
Катерина Штанко. Вогняна казка. - Київ: Наш формат, 2021
Аліна Штефан. Лу-ветеринарка. - Київ: #книголав, 2021
Петро Яценко. Союз Радянських Речей. - Київ: Портал, 2020

До довгого списку премії Книга року ВВС-Есеїстика-2021 увійшли 12 видань:

Станіслав Асеєв. Світлий шлях: історія одного концтабору. - Львів: Видавництво Старого Лева, 2021
Максим Беспалов. Усе, що ви знаєте про Ірландію, — правда, але... - Київ: Віхола, 2021
Андрій Бондар. Ласощі для Медора. - Львів: Видавництво Старого Лева, 2021
Надійка Гербіш, Ярослав Грицак. Велика різдвяна книжка. - Київ: Портал, 2020
Володимир Діброва. Свіжим оком: Шевченко для сучасного читача. - Київ: Білка, 2021
Денис Казанський, Марина Воротинцева. Як Україна втрачала Донбас. - Київ: ТОВ "Книжкове видавництво Чорна гора", 2021
Ольга Карі. Компот із патисонів. - Київ: Комора, 2020
Юлія Ліньова. 80 літрів подорожей. Історія жіночого автостопу. - Київ: Гамазин, 2021
Тарас Лютий. Двійник. Про природу дублювання і множинності. - Київ: Віхола, 2021
Микола Рябчук. Лексикон націоналіста та інші есеї. - Львів: Видавництво Старого Лева, 2021
Андрій Содомора. Про що писати… - Львів: Апріорі, 2021
Олексій Сокирко. Кулінарна мандрівка в Гетьманщину. - Київ: Темпора, 2021

Цього року у журі премії "Книга року ВВС": Віра Агеєва, професорка Національного університету "Києво-Могилянська академія"; Вадим Карп'як, телеведучий; Світлана Пиркало, письменниця, радниця з питань культури ЄБРР; Віталій Чепинога, блогер; Марта Шокало, головна редакторка BBC News Україна.
Як зазначається, фінал конкурсу Книга року ВВС відбудеться у грудні 2021 року. Переможець у кожній номінації отримає грошову премію в розмірі гривневого еквіваленту £1,000. Видавці книг-переможців у всіх номінаціях отримають право використовувати логотип премії Книга року ВВС на наступних виданнях.
Як повідомляв Укрінформ, про старт книжкової премії «Книга року ВВС–2021» у трьох категоріях оголосили у червні цього року на Книжковому Арсеналі. Книжки на конкурс подавалися з 5 липня до 10 вересня.
За правилами конкурсу, до нього у всіх трьох номінаціях допускаються написані державною мовою твори, а також переклади українською літературних творів, написаних іншими мовами України.