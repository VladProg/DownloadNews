Сьогодні можна братися за будь-які справи - треба лише вірити в себе

Християни вшановують пам'ять святого Тимофія, учня апостола Павла і першого єпископа Ефесу (сучасна Туреччина). Згідно з переказом, у 80 році він прийняв мученицьку смерть від рук язичників. У IV столітті мощі святого Тимофія було перенесено до Константинополя (Стамбул).
У народі Тимофія називали напівзимником. «Тимофій збиває ріг зими», - говорили наші предки. Прийнято вважати, що саме з Тимофія починалися люті хуртовини та завірюхи.

Народні прикмети. Якщо вдень світить сонце - очікуйте весну раніше.

Багато снігу на Тимофія - прикмета того, що буде хороший урожай зернових.

Якщо скло у домівці запітніло, а на вулиці - мороз, значить можна очікувати швидкого потепління.

Іменинники: Тимофій, Петро, Гаврило, Юрій, Макар, Іван.

4-5 місячний день. Місяць у знаку Риби. День активних дій та перевірки внутрішньої сили. Можна братися за будь-яку роботу – треба тільки вірити в себе. Можете навіть знайти в собі нові таланти.

За даними Центральної геофізичної обсерваторії України, найхолоднішим цей день у Києві був у 1911 році: -26,7°С, а найтеплішим у 2002-му: 13,7°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Перша чверть. Освітленість становить 12 відсотків.