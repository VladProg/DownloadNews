ЮНЕСКО і волонтерський проєкт Museum for Change підписали контракт, спрямований на підтримку двох одеських музеїв, Держархіву та департаменту культури ОВА, що передбачає виділення на виконання проєктів ґранту обсягом 98 тис. дол.

Як передає Укрінформ, про це повідомляє у Фейсбуці керівник Одеського художнього музею Олександра Ковальчук.
«Отримала звістку, що UNESCO підписали контракт з Museum for Change. Більше ніж 3 місяці перемовин, десятки документів, 20 узгоджень-переузгоджень, відтермінувань, додаткових процедур $98 тис, що будуть витрачені в Україні", - зазначила Ковальчук.
За її словами, ґрант на реалізацію окремих проєктів отримають, зокрема, Одеський художній музей, Одеський музей сучасного мистецтва, Державний архів Одеської області та департамент культури Одеської ОВА.
Як повідомлялось, Олександру Ковальчук призначили т.в.о. директора Одеського художнього музею після смерті керівника цього закладу художника Олександра Ройтбурда.
17 грудня 2021 року депутатська більшість Одеської облради проголосувала за передачу в державну власність майна комунальної установи «Одеський художній музей», перепідпорядкувавши заклад безпосередньо Міністерству культури та інформаційної політики.