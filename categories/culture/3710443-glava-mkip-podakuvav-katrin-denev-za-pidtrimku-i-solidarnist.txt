Міністр культури та інформаційної політики Олександр Ткаченко подякував за підтримку і солідарність французькій кіноактрисі Катрін Денев, яка прочитала в Каннах вірш Лесі Українки.

Як передає Укрінформ, про це він написав у Телеграмі.
«Культура та кіно — не поза політикою. Це мʼякі сили, які сьогодні стали на захист демократії та правди, за які на українській землі йде битва», — наголосив очільник МКІП.
Як повідомляв Укрінформ, Катрін Денев прочитала вірш Лесі Українки «Надія» під час церемонії відкриття 76-го Міжнародного Каннського кінофестивалю.