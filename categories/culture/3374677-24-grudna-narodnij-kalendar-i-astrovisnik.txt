Сьогодні варто присвятити час навчанню і самоосвіті

Православні вшановують пам’ять преподобного Никона Печерського, а католики відзначають Святвечір напередодні Різдва.
Никон був монахом Києво-Печерської Лаври. В XI столітті половці напали на київські землі й Никона узяли в полон. Однак чудесним чином Никон опинився у Печерському монастирі, і коли за деякий час його там побачив колишній господар, то одразу ж прийняв хрещення і залишився служити Никону.

Народні прикмети. Сонце з відблисками з боків - будуть морози.

Якщо на землі лежить сніг - літо буде холодне.

Якщо похмуро вдень, то літо буде дощовим.

Іменинники: Данило, Іван, Леонтій, Микола, Петро.

20-21 місячний день. Місяць у знаку Діва. День сприяє духовному зростанню та внутрішньому перетворенню. Сприятливий час для інтелектуальної роботи і навчання. Займіться самоосвітою: читайте, вивчайте мови, займайтеся наукою.

За даними Центральної геофізичної обсерваторії України, найхолоднішим цей день у Києві був у 1902 році: -25,6°С, а найтеплішим у 1995-му: 9,7°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 77 відсотків.