За чотири вікенди у прокаті касові збори мультфільму «Мавка. Лісова пісня» становили 98 634 367 грн.




Про це інформує пресслужба Державного агентства з питань кіно у Фейсбуці, передає Укрінформ.
«За чотири вікенди у кіно на мультфільм «Мавка. Лісова пісня» було продано 779 798 квитків. А касові збори склали 98 634 367 грн», - йдеться в повідомленні.

Водночас у відомстві нагадали, що покази стрічки тривають. Також зазначили, що після титрів глядачі побачать додаткову сцену.
Як повідомлялося, анімаційний фільм створений за підтримки Держкіно, Агентства США з міжнародного розвитку (USAID). Кінотеатральну дистрибуцію здійснює FILM.UA Distribution та Kinomania Film Distribution. Генеральним медіапартнером проєкту виступає канал "1+1".
Анімаційний фільм «Мавка. Лісова пісня» вийшов у широкий національний прокат 2 березня.
Фото: usfa.gov.ua