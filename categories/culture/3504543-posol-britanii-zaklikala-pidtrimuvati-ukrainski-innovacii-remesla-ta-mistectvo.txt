Посол Великої Британії Мелінда Сіммонс зазначила, що українські інновації, ремесла та мистецтво живуть попри російське вторгнення, яке охоплює не лише землі України, а й культуру та історію.

Про це дипломат написала у Твітері, передає Укрінформ.
«Сонцезахисні окуляри українського виробництва з кави. Брошка, зроблена в Сумах. Марія Примаченко. Українські інновації, ремесла та мистецтво живуть і процвітають. Важливо це демонструвати, тому що це вторгнення не лише на українську землю, а й в історію та культуру», - зауважила Сіммонс.
Як повідомлялося, раніше посол Британії, яка почала вивчати українську мову відразу після призначення послом Великої Британії в Україні у 2019 році, поділилася своїм спостереженням, що твори Вільяма Шекспіра українською читаються так само чудово, як і англійською.