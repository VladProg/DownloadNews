Державне агентство України з питань мистецтв та мистецької освіти поновлює конкурси на здобуття галузевих премій.

Як передає Укрінформ, про це Міністерство культури та інформаційної політики повідомляє у Телеграмі.
Зазначається, що з 6 червня відновлюється етап визначення переможців конкурсів на здобуття премій імені М. В. Гоголя та Олеся Гончара.
Також із 6 червня до 29 серпня триватиме прийом заявок на конкурс на здобуття премії імені Григорія Кочура.
Крім того, з 6 червня до 27 червня триватиме прийом заявок на конкурс на здобуття премії імені Анатолія Шекери.
У МКІП нагадали, що у березні 2022 року Держмистецтв тимчасово призупиняло організацію конкурсних процедур на здобуття галузевих премій, їх урочистого вручення та грошових виплат.
Як повідомляв Укрінформ, роботи на літературний конкурс імені Теліги та Ольжича приймаються до 1 липня 2022 року.