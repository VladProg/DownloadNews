Відсьогодні в Італії стартувала Міланська Трієнале, де вперше представлено український павільйон Planeta Ukrain.

Про це написав міністр культури та інформаційної політики Олександр Ткаченко в Фейсбуці, передає Укрінформ.
"Сьогодні стартувала Міланська Трієнале, де вперше представлено Український павільйон Planeta Ukrain, кураторами якого стали письменник Джанлуїджі Рікуператі, акторка Лідія Ліберман і піаністка Анастасія Стовбир. Яскраві представники сучасної української культури з образотворчого мистецтва, архітектури, театру, музики, кіно, літератури, фотографії, педагогіки та філософії візьмуть участь в подіях українського павільйону протягом цього року. Програма триватиме до грудня", - написав Ткаченко.

За його словами, Україна має посідати вагоме місце в подіях такого масштабу, бо нам є що запропонувати світу.


Ткаченко подякував Президенту Трієнале Стефано Боері та міністру культури Італії Даріо Франческіні за підтримку та реалізацію Павільйону з нуля протягом буквально трьох місяців.
Як повідомлялося, дитячий український колектив «Color Music» виступив із гуртом Сoldplay у Берліні.
Фото: Олександр Ткаченко, Facebook