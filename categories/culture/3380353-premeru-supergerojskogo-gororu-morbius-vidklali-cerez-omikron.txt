Прем'єру фільму Marvel та Sony «Морбіус» із Джаредом Лєто у головній ролі відстрочили на 1 квітня 2022 року із запланованої дати 28 січня.

Як передає Укрінформ, про це повідомляє Variety.
Пояснюють це активним поширенням нового штаму коронавірусу Омікрон.
Це не вперше і не вдруге, коли прем'єра «Морбіуса» відкладається. Дебют фільму мав відбутися 10 липня 2020 року, проте COVID-19 на кіноіндустрію мав інші плани.
Через те, що не вщухала пандемія, «Морбіус» змінював дати випуску – 31 липня 2020 року, 19 березня 2021 року, 8 жовтня 2021 року і, нарешті, 21 січня та 28 січня 2022 року.
У фільмі Джаред Лєто грає антигероя Майкла Морбіуса, який робить відчайдушний хід у спробі вилікувати рідкісну хворобу крові. Далі сюжет зосереджується на знайомстві зі своїм новим темним "я". Режисерами «Морбіуса» стали Даніель Еспіноза та його партнери у фільмі: Метт Сміт, Адрія Арджона, Джаред Гарріс, Аль Мадрігал та Тайріз Гібсон.
Sony щойно досягла величезних касових успіхів із фільмами «Людина-павук: Немає шляху додому» та «Веном-2». Студія також планує ще один окремий спіноф із лиходієм Людини-Павука Крейвеном-Мисливцем.
Фото: Sony