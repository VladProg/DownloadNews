Перша заступниця міністра закордонних справ України Еміне Джапарова анонсувала появу в Індії українських книжкових полиць та аудіогідів під патронатом першої леді Олени Зеленської.

Про це вона написала у Твіттері за підсумками зустрічі з міністеркою внутрішніх справ та культури Індії Мінакші Лехі, передає Укрінформ.
«Провела плідну зустріч із Мінакші Лехі. Поінформувала міністерку про зусилля України у боротьбі з російською неспровокованою агресією. Обговорили поглиблення двосторонньої співпраці в різних сферах, зокрема культури. Українські книжкові полиці та аудіогіди під патронатом Олени Зеленської незабаром будуть доступні в Індії», - зазначила Джапарова.
Як повідомляв Укрінформ, у понеділок Джапарова розпочала дводенний візит до Індії.
Фото: Твіттер Еміне Джапарової