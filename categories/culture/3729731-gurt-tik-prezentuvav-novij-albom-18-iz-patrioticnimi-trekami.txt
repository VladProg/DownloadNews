Гурт «ТІК» презентував новий альбом «18+» з патріотичними треками, посланням до «кацапів» і новим дуетом із співачкою Іриною Білик.

Про це кореспондентові Укрінформу повідомили у пресслужбі гурту «ТІК».

«З0 червня гурт «ТІК» презентував новий альбом «18+». Назва альбому багатозначна, як і кожний із восьми синглів платівки, який у серці кожного слухача відгукнеться власними неповторними відчуттями, образами і сенсами, наповнивши усіма яскравими барвами музики «ТІК», - повідомили у пресслужбі.

Тут зазначили, що в новому альбомі превалює фірмова ТІКівська лірика і глибокі, чуттєві балади, а також запальні іронічні пісні.


Зокрема, до альбому увійшли сучасна і стильна пісня-продовження культової «Вчительки», а також заворожлива і магічна «Тантра», - новий дует з Іриною Білик, який записувався на відстані тисяч кілометрів у Іспанії та Україні.

Окрім того, у нові пісенній збірці - патріотичні треки, у яких все, про що у час війни болить душа кожного українця, і що без добору цензурних слів ми адресуємо ворогу.

Найближчим часом гурт презентує два live-відео на пісні «Кацапи» і «Яйцеслав». Зйомки проходили під час одного з концертів «ТІКа» у Києві.
Фото: Гурту "ТІК"