Італійська влада оголосила про наміри реконструювати базиліку Святого Марка у Венеції, проєкт коштуватиме 3,3 мільйона євро.

Як передає Укрінформ, про це повідомляє ANSA.
Реставрація стосуватиметься як інтер’єру, так і фасаду будівлі, роботи розпочнуться найближчими днями. Велика частина робіт проводитиметься з реконструкції атріуму та підлоги, пошкоджених нещодавніми припливами.
Заявки на участь у тендері подали 27 компаній, остаточний вибір упав на компанію Rti Lares Lavori di Restauro з Венеції. Фахівці заявили, що для завершення проєкту знадобиться два роки і чотири місяці.
Як повідомляв Укрінформ, влада Венеції почала розслідування після того, як 28 травня вода у центральному каналі міста набула зеленого кольору.
Фото: ANSI