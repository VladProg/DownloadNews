Державний міністр ФРН з питань культури та ЗМІ Клаудія Рот запросила міністра культури та інформаційної політики Олександра Ткаченка взяти участь у зустрічі міністрів культури країн «Групи семи».

Про це йдеться в переданому Укрінформу пресрелізі з посиланням на міністра культури та інформаційної політики Олександра Ткаченка, який провів зустріч з міністром ФРН з питань культури та ЗМІ.
«Клаудія Рот запросила мене взяти участь у зустрічі міністрів G7, що відбудеться наприкінці червня. Будемо порушувати питання протидії дезінформації та збереження культурної спадщини України. Хочу, щоб всі міністри G7 розуміли, що Україна та пов'язані з нею безпекові питання є частиною глобального світу, і проблеми маємо вирішувати разом», - сказав Ткаченко.
Зустріч міністрів культури G7 відбудеться 26-28 червня.
Як повідомлялося, Німеччина виділить кошти на реставрацію Одеської філармонії.