В Ужгороді відкривають благодійну виставку художниці з Харкова Соні Морозюк "Весна переможного року", половину коштів від продажу картин віддадуть на 128-му бригаду.

Про це повідомили у Фейсбуці Закарпатської ОВА, передає Укрінформ.
"В Ужгороді стартує благодійна художня виставка «Весна переможного року», де свою колекцію з понад 30 робіт презентує харків’янка Соня Морозюк. Картини мисткині, котра, зокрема, відома як авторка стінопису в Києві «Що крутіше, ніж сім'я в 44 млн?», відвідувачі зможуть придбати" - йдеться в повідомленні.

Зазначається, що половину коштів від продажу робіт та 100% вартості квитків на виставку спрямують на підтримку бійців нашої 128-ї бригади.
Запрацює експозиція в Закарпатському обласному художньому музеї ім. Й. Бокшая.
«Мистецтво завжди відповідає на виклики часу, й українські митці перебувають на передовій культурного фронту», – зазначив директор департаменту культури ОВА Євген Тищук.
З його слів, художниця, яка своєю творчістю розповідає світу правду про незламність і боротьбу українців, уперше презентує роботи на Закарпатті. До того ж, за словами самої Соні Морозюк, це буде її перша музейна виставка.
Креативна директорка мисткині Дарія Буряченко зазначила, що вони дуже раді новим колабораціям і тому, що останні гарно відкликаються у людей.
До реалізації арт-проєкту також приєднаються партнери – керівниця благодійної організації «Yarema Foundation» Ольга Ярема та представниця БФ «H0pe.ua» Олена Диченко.
Виставка розпочнеться триватиме протягом двох тижнів.
Фото: Закарпатська ОВА