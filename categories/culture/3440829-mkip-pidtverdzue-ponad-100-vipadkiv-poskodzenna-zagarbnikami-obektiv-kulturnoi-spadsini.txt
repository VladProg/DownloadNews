На спеціальній платформі Міністерства культури та інформаційної політики підтверджені понад 100 випадків пошкодження об’єктів культурної спадщини.

Як передає Укрінформ, про це повідомляє міністр МКІП Олександр Ткаченко у Телеграмі.
За його словами, повний масштаб поки оцінити дуже проблематично через відсутність повноцінного доступу до інформації на тимчасово непідконтрольних територіях.
«Російські окупанти зробили новий виклик для програми Велика Реставрація. Але завдяки стягнутим з них репараціям (інакше й бути не може) та за міжнародної підтримки (якою ми продовжуємо заручатись) – будемо робити все можливе для відновлення нашої культурної спадщини», - запевнив Ткаченко.
Він попросив надсилати свідчення для документування воєнних злочинів проти людяності та об’єктів культурної спадщини, скоєних армією росії за адресою https://culturecrimes.mkip.gov.ua. Ці матеріали будуть використані як докази для кримінальних проваджень проти російських злочинців.
24 лютого розпочалося масштабне російське вторгнення в Україну. Агресор обстрілює та руйнує ключові об'єкти інфраструктури, житлові квартали українських міст та сіл із використанням артилерії, реактивних систем залпового вогню та балістичних ракет. На боротьбу із загарбниками піднявся весь народ України; ЗСУ та Сили територіальної оборони зупинили наступ ворога та завдають йому великих втрат