Лондонська бібліотека представила перше видання п’єс всесвітньо відомого драматурга Вільяма Шекспіра. Книга є одним із екземплярів «першого фоліо» (First Folio), опублікованого у 1623 році.

Як передає Укрінформ, про це повідомляє BBC.
Бібліотека Гілдхолл представила рідкісну збірку творів Шекспіра у рамках святкування 400-річчя від дня народження драматурга. Опублікована через сім років після смерті Великого Барда, книга містить усі його п’єси.
Збірка була укладена акторами Джоном Гемінджесом та Генрі Конделлом, які грали у трупі, що виконувала п’єси Шекспіра, на знак поваги та пам’яті про автора.

Загалом було надруковано близько 750 примірників першого видання, але до наших днів збереглося лише близько 235.
У 1913 році книга була передана до лондонської бібліотеки Гілдхолл. Її рідко демонструють у зв’язку із її делікатністю.
Окрім збірки 1623 року, на виставці також буде представлено ще одне фоліо та дві менші оригінальні копії п’єс «Генріх IV, частина перша» та «Отелло».
Книги будуть виставлені у бібліотеці впродовж п’яти годин: з 10:30 до 15:30 за місцевим часом у понеділок.
Як повідомляв Укрінформ, десять акторів із Київського національного академічного Молодого театру виступлять на фестивалі англійського письменника Вільяма Шекспіра у британському Йорку.
Фото: BBC