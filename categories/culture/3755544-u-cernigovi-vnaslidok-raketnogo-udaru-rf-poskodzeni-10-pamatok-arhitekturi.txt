Російська ракета, яка влучила у театр у Чернігові 19 серпня, пошкодила 10 пам`яток архітектури.

Про це на своїй сторінці у Фейсбуці повідомляє управління культури та туризму Чернігівської міської ради, передає Укрінформ.
"За результатами моніторингу та обстеження, проведених Управлінням культури та туризму Чернігівської міської ради, виявлено, що внаслідок ракетного удару, завданого по центру Міста-героя України Чернігова 19 серпня 2023 року, пошкоджень різного ступеня зазнали 10 пам`яток архітектури культурної спадщини. З них, у тому числі, одна пам`ятка – національного значення та дев'ять – місцевого", - йдеться в повідомленні.

Як повідомляв Укрінформ, під час ракетної атаки росіян 19 серпня по допомогу до медиків звернулося 214 осіб, семеро людей загинули.