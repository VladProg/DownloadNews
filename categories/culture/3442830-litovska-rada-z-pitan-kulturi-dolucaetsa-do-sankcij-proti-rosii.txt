Литовська рада з питань культури у відповідь на повномасштабне вторгнення російської федерації на територію України припиняє фінансування культурних проєктів, пов’язаних з росією та білоруссю.

Як передає Укрінформ, про це повідомляє Український культурний фонд.
«Ми на зв’язку з культурними фондами Латвії та Естонії, з якими спільно керуємо Балтійським культурним фондом. Наша позиція чітка та єдина. Усі три організації, що фінансують культуру Балтії, розривають зв’язки з російською федерацією, припиняють фінансувати існуючі проєкти та відмовляються інвестувати у нові. Єдине вікно, яке залишається відкритим для обговорення, – це вікно для активної опозиції, включно з поширенням звернення від Українського культурного фонду», – прокоментувала рішення голова Литовської ради з питань культури Аста Пакаркліте.
Як повідомлялося, станом на 28 березня тридцять країн Європи повністю або частково вимкнули зі свого ефіру російські пропагандистські телеканали.