Міністр культури та інформаційної політики Олександр Ткаченко обговорив подальшу співпрацю та нові проєкти з нью-йоркським музеєм сучасного мистецтва (MoMA).

Як передає Укрінформ, про це міністр культури та інформаційної політики Олександр Ткаченко написав в Телеграмі.

“Сьогодні мав важливу для репрезентації культурної України зустріч з одним із кращих музеїв світу - MoMA - Нью-Йоркським музеєм сучасного мистецтва. Ще на початку березня в МоМА був започаткований проєкт "In Solidarity”. У галереї Альфреда Гамільтона Барра-молодшого було представлено добірку робіт, створених протягом минулого століття митцями, які народилися на території сучасної України. А сьогодні обговорювали подальшу співпрацю та нові проєкти. Тож чекайте на новини», - написав міністр.
Як повідомлялося, у Києві відкрили виставку про нинішню українсько-російську війну «Україна. Розп‘яття».