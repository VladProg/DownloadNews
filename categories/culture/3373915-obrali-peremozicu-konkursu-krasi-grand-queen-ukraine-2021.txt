Переможницею конкурсу краси і володаркою титулу Grand Queen Ukraine 2021 стала Міланія Монастирська.

Про це на пресконференції в Укрінформі розповіла співорганізаторка конкурсу Олена Голуб.
"У нас 14 грудня відбувся чудовий захід – міжнародний конкурс краси Grand Queen Ukraine 2021, і я дуже пишаюся, що його переможницями стали такі цікаві красиві королеви, які не просто своєю красою взяли наші серця, а ще й своїм розумом, активною діяльністю і благодійністю, своїми добрими серцями", – сказала Голуб.






У Києві обрали переможницю конкурсу краси і володарку титулу Grand Queen Ukraine 2021 / Фото: Володимир Тарасов, Укрінформ











































Як розповіла засновниця і голова Асоціації королев України Ірина Оськіна, організація проєкту тривала шість місяців.
Водночас Голуб повідомила, що вони з Оськіною особисто відбирали членів журі конкурсу.
"До складу журі ввійшли люди, які дійсно дали якісь здобутки для нашої країни і які несуть велику соціальну місію в нашій країні", – уточнила Голуб.
Також вона додала, що упродовж підготовки учасниць до конкурсу всі члени оргкомітету, які проводили для учасниць майстер-класи, воркшопи тощо, виставляли свої бали. "Ці бали сумувалися з балами, які виставили члени журі, і вже у підсумку обиралася переможниця конкурсу", – пояснила Голуб.
Таким чином, переможницею Grand Queen Ukraine 2021 стала Міланія Монастирська. Катерина Ровінська посіла друге місце, Ірина Мінькович – третє, а Наталія Римар – четверте. Майя Леонтьєва отримала титул People's Choice ("Народний вибір").
Оськіна розповіла, про плани Асоціації королев на наступний рік.
"В наступному році ми плануємо конкурс Grand Ukraine Queen, дату ми повідомимо пізніше. Також у нас буде премія в наступному році – Queen Awards Ceremony, в нас уже відкритий набір, кастинг на конкурс, також іде на премію", – зазначила Оськіна.
Як повідомлялося, 14 грудня в Києві відбувся фінал конкурсу Grand Queen Ukraine 2021. На звання переможниці претендували 13 фіналісток цього конкурсу краси.