Автори фільму "‎‎Я, "Побєда" і Берлін" представили тизер-постер і оголосили дату кінотеатральної прем'єри - 24 березня 2022 року.

Як передає Укрінформ, про це повідомляє пресслужба Держкіно.
""‎‎Я, "Побєда" і Берлін" – історія музиканта-початківця Кузьми. За три дні до запланованого концерту він вирушає зі своїм другом Бардом до Берліна на старій "Побєді". Кажуть, там є колекціонер, готовий обміняти жовту бестію на шестисотий "Мерс". Кузьма обіцяє своїй дівчині Барбарі повернутися додому на новій тачці, а хлопцям з гурту – встигнути на виступ. Вже з перших хвилин подорожі все, звісно, йде не за планом. Проте точно відомо одне: пригода допоможе героям знайти справжнє призначення", - йдеться у повідомленні.



Стрічку режисерки Ольги Ряшиної створено за мотивами однойменної автобіографічної повісті Андрія Кузьменка – Кузьми Скрябіна.



У ролях: Іван Бліндар, Марія Стопник, Володимир Гева. Режисерка: Ольга Ряшина. Продюсери: Влад Ряшин, Олексій Терентьєв, Артем Доллежаль. Оператор-постановник: Дмитро Недря. Художник-постановник: Микола Кіщук.


Виробництво: Star Media за підтримки Державного агентства України з питань кіно й компанії Golden Tile. Дистриб'ютор: FILM.UA Distribution та Кіноманія.

Як повідомлялося, український історичний фільм "Довбуш" вийде у прокат 12 травня.
Фото: usfa.gov.ua