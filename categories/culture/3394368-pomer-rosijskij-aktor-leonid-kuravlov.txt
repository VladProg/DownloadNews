30 січня помер актор театру та кіно, народний артист РРФСР Леонід Куравльов. Йому було 85 років.

Про це передає Укрінформ із посиланням на Інтерфакс.
"Актор театру та кіно, народний артист РРФСР Леонід Куравльов помер на 86-му році життя, повідомили "Інтерфаксу" у Спілці кінематографістів РФ", - йдеться у повідомленні.
Помер актор у неділю, 30 січня.
Про госпіталізацію артиста до реанімації в лікарні у Комунарці стало відомо 10 січня, лікарі оцінювали його стан як тяжкий. У артиста діагностували запалення легенів, коронавірус не підтвердився. Куравльова було госпіталізовано 5 січня з московського міського реабілітаційного центру. 22 січня, за даними ЗМІ, артиста виписали з лікарні та перевели на відновлення до реабілітаційного центру.
Куравльов запам'ятався глядачам радянського періоду за картинами «Афоня», «Іван Васильович змінює професію», «Найчарівніша і найпривабливіша», «Золоте теля» та багатьма іншими.
Куравльов 11 березня 2014 року підписав листа на підтримку політики президента Росії Володимира Путіна щодо російської військової інтервенції в Україну.