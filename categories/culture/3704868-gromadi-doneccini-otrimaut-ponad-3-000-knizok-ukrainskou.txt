Громади Донеччини отримають понад 3 000 книжок різних жанрів українською мовою для організації книжкових поличок.

Як передає Укрінформ, про це повідомляє пресслужба Міністерства культури та інформаційної політики.

"За підтримки Міністерства культури та інформаційної політики й ініціативи Донецької обласної військово-цивільної адміністрації 13 громад Донецької області отримають понад 3 000 книжок різних жанрів українською мовою. Книжки вже відправили на Донеччину 1 травня цього року. Література має поповнити книжкові полички для дітей та дорослих у освітньо-консультаційних центрах та «пунктах незламності» області", - йдеться у повідомленні.
Як зазначають у міністерстві, така акція сприятиме розвитку читання в регіоні й допоможе формувати національний мовно-культурний простір країни.
Книги для цієї акції зібрали Національна бібліотека України для дітей, Центр захисту інформаційного простору та Державний комітет України з телебачення та радіомовлення.
Як повідомлялося, Центральна бібліотека Ліверпуля та Одеська наукова бібліотека підписали меморандум.
Фото: mkip.gov.ua