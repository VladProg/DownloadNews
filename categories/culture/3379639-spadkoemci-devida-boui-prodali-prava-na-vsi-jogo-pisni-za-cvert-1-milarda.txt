Спадкоємці легендарного британського співака Девіда Боуї продали права на всі його пісні за понад 250 мільйонів доларів США.

Як передає Укрінформ, про це повідомляє Sky News.
Угода охоплює роботу декількох десятиліть роботи Боуї, впродовж яких він записав 25 альбомів та хіти «Heroes», «Changes», «Space Oddity», «Let's Dance» та «Rebel Rebel».
За даними ЗМІ, американська компанія Warner Music Group придбала права на всі його пісні за понад 250 мільйонів доларів США.
Девід Боуї помер від раку печінки 10 січня 2016 року через два дні після свого 69-річного дня народження.
Як повідомляв Укрінформ, у жовтні легендарна американська співачка Тіна Тернер продала права на свій каталог пісень музичній видавничій компанії BMG. Вартість каталогу становить близько 50 мільйонів доларів США.