Зірки радять заряджатися позитивною енергією

Православна церква вшановує пам’ять святого Прокла, який жив у V столітті. Він був учнем святителя Іоанна Златоуста. Як Патріарх Константинопольський, Прокл керував Церквою протягом дванадцяти років. Залишив після себе значну богословську літературну спадщину. Багато допомагав бідним і уславився численними чудесами.
«На Прокла нечисть проклинай», – казали в народі. Це потрібно було зробити 3 грудня для того, щоб злі сили не нашкодили людям і не вийшли з-під землі, де вони переочікують морозні дні.

Народні прикмети. Яка погода на Прокла – таким буде весь червень.

Якщо вночі й рано вранці йде сніг, але погода безвітряна, то найближчі дні будуть ясними.

Якщо сорока під карнизом або дахом ховається, а снігур свистить, значить, чекайте сильну заметіль.

Іменинники: Анатолій, Ганна, Григорій, Йосип, Іван, Олександр, Олена, Василь.

28-29 місячний день. Місяць у знаку Скорпіон.
Досить несприятливий день. Який може датися взнаки зниженням загального життєвого тонусу і проявом хронічних захворювань. Треба позбутися похмурих думок і водночас не піддаватися спокусам. Спробуйте сконцентруватися на чомусь позитивному.

За даними Центральної геофізичної обсерваторії України, найхолоднішим цей день у Києві був у 1998 році: -19,8°С, а найтеплішим у 1953-му: 10,7°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть. Освітленість становить 1 відсоток.