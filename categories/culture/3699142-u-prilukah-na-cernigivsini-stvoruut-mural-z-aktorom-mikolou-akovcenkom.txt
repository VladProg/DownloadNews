У Прилуках на Чернігівщині до 123-ї річниці з дня народження створять мурал із зображенням актора Миколи Яковченка.

Про це повідомляє Прилуцька міська рада у Фейсбуці, передає Укрінформ.

З метою формування туристично привабливого іміджу міста Прилуки, виконавчий комітет міської ради вирішив створити мурал присвячений 123-ій річниці з дня народження видатного українського актора театру та кіно Яковченка Миколи Федоровича та 938-ій річниці міста Прилуки.
Художній витвір прикрашатиме дев’ятиповерховий будинок по вулиці Київській, 313" , - йдеться в повідомленні.
Як зазначається, виконавцем ескізу маралу народного артиста Миколи Яковченка є художник-прилучанин Віталій Гідеван. Його художній витвір вже прикрашає освітній заклад міста - гімназію №5.
Микола Яковченко народився в Прилуках 3 травня 1900 року. У 1916 році зіграв перші ролі на сцені місцевого єврейського театру. Знімався у кінофільмах «За двома зайцями», «У ніч перед Різдвом», «Королева бензоколонки», «Максим Перепелиця».
Фото: Прилуцька міськрада, Facebook