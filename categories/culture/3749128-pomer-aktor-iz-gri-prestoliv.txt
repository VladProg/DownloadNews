Британський актор Даррен Кент, відомий за роллю пастуха у серіалі "Гра престолів", помер у віці 36 років від невиліковної хвороби.

Про це повідомляє агенція Carey Dodd Associates, у соцмережі Х (колишній Твіттер), передає Укрінформ.


It is with deep sadness we have to tell you that our dear friend and client Darren Kent passed away peacefully on Friday. His parents and best friend by his side. Our thoughts and love are with his family in this difficult time. RIP my friend ❤️ pic.twitter.com/Ko0mPFUJNK
— Carey Dodd Associates (@CareyDoddAssos) August 15, 2023

"З глибоким сумом мусимо повідомити, що наш любий друг та клієнт Даррен Кент помер у п’ятницю. Його батьки та найкращий друг були поряд", - йдеться у дописі.
Причину смерті актора не називають. Відомо, що він мав рідкісну хворобу шкіри, а також кілька інших хронічних захворювань, таких як остеопороз і артрит, повідомляє портал People.
Даррен Кент знявся у фільмах "Білосніжка та мисливець", "Підземелля та дракони: Честь злодіїв", "Дзеркала", серіалах "Безсоромні", "Жителі Іст-Енду" та ін.
Фото: DAVID M. BENETT/DAVE BENETT/GETTY