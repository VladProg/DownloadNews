Харківський кросовер-оркестр Prime Orchestra продовжує подорожувати містами Європи з благодійним туром.

Як передає Укрінформ, про це повідомляє пресслужба Міністерства культури та інформаційної політики у Фейсбуці.
"Український оркестр вже провів тур Нижньою Саксонією – музиканти Prime Orchestra зіграли благодійні концерти в Ганновері, Айнбеку, Оснабрюку та Вольфенбюттелі. Всі ці міста відкрили свої двері та прихистили багатьох українців", - ідеться у повідомленні.
Зазначається, що на своїх виступах музиканти демонстрували відео квітучого та розвиненого Харкова до 24 лютого і те, що з ним зробила військова агресія рф, залучали допомогу Україні та рідному місту.

Як повідомлялося, симфонічний оркестр Хмельницької обласної філармонії провів п'ять концертів у Польщі та Швейцарії, під час яких вдалося зібрати кошти на допомогу постраждалим від війни українцям.