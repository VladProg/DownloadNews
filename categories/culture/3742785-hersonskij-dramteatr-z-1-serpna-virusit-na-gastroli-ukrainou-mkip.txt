Херсонський обласний музично-драматичний театр ім. М. Куліша з 1 серпня вирушить на гастролі містами Україною.

Про це повідомляє пресслужба Міністерства культури та інформаційної політики, передає Укрінформ.
«Відтак у 8 містах глядачі можуть відвідати виставу «Лишатися (не) можна...». Покази відбудуться у Миколаєві, Кропивницькому, Черкасах, Києві, Житомирі, Івано-Франківську, Львові та Херсоні», - йдеться у повідомленні.

Зазначається, що гастролі відбудуться у межах проєкту «Ми не хотіли виїжджати...».

Тур включає пресконференції в кожному місті й показ вистав, а також творчі зустрічі з учасниками проєкту та зйомку бекстейджу з робочою назвою «Життя і творчість під час війни, або мистецький фронт у дії».
«Лишатися (не) можна…» – це документальна вистава про життя в окупації та виїзд на підконтрольну Україні територію. В основі сюжету – п`ять реальних історій співробітників Херсонського театру.
Артисти: Римма Зюбіна, заслужені артисти України: Руслан Вишнивецький та Сергій Михайловський, Євгенія Кірсанова, Олена Пасько, Валерій Гайфуллін та Ангеліна Павлюк.Режисер: Євгеній Резніченко.Генеральний директор-художній керівник театру: народний артист України Олександр Книга.
Як повідомлялося, Міністерство культури та інформаційної політики презентувало Програму трансформації культури під час війни та до 2033 року «Україна 2033. Трансформація за 10 років».
Фото: mkip.gov.ua