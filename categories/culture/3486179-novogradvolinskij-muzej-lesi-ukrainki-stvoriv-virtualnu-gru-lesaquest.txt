Новоград-Волинський літературно-меморіальний музей Лесі Українки на Житомирщині створив віртуальну пізнавально-розважальну гру «Леся-quest».

Як передає Укрінформ, про це музей повідомив у Фейсбуці.
«З нагоди Міжнародного дня музеїв ми підготували пізнавально-розважальну гру «Леся-quest». Квест створений на платформі чат-боту «Ключар» у соціальній мережі Telegram», - йдеться у повідомленні.
Зазначається, що завдання гри пов’язані з перебуванням Лесі Українки на Житомирщині. Відповіді на усі запитання є в експозиції музею, який поки зачинений для відвідувачів. Тож музейники пропонують всім бажаючим самостійно знайти правильні відповіді.
Як повідомлялося, 18 травня відзначається Міжнародний день музеїв.
Фото: Фейсбук Новоград-Волинського літературно-меморіального музею Лесі Українки