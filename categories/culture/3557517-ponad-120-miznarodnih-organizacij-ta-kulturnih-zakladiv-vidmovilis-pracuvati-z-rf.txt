Понад 120 міжнародних організацій та культурних закладів відмовилися від співпраці з росією з початку повномасштабного вторгнення. Таку інформацію надало міністерство культури та інформаційної політики у короткому звіті про результати культурної боротьби проти росії за пів року.

Інфографіка оприлюднена на сайті Міністерства культури та інформаційної політики, передає Укрінформ.
"Шість місяців тому росія розпочала повномасштабну криваву війну проти України, цілеспрямовано і систематично атакуючи національну ідентичність та тисячолітню унікальну історію нашої держави. Всі ці дні команда Міністерства культури та інформаційної політики без упину працювала, аби захистити та вберегти від варварських дій неповторний український культурний феномен", - йдеться у повідомленні.

Як повідомлялося, 24 серпня Україна відзначає 31 річницю Дня Незалежності.