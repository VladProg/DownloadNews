Канал MED+ і співзасновник Національної музичної премії YUNA Павло Шилько створили відеоконцерт на підтримку українських медпрацівників, які нині рятують життя громадян і боронять країну на медичному фронті.


Як повідомляє Укрінформ, у проєкті взяли участь близько 40 українських знаменитостей. Скачати концерт можна за посиланням або переглянути на сайті.


Серед українських виконавців, що взяли участь у відеоконцерті, - MONATIK, Юлія Саніна (The Hardkiss), Артем Пивоваров, Святослав Вакарчук, Катерина Осадча, Марія Єфросиніна, Потап, Наталія Могилевська, Юрій Горбунов, Катерина Кухар, Руслана та інші.
Під час концерту деякі артисти презентували ексклюзивний матеріал. MONATIK, зокрема, виконав нову пісню з приспівом “Війна твоє ім’я. Не весна”, Артем Пивоваров вперше заспівав композицію зі словами “Не твоя війна”, з прем’єрою взяв участь у концерті Grohotsky, а Наталія Могилевська заспівала нову версію тексту на музику свого хіта “Місяць”.
Частина музикантів виконали хіти з власного репертуару: Юлія Саніна - “Журавлі”, Олександра Заріцька - “Плакала”. Деякі артисти заспівали народні пісні, зокрема, Віктор Павлік та Віталій Козловський обрали “Чорнобривці”.