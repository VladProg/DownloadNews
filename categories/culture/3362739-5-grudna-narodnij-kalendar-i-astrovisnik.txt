Сьогодні прийшов час реалізовувати заплановані раніше справи

Православна церква вшановує пам’ять святого Прокопія Палестинського, читця, який жив на території Єрусалиму і служив у церкві Кесарійській. Прокопій проповідував християнство, перекладав сирійською мовою Священне Писання. Він виганяв бісів з одержимих людей. А ще святий мав дар чудотворення і повертав до життя безнадійно хворих людей.
У народі цей день має назви: «Прокопій», «Прокопій зимовий», «Віхостав».

Народні прикмети. Тепла погода - зима буде сніжною і довгою.

Якщо в ополонці вода піднялася вище льоду, то скоро настане відлига.

Іменинники: Олексій, Василь, Іван, Ілля, Максим, Михайло, Петро.

1-2 місячний день. Місяць у знаку Стрілець. Час реалізації запланованих раніше справ, що вимагатиме значних зусиль. Інтуїція допоможе краще зрозуміти оточуючих людей: чи порядні вони, чи не підведуть і чи потрібні на вашому життєвому шляху.
День сприятливий для лікувального голодування чи дієти.

За даними Центральної геофізичної обсерваторії України, найхолоднішим цей день у Києві був у 1902 році: -19,3°С, а найтеплішим у 1961-му і 2008-му: 11,2°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Перша чверть. Освітленість становить 2 відсотки.

Зоряне небо. У грудні 2021 року орбіту Землі перетне комета C/2021 A1, більш відома як комета Леонарда. Найближче до нашої планети вона пролетить 12 грудня, тож її можна буде побачити навіть неозброєним оком. На початку 2022 року вона досягне найближчої точки до Сонця і згодом покине нашу Сонячну систему.
Рекомендуємо запастися біноклями й невеличкими телескопами, щоб сповна насолодитися яскравим виглядом небесного тіла. А побачити комету Леонарда у найяскравішій фазі можна буде 12 грудня – треба лише подивитися на схід приблизно за 90 хвилин до світанку.