Британська співачка Адель вирішила придбати особняк американського актора Сільвестра Сталлоне, який розташований у районі Беверлі-Гіллз в окрузі Лос-Анджелес штату Каліфорнія.

Як передає Укрінформ, про це повідомляє The Sun.
Адель ухвалила таке рішення після того, як 75-річний актор франшизи «Роккі» знизив ціну із початкових 81 млн фунтів стерлінгів до 42 млн.

Британська співачка вже має будинки у Лондоні та Лос-Анджелесі вартістю близько 34,7 млн фунтів стерлінгів.

Зазначається, що новий особняк площею 1 727 квадратних метрів має 8 спалень та 12 ванних кімнат.

Сталлоне, який сам переїхав до Флориди, тривалий час намагався продати свій збудований у 1990-х роках особняк у Беверлі-Гіллз. У травні цього року він знизив його вартість із 81 до 63 млн фунтів стерлінгів.
Фото: The Sun