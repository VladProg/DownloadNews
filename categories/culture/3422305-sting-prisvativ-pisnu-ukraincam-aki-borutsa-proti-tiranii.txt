Британський співак Стінг підтримав українців, які борються проти тиранії та присвятив їм стару пісню, яка знову стала актуальною.

Як передає Укрінформ, співак розмістив своє звернення й пісню в Інстаграмі.
Пісню Russians («Росіяни»), спрямовану проти ядерної загрози, було написано 1985 року, в період холодної війни.
Зараз Стінг, за його словами, виконав її в рамках ініціативи «Допоможи Україні!».













Посмотреть эту публикацию в Instagram






















Публикация от STING (@theofficialsting)



«Я дуже рідко виконував цю пісню протягом багатьох років, що минули, відколи вона була написана, бо ніколи не думав, що вона знову буде актуальна. Але з огляду на криваве й жахливе рішення однієї особи вдертися до мирного й невинного сусіда ця пісня знову є закликом до нашої загальної людяності. Для хоробрих українців, які борються проти цієї жорстокої тиранії, а також для багатьох росіян, які протестують проти цього неподобства, не зважаючи на загрозу арешту й тюремного ув'язнення… Ми всі любимо наших дітей. Зупиніть війну!», - зазначив співак.

У своєму дописі Стінг також розмістив реквізити для допомоги українцям.
«Гуманітарна допомога, що надходить на склад у Польщі, доставляється за погодженням зі Збройними Силами України та гарантовано потрапить до тих, кому вона потрібна найбільше», - додав Стінг.