Учні української школи імені Лесі Українки в Оттаві першими в столиці Канади переглянули україномовну версію анімаційного фільму “Мавка. Лісова пісня”.

Як повідомляє кореспондент Укрінформу, показ відбувся у кінотеатрі Byward Cinema.
Організаторами спеціального показу виступили посольство України в Канаді та Українське національне об'єднання за фінансової підтримки Української кредитової спілки.
Кінопокази мультфільму розпочалися у Канаді 20 травня й відбудуться або вже відбулися у 12 містах по всій країні. Повторний комерційний показ пройде в Оттаві в суботу.
Як повідомлялося, за результатами тринадцятого тижня прокату касові збори анімаційного фільму "Мавка. Лісова пісня" склали 148 763 970 гривень.
Фото: Ukrainian School of Ottawa - Lesia Ukrainka