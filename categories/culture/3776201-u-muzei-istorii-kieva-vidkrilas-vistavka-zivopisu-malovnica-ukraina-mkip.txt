В Музейно-виставковому центрі Музею історії міста Києва відкрилась виставка живопису та графіки, присвячена творчості українських митців 2-ї половини XX століття.

Як передає Укрінформ, про це повідомляє пресслужба Міністерства культури та інформаційної політики.
"Виставка дає можливість глядачам пересвідчитись, що українське мистецтво багатогранне. Воно чудово ілюструє вплив різних історичних контекстів, творчих пошуків, трансформацію стилів і мистецьких тенденцій", - йдеться у повідомленні.






У Музеї історії Києва відкрилась виставка живопису «Мальовнича Україна» / Фото: МКІП




























Проєкт зібрав роботи Василя Чегодара, Віктора Зарецького, Алли Горської, Миколи Глущенка, Юрія Хіміча та багатьох інших. Куратор виставки - Олексій Василенко.
Як зазначається, на картинах зображені кримські троянди та дорога в Ялту, краса Києва та багатьох мальовничих куточків України. Загалом пейзажі, натюрморти, портрети та сюжетні композиції митців різних українських шкіл показують життя українців з 1940-х до 1990-х років.
Експозиція триватиме до 19 листопада.
Як повідомлялося, у Києві відкрилась виставка відомого скульптора, автора Монументу Незалежності Анатолія Куща, що має назву «Портрет».