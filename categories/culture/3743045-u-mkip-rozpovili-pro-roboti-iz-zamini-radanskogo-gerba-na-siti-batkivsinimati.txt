У Міністерстві культури та інформаційної політики заявили, що роботи із заміни радянського герба на щиті монумента «Батьківщина-мати» проходять за графіком.

Як передає Укрінформ, про це МКІП повідомляє у Телеграмі.
Сьогодні відбулась нарада за участю тимчасово виконуючого обв’язки міністра культури та інформаційної політики України Ростислава Карандєєва, керівництва Національного музею історії України у Другій світовій війні та підрядників.
«Ми очікуємо, що роботи щодо заміни радянського герба на Тризуб будуть завершені вчасно. До Дня Державного прапора України та Дня Незалежності України ми зможемо порадувати український народ таким важливим та необхідним елементом нашого протистояння в ідеологічній боротьбі з ворогом», – зазначив Карандєєв.






У МКІП розповіли про роботи по заміні радянського герба на щиті «Батьківщини-мати» / Фото: Кирил Чуботін, Євген Любімов
























































































Наразі науковці та громадськість висловили пропозицію змінити й назву монумента. Вчена рада Музею війни вже ухвалила рішення назвати монумент «Україна-мати». Цю ініціативу розгляне Міністерство культури та інформаційної політики.
Як передає Укрінформ, у липні Державна інспекція архітектури та містобудування України видала дозвіл на ремонт щита монумента «Батьківщина-мати» у Києві. Проєктними рішеннями передбачена заміна встановленого на щиті радянського герба на Тризуб.