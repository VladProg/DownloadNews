Пара рідкісних принтів відомого художника Бенксі виставлена на аукціон, гроші будуть спрямовані на допомогу вразливим людям у Бристолі та Малаві.

Як передає Укрінформ, про це повідомляє ВВС.
Британський диджей Грант «Папа Джі» Маршалл із гурту Massive Attack пожертвував твори Бенксі, щоб зібрати гроші для благодійних організацій Temwa та Aid Box Community (ABC).
Він сказав, що це «простий спосіб допомогти у терміновому збиранні коштів».
Принти «Я боровся із законом» та «Бомбив Середню Англію» у п'ятницю підуть з молотка.





На аукціоні, організованому Vanguard, також будуть представлені роботи інших художників, зокрема Інкі, Яго, Дайсі та Бенджаміна Ібебе.
Зібрані кошти будуть поділені між двома організаціями: Temwa – допомагає забезпечувати харчування, водопостачання, санітарію та освіту в північній частині Малаві, та ABC – вона підтримує біженців та людей, яким потрібен притулок у Бристолі.
Фото: NICK CHURCH