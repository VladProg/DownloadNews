Із назви Харківського академічного драматичного театру вилучили ім'я Пушкіна.

Про це міністр культури та інформаційної політики Олександр Ткаченко повідомив у Телеграмі, передає Укрінформ.

Фото: Tkachenko.UA, Telegram

«Антипушкін» в дії. Харківський академічний драматичний театр позбувся Пушкіна у назві», - написав Ткаченко.
Як повідомлялося, Верховна Рада 3 травня ухвалила у другому читанні та в цілому закон №8273, що визначає критерії віднесення об’єктів культурної спадщини до символів російської імперської або радянської тоталітарної політики та передбачає, що такі об’єкти не підлягають занесенню до Державного реєстру нерухомих пам’яток України та підлягають вилученню з цього реєстру у разі, якщо раніше були внесені до нього. Цей законопроєкт, відомий як «АнтиПушкін», розробили у МКІП.
Фото: facebook.com/rusdramacom