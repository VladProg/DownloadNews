ВВС News Україна оголосило переможців літературної премії Книга року - 2021 у трьох категоріях - Книга року ВВС - 2021, Книга року ВВС – Есеїстика - 2021 та Дитяча Книга року ВВС - 2021.

Премія проводиться у партнерстві з Культурною програмою Європейського банку реконструкції та розвитку (ЄБРР). Як повідомляє кореспондент Укрінформу, імена переможців оголосили на фінальній церемонії, що відбулася в Мистецькому арсеналі.
Традиційно переможців обирали з-поміж п'ятьох фіналістів у кожній категорії. Також оголосили Читача року - автора найкращої читацької рецензії на книги, які беруть участь у цьогорічному конкурсі.


Володаря премії у головній номінації Книга року BBC - 2021 оголосила посол Великої Британії в Україні Мелінда Сіммонс. Ним став Артем Чех за роман «Хто ти такий?», видавництво MERIDIAN CZERNOWITZ.


Премію у номінації Книга року ВВС - Есеїстика - 2021 здобула збірка есеїв Андрія Содомори «Про що писати…», видавництво «Апріорі».

У номінації Дитяча Книга року ВВС-2021 переможцем став Петро Яценко за книгу «Союз Радянських Речей», видавництво «Портал», 2020.

Переможець у кожній з номінацій отримає грошову премію у розмірі 1000 фунтів стерлінгів у гривневому еквіваленті. Видавці книг-переможців у трьох номінаціях отримають право використовувати логотип премії Книга року ВВС на наступних виданнях.
У конкурсі "Читач року-2021" перемогла Людмила Даниленко за рецензію на збірку оповідань Сергія Осоки "Три лини для Марії", що увійшла до короткого списку Книги року BBC-2021.






ВВС Україна назвала переможців премії Книга року-2021 / Фото: Геннадій Мінченко, Укрінформ


















































































До журі конкурсу Книга року ВВС-2021 входили: Віра Агеєва, професор Національного університету "Києво-Могилянська академія"; Вадим Карп'як, телеведучий; Світлана Пиркало, письменниця, радниця з питань культури ЄБРР; Віталій Чепинога, блогер; Марта Шокало, головний редактор BBC News Україна.
Літературна премія Книга року ВВС вручається з 2005 року.