Відомий американський актор та продюсер Алек Болдуїн, який випадково вбив операторку - 42-річну Галину Гатчінс (Андросович), пропонує, щоб на зйомках були присутні поліцейські, які б контролювали безпечність зброї.

Як передає Укрінформ, про це повідомляє Independent.
«На кожному знімальному майданчику, де знімають кіно з використанням справжньою зброї або макетом, повинен бути присутній поліцейський», - повідомив Болдуїн.
За його словами, кінокомпанії повинні наймати правоохоронців для контролю безпечності зброї.
Раніше 214 кінооператорів виступили з ініціативою заборонити використання на зйомках справжньої зброї.
Як повідомляв Укрінформ, 21 жовтня під час зйомок художнього фільму Rust ("Іржа") у штаті Нью-Мексико відомий актор та продюсер Алек Болдуїн випадково вбив операторку - 42-річну Галину Гатчінс (Андросович), яка мала українське походження. Окрім того, поранення зазнав 48-річний режисер Джоел Соуз.
Болдуїн вистрілив з реквізитної зброї, що мала бути заряджена холостим набоєм. Матеріали слідства свідчать про те, що помічник режисера Дейв Голлс передав зброю Болдвіну, запевнивши його у тому, що вона не заряджена бойовими набоями.
Фото: Santa Fe New Mexican