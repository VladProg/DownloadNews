За інформаційної підтримки Українського культурного фонду в Італії стартувала мистецька ініціатива MIR, покликана надати підтримку українським митцям, які вимушено зупинили свою діяльність через повномасштабне вторгнення росії.

Як передає Укрінформ, про це Міністерство культури та інформаційної політики України повідомляє в Телеграмі.
Зазначається, що мистецька ініціатива MIR є спільним проєктом мережі італійських резиденцій Residenze Artistiche та Міністерства культури Італії. Загалом участь у ній візьмуть 10 митців з України разом зі своїми сім'ями.
У межах ініціативи протягом трьох місяців, крім отримання гуманітарної допомоги, українські митці зможуть займатися творчою діяльністю, а також вибудовувати партнерські відносини з місцевими діячами культури.
Як повідомляв Укрінформ, останнім часом у Європі відбулося близько 450 акцій на підтримку України, до яких причетний МКІП.