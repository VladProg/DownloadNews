Французький дует Madame Monsieur, який відомий своєю участю в Євробаченні-2018, випустив кліп “Новини від Тані” про війну в Україні.

Про це повідомляє телеканал BFMTV, передає Укрінформ.
У пісні, присвяченій одній зі своїх шанувальниць, українці, на ім'я Таня, французький дует засуджує напад росії на Україну.

«Є новини від Тані цього ранку / Кілька слів на Insta, вона каже, що в неї все добре», - йдеться у пісні, в якій розповідається про долю української прихильниці Madame Monsieur в умовах війни, розв’язаної росією проти а України. У відео змішуються мирні образи України до 24 лютого і воєнного сьогодення.
Як повідомлялося, 24 лютого росія розпочала новий етап війни проти України, ворог здійснює масовані обстріли й бомбардування мирних українських міст та селищ. Загарбники влаштували масовий терор на тимчасово захоплених територіях.