Топова світова тенісистка Еліна Світоліна та письменник Сергій Жадан зустрілися й разом почистили картоплю для військових, щоб допомогти 13-й бригаді НГУ «Хартія».

Як передає Укрінформ, про великий парний збір, який проводить Благодійна організація «Благодійний фонд «Хартія», Світоліна написала на своїй сторінці у Фейсбуці, де також викладено відео зустрічі.



«Нещодавно ми купили антидронову систему за ₴720 тисяч, але це лише частина того, що треба, тому у нас оголошують великий збір», - наголосив Жадан.

«Друзі, долучайтеся», - підтримала письменника Світоліна.

Саме зі Світоліної та Жадана Благодійний фонд розпочав єстафету парних донатів для великого збору на РЕБ/РЕР (радіоелектронна боротьба та радіоелектронна розвідка) для «Хартії» «З новими силами».

«Долучайтесь і ви! Обирайте собі напарника і збільшуйте результат удвічі. А, може, і вдесятеро», - закликають у дописі БФ.

Удесятеро помножити збори найоригінальніших пар пообіцяли друзі фонду «Хартія».

Світоліна від перших днів повномасштабної війни підтримує "Хартію" - від моменту, коли це був добровольчий підрозділ, до сьогодні, коли «Хартія» уже 13-ї бригада Національної гвардії України.

Днями вона приїхала до тренувального табору Хартії, привезла дрони та інші необхідні речі.
За інформацією Юрія Сапронова - харківського бізнесмена, мецената та волонтера, який багато років опікується тенісом, кілька днів поспіль Еліна була у Харкові.
«Привезла багато тенісних потреб харківським дітям, зустрілася з юними тенісистами, подарувала потужний 50 КВТ-генератор, щоб тенісний клуб "Унікорт" спокійно пережив зиму, зустрілася зі своїм першим тренером, коли вона 13-річною переїхала до Харкова, - заслуженим тренером України Андрієм Луценком», - написав Сапронов у Фейсбуці.
Він також нагадав, що Еліна в рамках Inited 24 лише в цьому році зібрала на благодійних тенісних матчах понад $500 тисяч для ЗСУ та України». За його словами, Світоліна починає підготовку до нового тенісного сезону.
Еліна Світоліна - найуспішніша спортсменка в історії українського тенісу, встановила багато національних рекордів як серед жінок, так і серед тенісистів обох статей загалом, зокрема здобула єдину для України олімпійську медаль із будь-якої тенісної дисципліни, зайняла найвищу серед українських тенісистів третю позицію у світовому рейтингу, єдина перемагала в підсумковому чемпіонаті року, єдина серед жінок досягала півфіналів турнірів Великого шлему в одиночному розряді тощо.
Фото: objectiv.tv