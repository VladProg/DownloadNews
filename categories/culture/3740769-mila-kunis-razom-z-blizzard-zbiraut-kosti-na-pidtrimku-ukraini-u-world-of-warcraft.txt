Голлівудська акторка Міла Куніс у партнерстві з американською компанією відеоігор Blizzard Entertainment оголосили збір коштів для благодійного фонду BlueCheck у популярній відеогрі World of Warcraft.

Як повідомляє Укрінформ, про це передається на онлайн платформі компанії Blizzard Battle.net.
У рамках ініціативи на підтримку України компанія розробила спеціальний набір жовто-синіх домашніх тварин «Pet Pack for Ukraine»: золотистого ретривера Санні й мурлока-малюка Флуркі.
Гравці можуть придбати цей набір за 496 грн, і 100% від продажу кожного набору йде до благодійного фонду BlueCheck.
Благодійна акція триватиме з 25 липня до 29 серпня 2023 року.
Як повідомляв Укрінформ, минулого року Міла Куніс та Ештон Катчер зібрали $45 млн на допомогу Україні, залучивши до участі понад 65 тисяч донорів по цілому світові.
Фото: Taylor Hill/Getty Images