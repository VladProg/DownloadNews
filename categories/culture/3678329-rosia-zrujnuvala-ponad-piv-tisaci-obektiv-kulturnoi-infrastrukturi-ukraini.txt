В Україні внаслідок повномасштабного вторгнення росії зруйновані 505 об'єктів культурної інфраструктури.

Як передає Укрінформ, про це в Телеграмі повідомляє Міністерство культури та інформаційної політики.
“Через російську агресію в Україні постраждали вже 1322 об’єкти культурної інфраструктури. З них майже третина – 505 об’єктів - зруйновані”, - йдеться в повідомленні.
Найбільших втрат і збитків культурна інфраструктура зазнала у Донецькій, Харківській, Київській, Херсонській, Миколаївській та Луганській областях.
У МКІП уточнили, що майже половина пошкоджених та зруйнованих обʼєктів культурної інфраструктури (47%) - це клубні заклади.
Як повідомляв Укрінформ, в Україні внаслідок повномасштабного вторгнення росії зруйновано 101 об'єкт молодіжної інфраструктури.
Фото: МКІП