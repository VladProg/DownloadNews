У Кишиневі з 26 по 28 травня проходитиме фестиваль "Дні українського кіно в Молдові". Вхід буде вільним.

Як передає Укрінформ, про це повідомляє News Maker.
У перший день кінопоказу, 26 травня, відвідувачі переглянуть фільм "Ми з України". Зазначається, що після показу глядачі зможуть у вільній формі поспілкуватися з його автором та обговорити кінокартину.
Наступного дня відбудеться кінопоказ фільмів "Мої думки тихі" і "Брама". Стрічки будуть дублюватися субтитрами англійською та румунською мовами.
Останній день кінопоказу, на якому покажуть протитрований румунською мовою мультфільм "Віктор.Робот", буде присвячений дітям. У рамках заходу для наймолодших глядачів передбачені додаткові розваги.
Як повідомляв Укрінформ, Молдова прагне здобути членство в Євросоюзі якнайшвидше з огляду на загрозу з боку Росії та сподівається на рішення про початок переговорів у найближчі місяці.
Фото: credo