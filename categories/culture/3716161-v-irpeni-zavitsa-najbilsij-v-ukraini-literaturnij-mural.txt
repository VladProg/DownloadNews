В Ірпені на відновленому після обстрілів паркані на вулиці Слов’янській створюють найбільший в Україні літературний мурал. Тут вже впізнавані портрети Лесі Українки, Тараса Шевченка, Володимира Винниченка, Ольги Кобилянської, Івана Нечуя-Левицького та інших відомих українських письменників.

Про це повідомляє кореспондент Укрінформу.
Над створенням муралу працює художниця Катерина Ведмідь. За її задумом, 14 визначних письменників на чолі з геніальним Тарасом Григоровичем зібралися за одним столом. Художниця розповіла, що над муралом працює вже третій тиждень, а улюбленою зображеною постаттю є Ліна Костенко.




Головна ідея проєкту полягає у зближенні з найвидатнішими постатями української літератури та підтримці культурних цінностей.





Ініціатором створення стінопису став автор книги-хроніки «Битва за Ірпінь» Петро Щербина. Його підтримало Товариство «Відважних».