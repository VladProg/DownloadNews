Стрічка режисера Аркадія Непиталюка «ГКЧП» стала кращим ігровим фільмом на 39-му Міжнародному фестивалі короткометражних фільмів у Берліні.

Як передає Укрінформ, про це пресслужба Державного агентства з питань кіно повідомила у Фейсбуці.
«19 серпня 1991 року. У дитячо-юнацькому таборі поблизу Запоріжжя вирує життя: 14-річний Андрій краде для Іри подарунки, щоб висловити свої почуття, та втікає від міліціонера. Вихователь Тарас закоханий у директорку Галину, але їй зараз не до нього. Завгосп табору і колишній дисидент Петрович приніс новину: у Москві мітинги, а по телевізору ще від ранку крутять «Лебедине озеро», - йдеться в повідомленні.

Зазначається, що за сюжетом фільму, життя зупинилось між минулим та майбутнім, і у цьому часовому вакуумі мешканці табору навіть не уявляють, що країна та їхні долі за три дні ГКЧП зміняться назавжди.
Головні ролі у стрічці зіграли Ірина Мак («Спіймати Кайдаша», «Номери») і Олег Стефан («Гуцулка Ксеня», «Захар Беркут»).
Короткометражний ігровий фільм «ГКЧП» (міжнародна назва Golden leggings) виробництва Family Production створено за підтримки Держкіно.
Як повідомляв Укрінформ, цьогоріч Національна премія кінокритиків «Кіноколо» найкращим короткометражним ігровим фільмом визнала «ГКЧП» Аркадія Непиталюка.
Фото: Держкіно