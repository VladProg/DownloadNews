Сьогодні сміливо будуйте плани і започатковуйте нові справи

Православна церква святкує Введення до храму Пресвятої Богородиці Діви Марії. Батьки Діви Марії довго не мали дітей. Подружжя було в розпачі й дало обітницю присвятити народжену дитину служінню Богу. І народилася в них донечка Марія. Коли дівчині виповнилося три роки, її одягли в найкращий одяг і привели до Єрусалимського храму. Тут вона і жила до свого заручення із праведним Йосипом.
У народі ж цей день називають - третя Пречиста. Головною метою святкувань цього дня було накликати багатство та добробут на майбутній рік. Вірили, що коли першим до хати в цей день увійде молодий гарний чоловік, а ще й з грішми, то весь рік у хаті всі будуть здорові і водитимуться гроші. Якщо ж увійде старий та немічний, а ще бідний, то і недуги в хаті будуть, і злидні заведуться.

Народні прикмети. Якщо сніг після введення не розтанув - чекай доброго врожаю хліба.

Морозний день віщує холодну й сніжну зиму.

Похмура і тепла погода - буде неврожай.

Іменинники: Марія, Олександр, Борис, Василь, Іван.

30-1 місячний день. Місяць у знаку Стрілець. Гарний час для різних починань та спілкувань. Творчих людей відвідає натхнення. Сміливо будуйте плани, приймайте важливі рішення, займіться організаційними питаннями у бізнесі, укладайте фінансові угоди. Не уникайте фізичних навантажень. Залишайтеся миролюбними та чуйними.

За даними Центральної геофізичної обсерваторії України, найхолоднішим цей день у Києві був у 1986 році: -18,4°С, а найтеплішим у 1924-му: 10,8°С.

Геомагнітна ситуація. Низька геомагнітна активність. Незначні збурення.

Фази Місяця. Новий Місяць (настане о 10:45). Освітленість становить 0 відсотків.

Зоряне небо. 4 грудня очікується повне затемнення Сонця, яке розпочнеться о 9:34 за Києвом. Його повна фаза триватиме 1 хвилину 54 секунди. Смуга повної фази затемнення пройде акваторією Тихого і Атлантичного океанів, а також Антарктидою. Побачити його зможуть лише дослідники крижаного континенту. Однак невеликі часткові фази затемнення спостерігатимуться на півдні Африки та Австралії. В Україні не спостерігатимуться навіть часткові фази затемнення.