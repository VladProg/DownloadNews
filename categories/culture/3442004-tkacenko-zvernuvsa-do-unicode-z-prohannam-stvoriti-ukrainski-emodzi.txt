На платформах Apple, Android, Meta та Twitter можуть з'явитися українські смайли.

Про це в Телеграмі повідомив міністр культури та інформаційної політики Олександр Ткаченко, передає Укрінформ.
«Після слова “соцмережі” мав би бути класний український смайлик на додаток до прапору, але таких символів наразі не існує. І це при тому, що найтепліші слова підтримки українцям звучать ледь не у кожній розмові, діалозі чи текстовому повідомленні. Саме тому звернувся до консорціуму Unicode, аби на платформах Apple, Android, Meta та Twitter нарешті з’явилися спеціальні українські емодзі. Ця ініціатива не лише допоможе Україні, а й об’єднає світ у підтримці незламного українського народу», - йдеться в повідомленні.
Окрім того, МКІП створило петицію для підтримки цього рішення.
«Підтримати появу українських смайлів можна також, підписавши відповідну петицію, яку ми ініціювали у МКІП: https://cutt.ly/8DlmEwV», - розповів міністр.
З 24 лютого в Україні триває боротьба з російським агресором.