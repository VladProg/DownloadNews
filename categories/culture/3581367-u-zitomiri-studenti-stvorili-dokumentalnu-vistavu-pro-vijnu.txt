Студенти Житомирського державного університету ім. І.Франка створили документальну виставу про війну «Дихай! То так треба…».

Про це повідомляється на сайті вишу, передає Укрінформ.
«У ЖДУ імені Івана Франка відбувся показ документальної вистави «Дихай! То так треба…». Студенти університету разом із Всеукраїнською ініціативою «Активна громада» стали учасниками та розробниками цього проєкту», - йдеться у повідомленні.

Як зазначається, через документальний театр актори показали свій погляд на нинішні події в Україні.

Під час вистави глядачі разом з акторами-аматорами прожили п’ять історій війни про втрачену альма-матер, біль, що вилився у створення ляльок та лялькової вистави, страх за своє кохання та рідних.

Координаторкою проєкту є студентка 4-го курсу Карина Вестімова. Ролі у виставі виконали студенти історичного та фізико-математичного факультетів, лялькар із Черняхова та житомирянка.



Як повідомляв Укрінформ, у Житомирі відбулася прем’єра короткометражного фільму про війну «Тривога», під час якої збирали кошти для потреб Збройних сил України.


Фото: zu.edu.ua