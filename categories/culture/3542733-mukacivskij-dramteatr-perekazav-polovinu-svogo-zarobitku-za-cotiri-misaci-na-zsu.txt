Мукачівський драматичний театр переказав на армію половину свого заробітку за останні чотири місяці.

Про це повідомили у Фейсбуці Мукачівської міської ради, передає Укрінформ.
Мукачівський драматичний театр переказав ЗСУ 130 тисяч гривень - це половина заробітку за останні чотири місяці.
Як повідомляється, за цей час в театрі зіграли рекордні 130 вистав та підготували чотири прем’єри. У результаті, за цей час вдалося зібрати близько 260 тисяч гривень.
"Щоб допомогти армії, наполегливо працював увесь колектив, щодня показували вистави для маленьких глядачів. Про те, що 50% заробленого перерахують на потреби наших бійців, вирішили одразу на початку масштабної війни", - йдеться в повідомленні.
Зараз театр пішов на канікули, вони триватимуть місяць. Після цього розпочнеться підготовка до нового театрального сезону.
У серпні Мукачівському драматичному театру виповнюється 75 років.
Фото з сайту theatre.love