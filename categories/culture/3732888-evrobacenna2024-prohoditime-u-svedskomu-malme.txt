Конкурс "Євробачення" наступного року пройде у третьому за величиною місті Швеції - Мальме.

Про це повідомляє BBC, передає Укрінформ.
За словами організаторів, прибережне Мальме було обране після «діалогу з кількома містами».
Півфінали конкурсу відбудуться 7 і 9 травня 2024 року на «Мальме-Арені», фінал проведуть 11 травня.
Швеція прийматиме шанувальників міжнародного музичного конкурсу вже всьоме, а у Мальме він проводитиметься втретє – Євробачення вже проходило у цьому місті у 1992 та 2013 роках.
Як повідомляв Укрінформ, переможницею 67-го пісенного конкурсу "Євробачення" стала шведська співачка Loreen із піснею Tattoo.

Фото: PA MEDIA