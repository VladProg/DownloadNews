Сьогодні знадобляться розсудливість та стриманість

Православна церква відзначає день святого пророка, Предтечі і Хрестителя Господнього Іоанна. Він був біблійним пророком, який передбачив прихід Ісуса Христа. Іоанн також здійснив обряд його хрещення у водах ріки Йордан.
У народі день зветься Івана-бражника. Бражником Івана назвали тому, що в цей день було прийнято «запивати» зло. Цього дня обов'язково натщесерце пили водохресну воду для того, щоб на весь майбутній рік запастися міцним здоров'ям.

Народні прикмети. Ясний день пророкує посушливу погоду влітку.

Побачити у помешканні мишу - до поповнення в сім'ї.

Негода і сніг віщують урожай.

Іменинники: Іван, Іванна, Василь, Панас.

18-19 місячний день. Місяць у знаку Лев. День самоаналізу. Цього дня необхідно подивитися на себе зі сторони і відмовитись від ілюзій. Можливе виникнення несподіваних проблем, для вирішення яких потрібно виявити максимальну розсудливість та стриманість.
Водночас це сприятливий період для звільнення від шкідливих звичок, профілактики хронічних захворювань. В особистому житті це час зближення та романтики.

За даними Центральної геофізичної обсерваторії України, найхолоднішим цей день у Києві був у 1907 і 2006 роках: -26,5°С, а найтеплішим у 1952-му: 6,1°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 95 відсотків.