До Косівської регіональної організації Національної Спілки художників України доставили обладнання для керамічного цеху.

Про це повідомляє пресслужба Міністерства культури та інофрмаційної політики в Телеграмі, передає Укрінформ.
«Співпраця міністерства, Офісу з розвитку креативних індустрій, партнерів з розвитку дала змогу закупити необхідне обладнання й відновити виробничу спроможність косівської кераміки. Тішуся, що тепер українські майстри продовжать працювати та експортувати вироби», - сказала заступниця міністра культури та інформаційної політики Лариса Петасюк.
Вона зауважила, що креативні індустрії в часи війни — це не лише спосіб показати світу сміливість і оригінальність української культури, а й підтримка армії та економіки. Косівська мальована кераміка вкотре підтверджує свій статус елемента Репрезентативного переліку ЮНЕСКО, бо представляє всю Україну через поєднання винахідливості, історії, креативності та майстерності
Як повідомлялося, раніше МКІП, Держмистецтв та УІНП разом з діячам культури і мистецтва сформулювали Маніфест «Культурна консолідація задля перемоги», який визначає пріоритети культурної політики в часи війни.