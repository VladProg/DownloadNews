Одеський національний академічний театр опери та балету відновив свою роботу.

Про це повідомив міністр культури та інформаційної політики Олександр Ткаченко в Фейсбуці, передає Укрінформ.
"Вчора відкрив свої двері для глядачів Одеський національний академічний театр опери та балету. Цими вихідними театр зустрічає гала-концертами та однією з найвідоміших українських опер "Запорожець за Дунаєм". Пропрацьовані всі заходи безпеки - білетів продають стільки, скільки людей вміщує бомбосховище. За сигналом тривоги глядачів поведуть у сховище - в підземні поверхи, яких в будівлі вдосталь", - написав Ткаченко.
Він наголосив, що культура є зброєю, яка має жити та бути нашою опорою в такі складні часи.

Як повідомлялося, Одеський академічний театр музичної комедії ім. М.Водяного з 18 червня відновить свою роботу.
Фото: Одеська Опера / Odesa Opera