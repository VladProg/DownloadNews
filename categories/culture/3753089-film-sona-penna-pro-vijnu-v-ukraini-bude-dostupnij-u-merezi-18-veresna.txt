Документальний фільм про війну в Україні «Суперсила» (Superpower), який зняли американський актор і режисер Шон Пенн і Аарон Кауфман, буде доступний на стримінговому сервісі Paramount+ з 18 вересня.


Про це повідомляє The Guardian, передає Укрінформ.
У першому трейлері фільму показано, що повномасштабне вторгнення РФ заскочило Пенна в Україні, де він перебував із наміром зняти фільм про шлях Володимира Зеленського від коміка до Президента.
«Суперсила» включає сцени, коли російські війська скинули перші бомби на Київ у лютому 2022 року.

Загалом Пенн і його команда сім разів відвідали Україну у межах зйомок.
Як повідомляв Укрінформ, у лютому цього року на Берлінському міжнародному кінофестивалі (Берлінале) відбулася прем'єра документального фільму «Суперсила».
Американський актор і кінорежисер Шон Пенн був в Україні у той день, коли Росія розпочала вторгнення. Він приїхав до Києва напередодні.