Іспанська співачка Марія Мендіола, солістка музичного гурту "Баккара", популярного у світі наприкінці 1970-х-1980-х років, померла в суботу у віці 69 років.

Як передає Укрінформ, про це повідомляє Mirror.
Співачка померла у Мадриді в оточенні родини.
Інша учасниця музичного колективу "Баккара" Крістіна Севілья віддала шану «чудовому артисту та другу», зокрема опублікуваши спільну світлину в соціальних мережах.
Мендіола стала зіркою, виконавши класичну пісню дискотечного формату Yes Sir, I Can Boogie , що здобула велику популярність.

Іспанський жіночий поп- та диско-дует був створений у 1977 році. У дискографії гурту - 14 музичних альбомів.
Фото з відкритих джерел