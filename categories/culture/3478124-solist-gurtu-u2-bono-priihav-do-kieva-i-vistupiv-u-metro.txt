Лідер ірландського рок-гурту U2 Боно приїхав до України і виступив у Київському метро.

Як передає Укрінформ, про це повідомляють ЗМІ, а також Телеграм-канал Верховної Ради.
«Прямо зараз на станції метро «Хрещатик» у Києві виступає легендарний гурт U2. Bono також заспівав дуетом з Тарасом Тополею», - повідомила пресслужба парламенту.
Телеграм-канал ВР також оприлюднив відео виступу співака на станції «Хрещатик».

Як зазначають у ЗМІ, відомий музикант підтримав Україну. Послухати Боно прийшли волонтери, бійці територіальної оборони, військовослужбовці, мешканці столиці.
Як повідомлялося, вперше Боно побував у Києві 2018 року. Музикант був спеціальним гостем 15-ої зустрічі Ялтинської Європейської Стратегії (YES).
Фото: DPA