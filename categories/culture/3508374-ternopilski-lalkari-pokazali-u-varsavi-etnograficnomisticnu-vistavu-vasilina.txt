Тернопільський академічний театр актора і ляльки презентував у Варшаві етнографічно-містичну виставу «Василина».

Про це кореспонденту Укрінформу повідомила начальник департаменту культури та туризму ОДА Світлана Байталюк.
«Вистава «Василина», яку на сцені Teatr Lalek Guliwer у Варшаві показали наші земляки, - це українська історія про жертовну материнську любов. Подарована мамою лялька-мотанка стає оберегом дівчині-сирітці. Вистава наповнена предметами побуту, вони реально містичні та просякнуті духом Вічності. Ляльки-персонажі змайстровані в українському стилі мотанки, а також за старовинною гуцульською методикою. Обереги виготовлені із духмяного сіна, очерету, польових квітів», - зазначила Байталюк.






У Варшаві показали етнографічно-містичну виставу «Василина» / Фото: Тернопільський академічний театр актора і ляльки



















За її словами, виставу гаряче сприйняли польські глядачі, як прийшли на прем’єру цілими сім’ями.
Перед цим «Василину» у Польщі переглянули учасники та гості Міжнародного театрального фестивалю «Walizka» у Ломжі.


Раніше повідомлялося, що міжнародний фестиваль моновистав «Відлуння», який започаткували у Хмельницькому, цього року об’єднає шість країн і відбудеться у форматі онлайн.