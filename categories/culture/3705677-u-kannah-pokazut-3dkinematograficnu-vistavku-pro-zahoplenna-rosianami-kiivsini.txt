На Каннському кінофестивалі 18 травня відбудеться презентація 3D-кінематографічної виставки MURALS про захоплення російськими загарбниками Київської області.

Як передає Укрінформ, про це Міністерство культури та інформаційної політики України повідомило в Телеграмі, опублікувавши офіційний тизер виставки.

"18 травня у Каннах Україна презентує унікальний цифровий культурний проєкт – захоплюючу 3D-кінематографічну виставку MURALS про окупацію Київської області через призму малюнків Бенксі на розбомблених житлових будинках", – ідеться в повідомленні.
За інформацією МКІП, прем’єра відбудеться на Cannes Next – інноваційній платформі Marché du Film, яка досліджує майбутнє кіно та розважального бізнесу.
Як повідомлялося, цьогоріч Каннський кінофестиваль проходитиме з 16 до 27 травня. Відкриє його історична драма "Фаворитка" (Jeanne Du Barry), одну з головних ролей в якій зірав Джонні Депп.
Також на фестивалі в Каннах відбудеться світова прем’єра короткометражної польсько-української драми "Як це було".