Американська акторка Дженніфер Еністон, яка зіграла головну роль в серіалі The Morning Show, оголосила про завершення знімального процесу.

Як передає Укрінформ, про це повідомляє Metro.
Еністон попрощалася з командою серіалу після того, як фінал другого сезону вийшов на Apple TV+.
'Ми це зробили. Дійшли до фінішу… І я можу пишатися кожним з цих надзвичайних акторів, командою, про яку можна лише мріяти, та режисерами, котрі тримали мене за руку в цій досить емоційній подорожі", - написала Еністон в Інстаграмі.
"Дякую вам усім за те, що ви всі були поряд", - додала акторка.













Посмотреть эту публикацию в Instagram






















Публикация от Jennifer Aniston (@jenniferaniston)



The Morning Show («Ранкове шоу») - американський телесеріал 2019 року про боротьбу телеведучої із сексуальними домаганнями на роботі. У головних ролях - Дженніфер Еністон, Різ Візерспун та Стівен Карелл.
Проєкт був створений за книжкою журналіста Браяна Стелтера "Початок ранку". Прем'єра телесеріалу відбулась на Apple TV+ 1 листопада 2019 року.
Перший сезон телепроєкту був номінований на "Золотий глобус" та "Еммі".