Благодійний мистецький аукціон на підтримку захисників України розпочався у Тернопільському обласному краєзнавчому музеї.

Про це повідомляє кореспондент Укрінформу.
Як зазначив ініціатор акції - директор Залозецького краєзнавчого музею Василь Ільчишин, був проведений мистецький пленер «Залозецькі пейзажі» за участю 23 художників із Тернопільщини, Києва, Харкова. Серед його учасників були та митці-переселенці.






У Тернополі розпочався благодійний мистецький аукціон на підтримку ЗСУ / Фото: Олег Снітовський, Укрінформ











































«Результат пленеру – 26 живописних та графічних робіт, які ми виставили на благодійний аукціон, що сьогодні розпочався в онлайн-режимі й триватиме до повного продажу картин. Усі кошти підуть на потреби Збройних сил України», - сказав Ільчишин.
За його словами, художники зобразили старовинні Залізці та околиці. Тут і давній замок, і костел Святого Антонія, церкви, мальовничі куточки.
Усі картини виставлено на огляд у Тернопільському обласному краєзнавчому музеї, де вони експонуватимуться до завершення аукціону.