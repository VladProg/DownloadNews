Українське радіо опублікувало текст XXI Всеукраїнського радіодиктанту національної єдності-2021, який створив письменник Юрій Андрухович.

Він оприлюднений на сайті UA: Українське радіо, передає Укрінформ.

Член правління Суспільного, відповідальний за платформу радіо, Дмитро Хоркін повідомив 11 листопада у Фейсбуці, що перевірятиме усі листи з диктантом освітянський рух EdСamp Ukraine.
“За результатами тендера на послуги з перевірки листів на радіодиктант-2021 перемогли EdCamp Ukraine і Олена Масалітіна! Це найбільша спільнота вчителів і вчительок України, яким ми довіримо найдорожче — ваші листи з написаним текстом диктанту від Юрія Андруховича!” - написав Хоркін.
Як повідомляв Укрінформ, у День української писемності та мови, 9 листопада, в Україні та за її межами написали ХХІ Диктант національної єдності. Його текст написав і надиктував відомий письменник Юрій Андрухович.