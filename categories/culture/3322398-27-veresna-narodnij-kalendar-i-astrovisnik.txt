Сьогодні успішними будуть усілякі поїздки і подорожі

Православна церква відзначає Воздвиження Хреста Господнього. Це велике свято, що присвячене урочистому підняттю хреста, на якому був розіп'ятий Ісус. Відбулося це у 326 році. Християнську святиню, яка раніше була втрачена, виявили на Голгофі. Хрест підняли над юрбою, щоб усі присутні могли побачити святиню. З того часу й маємо свято Воздвиження Хреста Господнього.
Народні прикмети.
Якщо в цей день дме холодний північний вітер, то наступне літо буде спекотним.
Хто на Воздвиження поститься, тому сім гріхів проститься.
Іменинники: Іван, Микола.
21-22 місячний день. Місяць у знаку Близнюки. День творчої та фізичної активності. Успіх принесуть робота в колективі, всілякі поїздки та подорожі. Корисні водні процедури, повітряні ванни та будь-які фізичні вправи.
Довгострокові проекти варто відкласти в шухляду до кращих часів.
Згідно з даними Центральної геофізичної обсерваторії України, найхолоднішим цей день у Києві був у 1906 році: -1,2°С, а найтеплішим у 1924-му: +30,3°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що спадає. Третя чверть. Освітленість становить 66 відсотків.