Від початку повномасштабного вторгнення рф в Україні зафіксовано 450 епізодів воєнних злочинів проти об’єктів культурної спадщини.

Про це повідомляє Міністерство культури та інформаційної політики, передає Укрінформ.

“Станом на 30 липня в Україні зафіксовано 450 епізодів воєнних злочинів проти об’єктів культурної спадщини”, - ідеться у повідомленні.

Зазначається, що близько 50 епізодів перебувають на перевірці.

У МКІП поінформували, що серед пам’яток, що зазнали руйнації, - 23 об’єкти національного значення та 108 цінної історичної забудови.
Як повідомлялося, Міністерство культури та інформаційної політики закликає завантажувати фото- та відео з доказами злочинів російської федерації до платформи War Evidence.