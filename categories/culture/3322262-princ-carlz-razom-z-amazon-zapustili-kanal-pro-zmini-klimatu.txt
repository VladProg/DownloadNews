Британський принц Чарльз у співпраці з Amazon Prime запустив новий телеканал, що розповідатиме про зміни клімату.

Як повідомляє кореспондент Укрінформу, про це пише “The Daily Mail”.
“Канал RE:TV висвітлює проєкти з усього світу, які можуть змінити підхід до ведення бізнесу, допомігши людям створювати чистішу та більш стійку економіку”, - стверджує видання.
Зазначається, що принц Чарльз не отримуватиме матеріального відшкодування за керування проєктом, який демонструватиме як нові фільми, так і раніше відзнятий продукт.
“Канал починає роботу у той час, як Amazon намагається посилити своє екологічне сприйняття на тлі занепокоєнь щодо його шкідливих викидів”, - йдеться у матеріалі.
Нагадаємо: у квітні стало відомо, що принц Гарі та Меган Маркл погодилися долучитися до знімання документального фільму Netflix про Ігри нескорених.