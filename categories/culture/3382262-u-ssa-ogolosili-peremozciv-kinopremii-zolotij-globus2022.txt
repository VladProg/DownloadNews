Ввечері у неділю журі Голлівудської асоціації іноземної преси оголосило переможців79-ої церемонії однієї з найпрестижніших кінопремій США “Золотий глобус”.

Про це повідомляє Укрінформ.
Цьогоріч фільмами-переможцями стали “У руках пса”” у номінації “Драма”, “Вестсайдська історія” у номінації “Комедія чи мюзикл”, “Хитрощі” у номінації “Комедійний серіал” та “Спадщина” у номінації “Драматичний серіал”.

Журі обрало кращою режисеркою новозеландку Джейн Кемпіон, відзначивши її роботу над стрічкою “У руках пса”. Звання найкращого актора у номінації “Драма” завоював Вілл Сміт, який виконав головну роль у кінострічці “Король Річард”. Водночас у номінації “Комедія або мюзикл” переміг Ендрю Гарфілд за перевтілення у фільмі “Тік-так, бум!”. Кращим актором телесеріалу обрали Майкла Кітона за роль у мінісеріалі “Ломка”. Джейсон Судейкіс отримав “Золотий глобус” у номінації “Найкращий актор у комедійному серіалі” за гру у “Тед Лассо”.

Звання найкращої акторки у номінації “Драма” здобула Ніколь Кідман за фільм “Бути Рікардо”. Рейчел Зеглер перемогла у номінації “Найкраща акторка у комедії або мюзиклі” за гру у “Вестсайдській історі”. Емджей Родрігес завоювала звання кращої акторки серіалу за свою роботу у фільмі “Поза”.

Найкращими акторами другого плану журі премії обрало О йон Су за виконання ролі у телесеріалі “Гра в кальмара” й Коді Сміт-МакФі за гру у “В руках пса”; Найкращими акторками другого плану було оголошено Аріану ДеБоуз за гру у “Вестсайдській історії” та Сару Снук за виконання ролі у “Спадщині”.

Крім того, цьогоріч вчетверте вручалася спеціальна премія за значний внесок у телебачення. Її отримав американський сценарист та громадський діяч Норман Лір.

Спеціальну премію імені Сесіля Б.Де Мілля отримала американська актриса Джейн Фонда.

Загальний список всіх номінацій та переможців:


Найкращий фільм (драма): “У руках пса”;
Найкраща комедія або мюзикл: “Вестсайдська історія”;
Найкращий серіал (драма): “Спадщина”, (HBO);
Найкращий режисер: Джейн Кемпіон, “У руках пса”;
Найкращий сценарій: Кеннат Брана, “Белфаст”;
Найкращий телефільм або мінісеріал: “Підземна залізниця”, (Prime Video)
Найкращий комедійний серіал: “Хитрощі”, (HBO Max;)
Найкраща акторка (драма): Ніколь Кідман “Бути Рікардо";
Найкраща акторка в комедії або мюзиклі: Рейчел Зеглер, “Вестсайдська історія”;
Найкраща акторка драматичного серіалу: Емджей Родрігес, “Поза”;
Найкраща акторка у комедійному серіалі: Джин Смарт, “Хитрощі”;
Найкраща акторка у телефільмі або мінісеріалі: Кейт Вінслет, “Мейр з Істтауна”;
Найкраща акторка другого плану у кінострічці: Аріана ДеБоуз, “Вестсайдська історія”;
Найкраща акторка другого плану в телефільмі або мінісеріалі: Сара Снук, “Спадщина”;
Найкращий актор (драма): Вілл Сміт, “Король Річард”;
Найкращий актор у комедії або мюзиклі: Ендрю Гарфілд, “Тік-так, бум!”;
Найкращий актор драматичного серіалу: Джеремі Стронг, “Спадщина”;
Найкращий актор у комедійному серіалі: Джейсон Судейкіс, “Тед Лассо”;
Найкращий актор у телефільмі або мінісеріалі: Майкл Кітон, “Ломка”;
Найкращий актор другого плану у кінострічці: Коді Сміт-МакФі, “У руках пса”;
Найкращий актор другого плану в телефільмі або мінісеріалі: О йон Су, “Гра в кальмара”;
Найкращий фільм не англійською мовою: “Сядь за кермо моєї машини” (Японія);
Найкраща музика: “Дюна”, Ганс Циммер;
Найкраща пісня: “No Time to Die” (Біллі Айліш та Фіннеас О’Коннелл), “007: Не час помирати”;
Найкращий анімаційний фільм: “Енканто”.