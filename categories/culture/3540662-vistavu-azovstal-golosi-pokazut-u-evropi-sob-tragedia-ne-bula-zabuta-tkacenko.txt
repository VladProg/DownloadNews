Кожного дня світу необхідно нагадувати про трагедію Азовсталі та про те, що росія не має права бути учасником жодних міжнародних відносин.

Про це написав міністр культури та інформаційної політики Олександр Ткаченко у Фейсбуці, передає Укрінформ.
"Азовсталь та його захисники назавжди залишаться раною для нашого народу та його історії. Те, що скоїли злочинці рф в Оленівці, не піддається жодним визначенням. Складно було уявити, що на світі існує таке абсолютне та безпринципне зло. Росія - це держава-терорист, і світ має це визнати. Ми маємо говорити про це постійно, кожного дня нагадувати світу про трагедію Азовсталі та про те, що держава-терорист не має права бути учасником жодних міжнародних відносин - економічних, дипломатичних, культурних", - написав міністр.
За його словами, це треба робити всіма доступними засобами. Зокрема, культурні та громадські діячі створили мультимедійний перформанс “Азовсталь. Голоси”.






Прем’єра театрального перформансу про Азовсталь у Києві / Фото: Геннадій Мінченко, Укрінформ





















































































"Перформанс передає почуття і відчуття тих, хто був замурований 80 днів під землею. Це дійство занурить в реалії 21 століття, що відбуваються в Україні, і поверне почуття тим, хто зараз не відчуває, що треба рятувати собі подібних. Цей перформанс поїде Європою, щоб трагедія не була забута, а злочинці були покарані", - зазначив Ткаченко.
Як повідомлялося, 29 липня у Києві презентували виставу "AZOVSTAL. The voices". Проєкт створили на підтримку полонених бійців Азовсталі. Головний меседж - не забути про полонених захисників Азовсталі та зробити все можливе задля їхнього повернення додому.