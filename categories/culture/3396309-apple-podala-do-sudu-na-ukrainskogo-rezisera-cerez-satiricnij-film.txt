Компанія Apple подала позов до суду через сатиричну стрічку Apple-Man («Яблучний чоловік») незалежного українського режисера Василя Москаленка.

Як передає Укрінформ, про це повідомляє The Hollywood Reporter.
У своєму позові Apple заявляє, що глядачі помилково вважатимуть, що фільм Apple-Man асоціюється з самою компанією Apple.

«Ймовірно, споживачі помилково вважатимуть, що торговельний знак (Apple – ред.) заявника є додатковим розширенням відомого бренду Apple», - йдеться у тексті позову.
За словами юриста Джеремі Ече, який представляє Москаленка, звичайне англійське слово «аpple» (яблуко) не є власністю компанії Apple, і глядачі не будуть введені в оману.
Він також додав, що український режисер вже у січні дав зрозуміти, що не має фінансових ресурсів продовжувати вирішувати це питання в юридичній площині, а переговори про мирову угоду з Apple поки що зупинилися.
Стрічка Apple-Man («Яблучний чоловік») - це сатиричний фільм, в якому головний герой має надздібність левітувати яблуками. Сам фільм був профінансований через краудфандінгову платформу Kickstarter та зібрав близько 120 тисяч доларів США. Попри назву у стрічці немає жодної згадки компанії Apple чи її продуктів