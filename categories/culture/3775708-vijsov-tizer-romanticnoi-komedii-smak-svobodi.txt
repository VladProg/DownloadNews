Опубліковано офіційний тизер фільму Олександра Березаня «Смак Свободи», що вийде у кіно 29 лютого 2024 року.

Про це поінформувала пресслужба Державного агентства з питань кіно на сторінці у Фейсбуку, передає Укрінформ.
"Опубліковано офіційний тизер романтичної комедії «Смак Свободи», яка вийде у кіно з 29 лютого 2024 року", - йдеться в повідомленні.
Зазначається, що для творців стрічки натхненням стала кулінарна книга - «Перша українська загальнопрактична кухня» Ольги Франко.Фільм розповідає історію "мрійливої Варі, яку амбіції приводять у місто Лева, де її життя перевертається з ніг на голову завдяки знайомству з сусідом, а також книзі Ольги Франко".
«Смак Свободи» — це історія про кохання, натхнення, віру, а ще про пристрасть до кулінарії», - підкреслюють у відомстві.

Режисер стрічки – Олександр Березань, продюсер – Олена Моренцова-Шулик. Головну роль виконала Ірина Кудашова. Також у касті - Костянтин Темля, Ірма Вітовська, Томаш Собчак, Тетяна Малкова, Римма Зюбіна, Віктор Стороженко, Вадим Куценок, Діана Кузьмінова, Світлана Золотько, Павло Лі.Зіркові камео: Jamala | Джамала, Алекс Якутов, Вікторія Маремуха, Алла Костромічова, АСАФАТОV.Фільм створюється компанією Ganza Film.
Як повідомлялося, Ольга Франко - дослідниця старовинної української кухні, авторка книжки «Перша українська загально-практична кухня» (1929 рік). Вона була дружиною Петра Франка, сина Івана Франка.
Ідея фільму «Смак Свободи» — показати кулінарні традиції України. Зйомкифільму проходили у Львові та Києві.