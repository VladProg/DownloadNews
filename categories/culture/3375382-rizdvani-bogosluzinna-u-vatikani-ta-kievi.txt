У суботу, 25 грудня, Римо-католицька церква, більшість протестантських конфесій та дев’ять автокефальних православних церков святкують Різдво Христове.

Про це передає Укрінформ.
Близько 20:30 за українським часом у соборі Святого Петра у Ватикані розпочалася меса під проводом папи римського Франциска.
Трансляцію з Ватикану з українським коментарем провело Живе Телебачення.

Також прямий ефір заплановано на сторінці Vatican News у YouTube.
За старовинною традицією, католики відзначають таїнство Христового народження опівночі. Згідно з Біблією, світло засяяло серед темряви перед пастухами, які перші почули звістку про народження месії. Тому богослужіння 24 грудня також називають месою пастирів, або пастиркою.
Пастирка в католицькому кафедральному соборі Святого Олександра у Києві транслюється 24 грудня з 22:00 на каналі EWTN Україна.

25 грудня о 10:00 на цьому каналі розпочнеться показ різдвяної меси з київського собору Святого Олександра.

Нагадаємо: Православна церква України та Українська греко-католицька церква відзначають Різдво за юліанським календарем, 7 січня.






Служба пастирів польською мовою / Фото: Євген Котенко. Укрінформ