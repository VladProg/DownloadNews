Міністерство культури та інформаційної політики України привітало діячів циркового мистецтва з Міжнародним днем цирку.

Як передає Укрінформ, про це пресслужба МКІП написала в Телеграмі.
"З нагоди Міжнародного дня цирку вітаємо всіх творців мистецтва, що здатне зачарувати та змусити нас забути про повсякденність своєю магічною атмосферою. Ми бажаємо артистам цирку успішних виступів, визнання глядачів і щедрого дарування посмішок та вражень, які наповнять серця радістю", — зазначили в міністерстві.
У МКІП висловили подяку всім, хто підтримує циркове мистецтво, попри складні часи сприяє його розвитку й дає змогу здійснювати мрії.
Як повідомлялося, Міжнародний день цирку відзначають щороку третьої суботи квітня. Подію започаткувала Всесвітня федерація цирку у 2008 році.