За результатами шостого тижня прокату касові збори стрічки Олеся Саніна "Довбуш" склали 55 158 183 грн.

Як передає Укрінформ, про це повідомляє Державне агентство України з питань кіно.
“Після шостого прокатного вікенду касові збори фільму “Довбуш” склали 55 158 183 грн, а кількість проданих квитків сягнула 390 795”, - йдеться у повідомленні.
Як зауважили у відомстві, завдяки надпотужній підтримці глядачів фільм вже понад місяць збирає повні зали й продовжує завойовувати увагу ще більшої кількості глядачів.
“Покази тривають, тож приходьте у кіно й дізнавайтесь, як Довбуші боролися за свободу й протистояли поневолювачам”, - закликали у Держкіно.
Як повідомляв Укрінформ, у Карпатах після виходу фільму стають популярними маршрути слідами Довбуша - з легендарним опришком пов'язаний Чорногірський гірський хребет та гора Шпиці.
Фото: usfa.gov.ua