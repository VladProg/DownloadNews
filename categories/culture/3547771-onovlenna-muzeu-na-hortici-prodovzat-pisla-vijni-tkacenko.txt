Роботи з оновлення та осучаснення музею історії козацтва на Хортиці обов'язково продовжаться після війни.

Про це написав міністр культури та інформаційної політики Олександр Ткаченко у Фейсбуці, передає Укрінформ.
"Хортиця - місто сили всієї України. До війни ми розпочали класні процеси оновлення та осучаснення музею. Ми обов'язково їх продовжимо, як тільки виженемо з нашої землі ворога. Дякую музейникам за активні позицію та дії в збереженні української культурної спадщини", - написав Ткаченко.
Як повідомляв Укрінформ, минулого року в Запоріжжі стартував перший етап реконструкції Музею історії запорозького козацтва. На початок робіт було виділено майже 100 млн гривень.