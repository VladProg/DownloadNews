В Українському домі 20 травня покажуть мультимедійну театральну виставу «Азовсталь. Голоси».

Як передає Укрінформ, про це повідомляє пресслужба Міністерства культури та інформаційної політики в Телеграмі.
"Azovstal. Голоси - це світла та надихаюча історія про оборону Маріуполя, що складається із монологів про духовні цінності кожної людини. У виставі використані збірні образи захисників, але такі, що нагадають вам конкретних персонажів: Пташка, Орест, Пілот гелікоптера та ін.", - йдеться у повідомленні.

Як зазначається, вистава відбудеться 20 травня, в день коли виповнюється рік, як українські захисники Маріуполя та Азовсталі перебувають у російському полоні.
Мультимедійна театральна вистава відбудеться за підтримки МКІП.
Як повідомлялося, 29 липня у Києві презентували виставу "AZOVSTAL. The voices". Проєкт створили на підтримку полонених бійців Азовсталі. Головний меседж - не забути про полонених захисників Азовсталі та зробити все можливе задля їхнього повернення додому.