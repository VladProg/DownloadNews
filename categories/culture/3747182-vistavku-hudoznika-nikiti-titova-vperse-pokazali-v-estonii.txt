Виставку художника Нікіти Тітова вперше показали в Естонії.

Про це художник повідомив на своїй сторінці у Фейсбуці, передає Укрінформ.
«Збулася моя мрія! Моя перша виставка на Батьківщині в Естонії! З одним із найважливіших проєктів! Просто щасливий та вдячний кожному, хто допоміг це реалізувати! Сьогодні була можливість сказати те, що думаю, трохи розповісти про себе своїм землякам і розповісти про нас, українців! Пишаюся і просто тішуся!», - зазначив Тітов.

Він висловив подяку організаторам виставки, які розповідають правду про Україну.
За інформацією Тітова, світом мандрує серія його робіт про українських військових.

Нікіта Тітов — художник, ілюстратор, плакатист, театральний художник, digital-художник, народився у невеличкому шахтарському містечку Йихві на північному сході Естонії, звідти родом його мати.