На Рівненщині визначили найкращого літератора 2023 року, серед семи кандидатур, за результатами таємного голосування, обрали переможця – поета Миколу Тимчака.

Як передає Укрінформ, про це повідомляє у Фейсбуці Рівненська ОДА.
«На Рівненщині визначили кращого літератора 2023 року. У Рівненській ОДА відбулось засідання обласного комітету з присвоєння обласної літературної премії імені Світочів у 2023 році», - йдеться у повідомленні.

Як зазначається, серед семи кандидатур, за результатами таємного голосування, обрали переможця – поета Миколу Тимчака.
Як розповіла начальниця управління культури у туризму облдержадміністрації Любов Романюк, за результатами таємного голосування переміг Микола Тимчак з книгою «Солоний шлях». За її словами, видання вміщує високохудожні твори, що стали помітним явищем у літературі краю, сам автор веде активну культурно-просвітницьку діяльність.
В ОВА зазначають, що обласна літературна премія імені Світочів присвоюється за плідну творчу і культурно-просвітницьку діяльність щорічно.
Розмір винагороди – 25 тисяч гривень.
Як повідомляв Укрінформ, на Рівненщині цьогорічним лауреатом обласної премії імені Ігоря Свєшнікова у галузі охорони культурної спадщини став завідувач сектору обласного краєзнавчого музею Олексій Черницький, який нині захищає державу у лавах ЗСУ.
Фото: Рівненська обласна державна адміністрація