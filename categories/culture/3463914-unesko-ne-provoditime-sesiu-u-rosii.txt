Комітет ЮНЕСКО задовольнив вимогу української сторони відмовитися від проведення сесії в росії.

Про це в Телеграмі повідомив міністр культури та інформаційної політики Олександр Ткаченко, передає Укрінформ.
«Ще одна перемога культурного фронту. 45-та сесія Комітету всесвітньої спадщини ЮНЕСКО в Казані не відбудеться. Міністерство культури та інформаційної політики отримало інформацію про позитивне рішення щодо нашої вимоги», - йдеться в повідомленні.
Ткаченко подякував нашому представництву в ЮНЕСКО та колегам - міністрам тих країн, які підтримали позицію України.
Як повідомляв Укрінформ, 18 березня міністр культури та інформаційної політики Олександр Ткаченко разом з міністрами культури ЄС звернулися до ЮНЕСКО щодо скасування проведення 45-ої сесії Комітету всесвітньої спадщини в Казані та перенесення її до Львова.