Десять акторів із Київського національного академічного Молодого театру виступить на фестивалі англійського письменника Вільяма Шекспіра у британському Йорку.

Як передає Укрінформ, про це повідомляє BBC.
Наприкінці квітня в Йоркському університеті Сент-Джона відбудеться вистава «Сон в літню ніч» Київського національного академічного Молодого театру.
Міжнародний фестиваль Вільяма Шекспіра в Йорку проходить раз на два роки, і цьогоріч стартує з 21 квітня.
Директор фестивалю Філіп Парр звертався до Міністерства культури та інформполітики України з проханням дозволити виїзд чоловікам-учасникам групи. Він додав, що йому вдалося переконати українську владу, що візит є важливим культурним заходом.
Театральна компанія з 10 осіб, яка перебуватиме у Великій Британії протягом трьох днів, візьме участь у майстер-класі 27 квітня.
Наступного дня українська група представить свою головну виставу в Йоркському творчому центрі Сент-Джона. Вже 29 квітня вона візьме участь у відкритому семінарі для акторів з усього міста.
Як повідомляв Укрінформ, на площі Сінтагма в самому серці Афін за підтримки Посольства України, Об'єднаної української діаспори у Греції, мерії Афін та за участі громадських організацій, товариств і об'єднань відбувся Міжнародний фестиваль «Colors of Pysanka».



Фото: BBC News