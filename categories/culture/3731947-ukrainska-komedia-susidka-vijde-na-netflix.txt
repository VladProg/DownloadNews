Українську романтичну комедія «Сусідка» з 12 липня можна буде переглянути на платформі Netflix.

Про це повідомляє пресслужба Держкіно, передає Укрінформ.
«Сусідка» - це легкий ромком, сповнений українського гумору і ліричних моментів. Сценарій фільму написала письменниця Ірена Карпа.
"Авторка літературних бестселерів знову створила геніальну прозу життя. Як завжди — сміливо, влучно, з фірмовою іронією", -зазначають у Держкіно.
В основі сюжету фільму - карколомна історія стосунків безвідповідального затятого парубка, що готовий на будь-яку авантюру заради розваги, і розсудливої вчительки музики — матері-одиначки, для якої на першому місці у житті сімейні цінності та діти.
Музичний супровід фільму включає композиції відомих українських артистів: KALUSH, SKOFKA, NK, Артема Пивоварова, Світлани Тарабарової, «ВВ» та Віктора Павліка. А головний саундтрек до фільму - пісню “Інь Ян” - записав MONATIK у дуеті з Roxolana.
Як повідомлялося, український фільм "Памфір" режисера Дмитра Сухолиткого-Собчука став доступний на платформі Netflix 22 червня.