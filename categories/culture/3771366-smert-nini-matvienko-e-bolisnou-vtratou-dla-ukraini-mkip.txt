Міністерство культури та інформаційної політики висловило співчуття рідним та близьким відомої української співачки та акторки Ніни Матвієнко з приводу її смерті, а також зазначило що це втрата для всієї країни.

По це йдеться на сайті МКІП, передає Укрінформ.
«Смерть співачки — болісна втрата для України. Висловлюємо співчуття близьким. Світла пам’ять», - підкреслили у відомстві.
Як зазначили у МКІП, голосом Ніни Матвієнко раділа і плакала Україна. У її репертуарі багато народних пісень, серед них обрядові, ліричні, гумористичні, пісні-балади, українські пісні XVII—XVIII століть.
Ніна Матвієнко – народна артистка України з 1985 року, лауреат Державної премії УРСР ім. Т. Г. Шевченка, 1988, Герой України. Член Спілки кінематографістів України (1989).
Як повідомлялося, у неділю, 8 жовтня, померла відома українська співачка та акторка Ніна Матвієнко.
Фото: facebook.com/Nina.Matviyenko