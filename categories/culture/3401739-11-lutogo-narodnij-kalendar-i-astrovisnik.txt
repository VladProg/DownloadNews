Зірки радять присвятити свій час благодійності

Православна церква вшановує пам’ять преподобного Лаврентія Печерського. Він був затворником і жив у XIII столітті у Києві. Свій подвижницький подвиг затворництва звершив у Дальніх печерах Києво-Печерського монастиря. Його мощі спочивають у Дальніх печерах неподалік підземної церкви Благовіщення Пресвятої Богородиці.

Вважалося, що в цей день відьми влаштовують заломи сухої трави, заметеної снігом, щоб заподіяти господареві зло. Тож, аби їх відлякати, слід було увіткнути по кутах поля будяк - цієї рослини нечиста сила боїться.

Народні прикмети. Дим іде коромислом - незабаром настане тепло.

Червоний місяць - чекай поривчастого вітру.

У день Лаврентія ліс гуде і шумить - чекайте відлиги.

Іменинники: Дмитро, Іван, Костянтин, Роман, Федір, Яків, Марія.

11-12 місячний день. Місяць у знаку Близнюки. День милосердя, співчуття та любові. Час краще присвятити благодійності, слід робити подарунки, виконувати прохання інших людей. Не можна сваритися, сердитися на будь-кого. Бажано робити добрі справи, але не треба чекати на подяку.
Гарний час для активних дій. Успіх буде супроводжувати вас в усіх сферах, особливо у науково-дослідницькій роботі.

За даними Центральної геофізичної обсерваторії України, найхолоднішим цей день у Києві був у 1909 році: -25,0°С, а найтеплішим у 1958-му і 1997-му: 8,8°С.

Геомагнітна ситуація. Слабка буря.

Фази Місяця. Місяць, що зростає. Друга чверть. Освітленість становить 75 відсотків.