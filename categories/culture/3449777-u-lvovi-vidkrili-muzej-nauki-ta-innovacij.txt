У Львові відкрили Музей науки та інновацій, до кінця війни вхід до нього буде вільним.

Про це повідомляє у Телеграмі пресслужба Львівської ОВА, передає Укрінформ.
"Це особливий музей – тут експонати рухати можна. Щоб дізнатись, як щось працює – треба спробувати", - йдеться у повідомленні.

В ОВА зазначили, що для відвідувачів доступні 36 інтерактивних експонатів, які привезли з музею Малої академії наук у Києві, Музею цікавої науки в Одесі та колекції власних експонатів Tech Startup School. Експонати розраховані на будь-який вік.
До кінця воєнних дій вхід у музей буде безкоштовним.