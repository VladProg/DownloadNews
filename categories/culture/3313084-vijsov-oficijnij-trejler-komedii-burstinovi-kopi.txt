У кінотеатральний прокат 7 жовтня виходить комедія режисерки Аліни Бухтіярової "Бурштинові копи". Автори фільму презентували офіційний трейлер картини.

Як передає Укрінформ, про це повідомляє пресслужба Держкіно.
“За сюжетом, патрульного Максима, який з дитинства мріяв стежити за правопорядком, неочікувано переводять з Києва до невеличкого селища на Житомирщині. Там столичний поліцейський зі своїм новим напарником Богданом кидають виклик бурштиновій мафії. Чи зможе Макс знайти спільну мову з колоритними місцевими копами та перемогти всесильного Бурштинового Барона? Але і це не єдина проблема відважного патрульного, якому ще необхідно повернути довіру своєї коханої дівчини”, - ідеться в пресрелізі.
Як зазначається, головні ролі у стрічці виконали Євгеній Янович, Олег Маслюк, співачка Аліна Паш та актриса Дар’я Петрожицька.

Фільм створений компанією "КіноХіт Ю Ей" за підтримки Держкіно та за участі телеканалу НЛО ТV, студії "Мамахохотала". Дистриб'ютор картини – компанія VLG.FILM.
Фото: пресслужба Держкіно