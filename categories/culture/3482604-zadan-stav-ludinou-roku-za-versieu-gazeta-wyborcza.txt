Український письменник та музикант Сергій Жадан став людиною року за версією польського видання Gazeta Wyborcza.

Як передає Укрінформ, про це повідомляє пресслужба Міністерства культури та інформаційної політики у Фейсбуці.
"Українців продовжує визнавати світ. Так, письменник та музикант Сергій Жадан став людиною року за версією польського видання Gazeta Wyborcza. В часи війни Жадан показав свою активну громадянську позицію: волонтерить, організовує концерти для підтримки людей в бомбосховищі, відвідує поранених у лікарні. Українці продовжують свою боротьбу. І чудово, що міжнародна спільнота це бачить і підтримує нас. Разом ми обов‘язково переможемо", - йдеться у повідомленні.
Як повідомлялося, український письменник, громадський діяч і волонтер Сергій Жадан отримав Премію Свободи від фундації Франка Ширрмахера.