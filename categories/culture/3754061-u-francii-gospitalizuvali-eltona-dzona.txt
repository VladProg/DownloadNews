Британський співак Елтон Джон потрапив до лікарні після того, як отримав травми від падіння у своїй віллі в Ніцці, на півдні Франції.

Як передає Укрінформ, про це повідомляє Nice Matin.
Британський співак, композитор, піаніст і актор, посвячений у лицарі королевою Єлизаветою II у 1998 році, став жертвою невеликого побутового нещасного випадку в Ніцці. Він впав на його віллі в Мон-Борон у ніч з неділі на понеділок.
76-річний Джон був госпіталізований в ортопедичне відділення Центру принцеси Грейс у Монако. Він отримав легкі травми.
Зазначається, що йому зробили сканування головного мозку та поперекового відділу хребта, але переломів не було виявлено.
Як повідомляв Укрінформ, торік британський співак Елтон Джон отримав позитивний результат тесту на COVID-19.