На 80-му Венеційському кінофестивалі 6 вересня проведуть «Український день» із серією панелей і зустрічей на підтримку України та її кіноіндустрії.

Як передає Укрінформ, про це повідомляє Variety.
У фонді Venice Biennale, який є організатором фестивалю, заявили, що «підтверджують свою солідарність з українським народом і трагедією, яку він переживає».
Перша панель проходитиме під назвою «Українська кіноіндустрія під час війни», на якій презентуватиме стан справ голова Державного агентства України з питань кіно Марина Кудерчук.
Після неї відбудеться ще одна панель під назвою «Зйомки з Україною: підтримка та співпраця» за участю кількох продюсерів: Артема Колюбаєва, який є головою Ради з питань кінематографії країни; Вікторії Ярмощук, голови Української кінематографічної асоціації; Сергія Лавренюка, який очолює Українську асоціацію кіноіндустрії; Андрія Ногіна, який, окрім продюсерства, очолює ГО «УкрКіноФест»; режисера Філіпа Азуле.
Модеруватиме обидві панелі актор, продюсер та український телеведучий Володимир Остапчук.
80-й Венеційський кінофестиваль відбудеться з 30 серпня по 9 вересня.
Торік на фестивалі також проходив «Український день».
Як повідомляв Укрінформ, на 80-му Венеційському кінофестивалі відбудеться світова премʼєра фільму «Назавжди-Назавжди» української режисерки Анни Бурячкової.
Фото: SOPA Images/LightRocket via Gett