Фрески, яким приблизно 400 років, було виявлено у вівторок у квартирі на півночі Англії під час ремонту кухні.

Як передає Укрінформ, про це повідомляє CNN.

“Ми думали, що, можливо, це шпалери у вікторіанському стилі, але вони були значно більшими, ніж я вважав спочатку”, - сказав власник квартири Люк Бадворт.






Старовинну картину знайшов аналітик дослідницьких даних із Університету Лідса Люком Бадвортом та його партнеркою Хейзл Муні у їхній однокімнатній квартирі у британському місті Йорк. Квартира є частиною георгіанської будівлі 1797 року.

За словами Бадворта, обидва фризи мають розміри приблизно 9 футів на 4 фути (приблизно 2,7 метра на 1,2 метра), хоча вони обрізані у верхній частині стелею.

Нещодавно відкритий фриз зображує біблійну сцену, у якій чоловіка у клітці тягне за собою ангел. Також є зображення чоловіка у білому візку, який, за словами Бадворта, їде у небесне царство.

Обидва фризи містять сцени із книги 1935 року під назвою “Емблеми”, написаної Френсісом Куорлзом.

Вважається, що картини були створені між 1635 і 1700 роками.

Бадворт зв’язався з державним органом “Історична Англія”, який піклується про історичне середовище країни. Представник від цього органу оглянув виявлений витвір мистецтва та зробив декілька детальних фотографій. “Історична Англія” подарувала парі копію фриза у натуральну величину та порадила прикрити знахідку, щоб зберегти її.

Зроблені зображення картин також було передано до відділу збереження настінного живопису Інституту мистецтв Курто у Лондоні.

Як повідомляв Укрінформ, у річницю знищення художнього музею Куїнджі в Маріуполі український дизайнер Дмитро Кіфуляк та директор House Museum Еван Кертіс Чарльз Холл створили його цифрову реконструкцію.