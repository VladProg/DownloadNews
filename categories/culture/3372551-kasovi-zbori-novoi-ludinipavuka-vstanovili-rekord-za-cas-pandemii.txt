Стрічка «Людина-павук: Немає шляху додому» (Spider-Man: No Way Home) за дебютний вікенд заробила майже 600 мільйонів доларів США, що є рекордом під час пандемії коронавірусу.

Як передає Укрінформ, про це повідомляє Reuters.
Прибуток від продажів квитків у кінотеатрах США й Канади становив 253 мільйони доларів, у той час, як у світі фільм за перший вікенд заробив ще 334,2 млн доларів.
Таким чином загальна сума, яку заробила остання стрічка франшизи «Людини-павука» дорівнює 587,2 млн доларів.
Попередній рекорд належав фільму «Веном 2», який у жовтні за перші три дні у США й Канаді зібрав 90 млн доларів США.
«Людина-павук: Додому шляху нема» — американський супергеройський фільм, заснований на коміксах видавництва Marvel Comics про однойменного персонажа. Фільм спродюсований Marvel Studios і Columbia Pictures, спільно з Sony Pictures Entertainment як дистриб'ютором. Є двадцять сьомою в рамках Кіновсесвіту Marvel, і четвертою стрічкою в Четвертій фазі. Є продовженням фільму «Людина-павук: Повернення додому» (2017) та «Людина-павук: Далеко від дому» (2019). Режисер фільму: Джон Воттс. У головній ролі зіграв Том Голланд у ролі Пітера Паркера (Людини-павука).