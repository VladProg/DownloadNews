У місті Брага (Португалія) відкрився міжнародний фестиваль під егідою Євразійської театральної асоціації, присвячений підтримці Херсонського музично-драматичного театру ім. Куліша.

Про це депутат облради, гендиректор Херсонського облмуздрамтеатру, голова Євразійської театральної асоціації Олександр Книга написав у Фейсбуці, передає Укрінформ.
«У місті Брага (Португалія) відкрився міжнародний фестиваль під егідою Євразійської театральної асоціації, присвячений підтримці нашого херсонського театру імені Миколи Куліша», - йдеться у повідомленні.


Як зазначається, організатор фестивалю - португальський режисер Руї Мадейра. Своє мистецтво представлять театри 8 країн, серед яких і Україна з проєктом, що втілили в Португалії українські актори, які вимушено залишили свої домівки через війну.
Як повідомляв Укрінформ, у Херсонському музично-драматичному театрі ім. Куліша під час окупації міста загарбники знищили та вкрали всі комп’ютери.
Фото: Фейсбук Alexandr Kniga