Компанія Lego презентувала новий набір за фільмом «Сам удома», концепт якого розробив 28-річний українець Алекс Сторожук.

Про це повідомляє Укрінформ з посиланням на сайт компанії.






Lego представила конструктор за фільмом «Сам удома» / Фото: Lego





































«Як і будь-яка дитина 90-х, я виріс на перегляді «Сам удома», і він займає особливе місце в моєму серці. Я навіть не можу уявити відпустку без нього. Цей фільм дуже ностальгічний, і кожен раз він викликає у мене теплі дитячі спогади», — розповів Сторожук.
Набір, що став детальною інтерпретацією будинку родини Мак-Каллістерів, складається з 3955 деталей, завдяки чому він стане найбільшим в лінійці Ideas. Також в нього входять п'ять мініфігурок - Кевіна МакКалістера, його матері, «мокрих» бандитів і прибиральника снігу Марлі.
Будинок висотою 27 см і шириною 34 см складається з першого і другого поверхів, кухні, підвалу і горища. Кожна кімната наповнена деталями з фільму, такими як лосьйон після гоління зі сцени з Кевіном у ванній кімнаті, тарантул його брата Базза, фургон грабіжників, банки з фарбою, якими їх збивали, будиночок на дереві з зіплайном та ін.
Також у будиночку є інтерактивні елементи, які можна рухати за допомогою ручки на стіні.
Як повідомляв Укрінформ, данська компанія Lego оголосила, що розпочинає роботу над «усуненням гендерної упередженості» у своїх іграшках після дослідження, яке показало, що хлопчики бояться гратися товарами «для дівчаток» через можливе глузування.
Фото: lego.com