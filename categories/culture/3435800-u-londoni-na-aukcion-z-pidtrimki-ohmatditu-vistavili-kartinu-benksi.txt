У Лондоні на благодійний аукціон з підтримки дитячої лікарні Охматдит виставили унікальну антивоєнну картину Бенксі Вanksy’s CND Soldiers, unsigned.

Як передає Укрінформ, про це повідомляє Міністерство охорони здоров'я України.
В Охматдиті зараз лікують поранених дітей, які постраждали внаслідок російської агресії.
На аукціон артину Бенксі виставили анонімно.

Фото з сайту: myartbroker.com

Тихий аукціон завершиться 27 березня. Торги починаються від 20 тисяч фунтів стерлінгів.
Організатори акції заявляють: "Незважаючи на активні обстріли та авіаудари російської федерації, спеціалісти Охматдиту продовжують залишатися в Києві для захисту та лікування дітей і поранених, яких доставляють до лікарні. Завдяки самовідданій роботі лікарні своєчасна медична допомога надається пацієнтам у повному обсязі, а зібрані кошти забезпечать продовження цієї важливої роботи".
Міністерство охорони здоров’я висловлює щиру вдячність благодійникам, які долучаються до збереження життя та здоров’я українців під час війни.
Як повідомляв Укрінформ, станом на ранок 21 березня росія вбила в Україні 115 дітей, більш як 148 поранені.