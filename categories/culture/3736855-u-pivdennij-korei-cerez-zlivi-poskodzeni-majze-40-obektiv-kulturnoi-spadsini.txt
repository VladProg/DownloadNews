Адміністрація культурної спадщини Південної Кореї повідомила у понеділок, що унаслідок сильних дощів у країні постраждали об’єкти культури.

Як передає Укрінформ, про це повідомляє Yonhap.
«Ми вживаємо заходів для запобігання нещасним випадкам на об’єктах національної спадщини, які, як підтверджено, зазнали пошкоджень, і працюємо над їх швидким полагодженням», – сказали в Адміністрації культурної спадщини країни.

За даними Адміністрації, загалом 39 об’єктів, визнаних національною спадщиною, постраждали через зливи, які почалися 23 червня.
Серед пошкоджених об’єктів 19 відносяться до історичних місць та пам’яток природи, ще десять – до мальовничих місць та фольклорної культурної спадщини. Інших чотири об’єкти культури були визначені як скарби та зареєстрована культурна спадщина, і ще один пошкоджений об’єкт належить до національного надбання.
Зокрема, дощами була розмита дорога до храму Бусоекса з Королівства Сілла (57 рік до н.е. – 935 рік до н. е.).
Фортеця часів Пекчк (234-678 роки) була частково затоплена, інша частина споруди була пошкоджена і втратила ґрунт.
Ще одна фортеця – Гонсансон – яка належить до Всесвітньої спадщини ЮНЕСКО, була затоплена в суботу.
Як повідомляв Укрінформ, у Південній Кореї кількість загиблих або зниклих безвісти внаслідок викликаних аномальними зливами підтоплень і зсувів ґрунту досягла 49 і може зрости.
Фото: Yonhap