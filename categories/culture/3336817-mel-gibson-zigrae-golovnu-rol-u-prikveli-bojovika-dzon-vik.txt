Актор Мел Гібсон має намір зіграти головну роль у приквелі бойовика «Джон Вік».

Як передає Укрінформ, про це повідомляє The Playlist.
Новий кінопроєкт отримав назву «Континенталь», його буде запущено у виробництво каналом Starz.


За попередніми даними, Мел Гібсон має зіграти персонажа на ім'я Кормак, але це ще не підтверджено, додає видання.
Остання роль Гібсона була у бойовику Френка Грілло «Рівень боса». Він також має низку інших кінопроєктів, що перебувають на різних етапах виробництва.
"Континенталь" - це приквел, що відбувається задовго до подій "Джона Віка". Очікується, що серіал буде розповідати про молодого Вінстона Скотта, якого спочатку грав Ієн МакШейн.
Режисером "Континенталь" стане Альберт Г'юз, а продюсерами - Дерек Колстад та Чад Стахельскі, які водночас є сценаристом та режисером серіалу "Джон Вік" відповідно.
Фото з сайту theplaylist.net