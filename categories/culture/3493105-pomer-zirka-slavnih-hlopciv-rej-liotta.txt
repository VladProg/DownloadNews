Американський актор Рей Ліотта, найбільш відомий за роллю гангстера Генрі Гілла у фільмі Мартіна Скорсезе «Славні хлопці», помер на 68-му році життя.

Про це повідомляє Укрінформ з посиланням на The Hollywood Reporter.
Зазначається, що актор помер уві сні в Домініканській Республіці, де знімався у фільмі «Небезпечні води». Інші обставини смерті не повідомляються.
Ліотта народився 18 грудня 1954 року у Ньюарку, штат Нью-Джерсі. Він закінчив Університет Маямі, де опановував акторську майстерність, потім переїхав до Лос-Анджелеса.
Широкому глядачу він відомий за ролями в комедії «Дика штучка», драмі «Поле чудес», трилері «Незаконне вторгнення», детективі «Поліцейські» тощо.
Останнім часом актор знімався у низці фільмів та серіалів.
Фото: PATRICKMCMULLAN.COM VIA AP IMAGES