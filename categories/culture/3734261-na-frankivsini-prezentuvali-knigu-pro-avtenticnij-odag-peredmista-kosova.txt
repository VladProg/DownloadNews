На Прикарпатті презентували книгу Вікторії Яремин та Лідії Маречко "Автентичне вбрання та мода передмістя Косова 1920-х -- 1650-х років".

Про це у Фейсбуці повідомляє Косівський музей народного мистецтва та побуту Гуцульщини, передає Укрінформ.
Зазначається, що у книзі представлена загальна характеристика одягових традицій чотирьох сіл: Вербовця, Старого Косова, Смодної та Черганівки.


«Крім описів одягу та аксесуарів, у дослідженні приділено увагу головним уборам, зачіскам та взуттю. Розглянуто видозміни елементів народного вбрання під впливом міської моди та сусідніх населених пунктів», - додають у Косівському музеї.


Тут зауважили, що розповідь авторів книги доповнюють цитати місцевих мешканців колоритною народною говіркою.
«Тексти проілюстровані світлинами, які віднайдені авторами під час польових досліджень, та фотографіями автентичного одягу і аксесуарів з музейних та приватних збірок», - зауважили в музеї.

Книга видана в рамках проєкту Асоціації Єврорегін «Карпати-Україна» 2018 та 2019 років. Видання безкоштовно отримають місцеві бібліотеки, освітні заклади та будинки культури. 50 примірників, які автори видали власним коштом, розкупили миттєво.
Наразі автори шукають можливість видати додатковий тираж для вільного продажу книги.
Як повідомляв Укрінформ, у Києві презентували видання Юрія Ярухіна "Герої нескореної України. 2022".
Фото: Косівський музей народного мистецтва та побуту Гуцульщини