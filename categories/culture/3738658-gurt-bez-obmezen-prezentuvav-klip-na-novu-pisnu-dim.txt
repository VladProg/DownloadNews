Гурт "Без обмежень" презентував відеокліп на нову пісню "Дим".

Як передає Укрінформ, про це ідеться на сторінці гурту у Фейсбуці.

Відеоробота на пісню вже розміщена в Ютубі.
"Дим" уособлює почуття людей, які тримаються за надію з останніх сил", - ідеться у повідомленні.
"Це перша в історії "Без обмежень" відеоробота, коли ця ж картинка, яку я намалював собі в голові – з‘явилася на екрані в деталях. От такі співпадіння, настільки точно і чітко передані емоції, думки, і взагалі конект пісні з відеорядом відбувається дуже рідко. Я надзвичайно тішусь із того, що вийшло зняти і змонтувати саме такий кліп. Дуже дякую, звісно, Владу Разіховському за режисуру", - заявив лідер гурту Сергій Танчинець.
Як повідомляв Укрінформ, 28 січня цього року гурт "Без обмежень" презентував пісню "Повернись живим".