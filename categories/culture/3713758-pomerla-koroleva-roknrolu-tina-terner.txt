У віці 83 років 24 травня померла співачка американського походження Тіна Тернер.



Як передає Укрінформ, про це повідомляє Reuters.
Співачка померла після тривалої хвороби у своєму будинку в Кюснахті поблизу Цюриха, Швейцарія, повідомив її представник.
Президент США Джо Байден назвав Тіну Тернер «унікальним талантом». У своїй заяві він також зауважив, що вона «назавжди змінила американську музику», а особиста сила Тіни була надзвичайною.
Тернер (Анна Мей Баллок) народилася 26 листопада 1939 року в селищі Натбуш у штаті Теннессі.
Розпочала свою кар'єру в 1950-х роках, на зорі рок-н-ролу, згодом здобула всесвітню славу як «королева рок-н-ролу».
У 1980-х роках співачка отримала шість премій "Греммі".