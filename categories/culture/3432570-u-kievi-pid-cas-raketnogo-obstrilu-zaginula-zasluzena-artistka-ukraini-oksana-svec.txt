У Києві під час ракетного обстрілу загинула заслужена артистка України Оксана Швець.

Як передає Укрінформ, про це Молодий театр повідомив у Фейсбуці.
"Непоправне горе в родині Молодого театру. Під час ракетного обстрілу житлового будинку в Києві загинула заслужена артистка України Оксана Швець. Світла пам'ять талановитій акторці! Немає прощення ворогу, що прийшов на нашу землю!", - заявили у театрі.
Як повідомляв Укрінформ, 16 березня російські терористи скинули авіабомбу на приміщення драматичного театру Маріуполя. Після бомбардування зруйнувалася центральна частина театру, а уламками завалило вхід у бомбосховище, що знаходилося під будівлею, у якому укривалися сотні людей, переважно жінки та діти. Через постійні обстріли рятувальники не могли приступити до рятувальних робіт.
17 березня з-під завалів драмтеатру врятували 130 людей, роботи тривають.