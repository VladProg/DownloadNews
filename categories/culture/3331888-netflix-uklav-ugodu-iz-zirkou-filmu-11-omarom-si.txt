Стримінгова платформа Netflix підписала багаторічну угоду про співпрацю з французьким актором Омаром Сі, який зіграв головну роль у стрічці «1+1».

Як передає Укрінформ, про це повідомляє Yahoo! Entertainment.
Вартість договору не розголошується.
Зазначається, що згідно з угодою, Сі зніматиметься у фільмах від Netflix, а також працюватиме виконавчим продюсером у проєктах стримінгової платформи.
«Я відчув співпрацю Netflix з акторами та їхню пристрасть доносити унікальні та різноманітні історії по всьому світу», - сказав Сі.
Він також додав, що радий співпраці та з нетерпінням чекає наступного кроку у спільній подорожі з Netflix.
Як повідомляв Укрінформ, стримінгова платформа Netflix запрацювала з українським інтерфейсом та запустила українську версію сайту netflix.ua.
Фото: getty images