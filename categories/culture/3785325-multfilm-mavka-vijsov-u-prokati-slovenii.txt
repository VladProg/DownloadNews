Український мультфільм «Мавка. Лісова пісня» вийшов у широкий прокат у Словенії.

Про це повідомляє Державне агентство України з питань кіно, передає Укрінформ.

«Розпочався прокат анімаційного українського фільму «Мавка» в Словенії», - ідеться у повідомленні.
Глядачів запрошують у кіно подивитись, як Мавка говорить словенською.
«Єднайтеся з українським пралісом, знайомтеся з дивовижними персонажами та вивчайте з ними мову вітру», - закликають творці мультфільму.
«Мавка. Лісова пісня» — створено за мотивами «Лісової пісні» Лесі Українки та адаптовано під жанр сімейної анімації. Також, в основі мультфільму — образи зі слов’янських міфів і легенд.
Анімаційний фільм створено за підтримки Держкіно.
Кінотеатральну дистрибуцію в Україні здійснюють — FILM.UA Distribution та Kinomania Film Distribution.
Як повідомляв Укрінформ, у Бразилії португальською мовою вийшов кліп до мультфільму «Мавка. Лісова пісня».