Сьогодні хороший день, щоб спробувати позбавитися згубних звичок

Християни вшановують пам'ять преподобного Макарія Великого, Єгипетського, який жив у IV столітті. Він був простим відлюдником, що потім став настоятелем монастиря. Щодня його відвідувала велика кількість людей, які просили допомоги, і Макарій нікому не відмовляв. Йому приписують багато чудес, серед яких і воскресіння мертвих.
Інші назви свята: «Макар-весноуказчик», «День Макарія», «Макар ясний».

Народні прикмети. Якщо в цей день буде заметіль, то й весь лютий буде сніжним і холодним.

Уночі небо зоряне, значить і зима триватиме ще дуже довго.

Якщо день сонячний, то весна прийде рано, а лютий буде теплим.

Іменинники: Юхим, Петро, Микола, Антон, Федір, Арсеній.

1-2 місячний день. Місяць у знаку Водолій. Будь-які починання в цей день отримають додаткове енергетичне підживлення. Інтуїція допоможе краще зрозуміти людей з вашого оточення – чи порядні вони, чи не підводитимуть. День хороший для початку циклу фізичних вправ, лікувального голодування або дієти. Ідеальний час для позбавлення від згубних звичок.

За даними Центральної геофізичної обсерваторії України, найхолоднішим цей день у Києві був у 1956 році: -28,8°С, а найтеплішим у 2002-му: 7,6°С.

Геомагнітна ситуація. Низька геомагнітна активність. Незначні збурення.

Фази Місяця. Новий Місяць. Освітленість становить 0 відсотків.