Сьогодні не варто починати нові справи

Православна церква вшановує пам'ять мученика Маманта та його батьків Руфіни і Феодота, які загинули під час переслідувань прихильників християнської віри. Перед смертю Руфіна народила дитину. Маленький Мамант виріс і став проповідником. Багатьох людей він навернув до віри, за що його піддали жорстоким мукам.
Народні прикмети. Якщо день ясний, то осінь тепла буде. Якщо захід червоного кольору, треба очікувати мороз.
Безвітряна погода і велика кількість роси – до ясної та теплої осені.
Нові справи цього дня починати не варто, бо вони не матимуть успіху.
На ринок теж краще не ходити, бо можуть обікрасти або обдурити.
Іменинники: Антон, Богдан, Леонід, Микола, Михайло, Федір.
9-10 місячний день. Місяць у знаку Козеріг. Критичний день. Потрібно бути готовим до боротьби з ілюзіями та спокусами. Невдалий час для спілкування з державними органами і представниками владних структур. У грошових питаннях також не все гладко. Велика ймовірність затримки в отриманні прибутку, можливі й збитки.
Згідно з даними Центральної геофізичної обсерваторії України, найхолоднішим цей день у Києві був у 1925 році: +1,8°С, а найтеплішим у 1903-му: +30, 0°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що зростає. Друга чверть. Освітленість становить 67 відсотків. Повня буде через 6 днів.