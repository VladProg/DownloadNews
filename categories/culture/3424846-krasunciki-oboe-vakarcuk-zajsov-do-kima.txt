Відомий український співак і музикант Святослав Вакарчук приїхав до Миколаєва, щоб підтримати містян.

Відео зустрічі виклав у своєму Телеграм-каналі голова обласної військової адміністрації Віталій Кім, передає Укрінформ.
«Миколаїв це не просто місто-герой, це одне з найсміливіших міст у світі зараз. Велика честь тут бути і підтримувати всіх! Правда за нами, ми переможемо!», - сказав Вакарчук.
У свою чергу Кім зазначив, що Вакарчук завітав, аби морально підтримати Миколаївщину.
«Але ми йому дали автомат і він йде на передову. Святослав допоможе нашим, підтримає морально військових і поранених. Молодець, красунчик», - сказав Кім.

24 лютого президент російської федерації володимир путін оголосив про початок вторгнення до України. Російські війська обстрілюють та знищують ключові об'єкти інфраструктури, здійснюють масовані обстріли житлових районів українських міст та селищ з використанням артилерії, реактивних систем залпового вогню та балістичних ракет.
В Україні запроваджено воєнний стан та оголошено загальну мобілізацію.