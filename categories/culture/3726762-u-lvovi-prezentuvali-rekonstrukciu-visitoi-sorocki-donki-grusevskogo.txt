У Державному меморіальному музеї Михайла Грушевського у Львові презентували реконструкцію вишиваної сорочки Катерини Грушевської.

Про це у Фейсбуці повідомила пресслужба Львівської обласної ради, передає Укрінформ.






У Львові презентували реконструкцію вишитої сорочки доньки Михайла Грушевського / Фото: Ігор Гнатів




























«Сорочка реконструйована майстринею салону «Мамина світлиця» Уляною Базюк за оригінальною фотографією Катрусі Грушевської, датованою 1907 року і виготовленою у Львові у фотосалоні Мазура. Ця меморіальна світлина зараз зберігається у фондах музею Михайла Грушевського», - зазначили в музеї.
Окрім того, майстри салону «Мамина світлиця» відтворили за автентичними зразками меморіальні рушники з фондової колекції Львівського музею Михайла Грушевського», - повідомили у комунальній установі.
Катерина Грушевська народилася 21 червня 1900 року у Львові, який на той час був у складі Австро-Укгорської імперії. Історикиня, соціологиня, фольклористка, антропологиня, перекладачка з європейських мов, членкиня київського товариства «Просвіта» (1918). Була єдиною донькою Михайла Грушевського. Заарештована 10 липня 1938 року, засуджена до 8 років ув'язнення. Після перегляду справи вирок зменшено. Померла 1943 року на засланні.
Як повідомляв Укрінформ, головнокомандувачу ЗСУ Валерію Залужному подарували відтворену вишиванку Бандери у стилі military.