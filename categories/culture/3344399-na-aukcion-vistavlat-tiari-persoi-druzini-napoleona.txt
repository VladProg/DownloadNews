Дві тіари, які раніше належали Жозефіні Бонапарт, першій дружині французького імператора, вперше виставлять на продаж на аукціоні Sotheby's у Лондоні.

Як передає Укрінформ, про це повідомляє CNN.
Тіари виготовлені із золота, емалі та дорогоцінного каміння, оздоблені портретами та зображеннями давньогрецьких богів.

Перша з них була частиною набору прикрас, до якого входили також сережки, пояс та гребінець. Друга тіара, ймовірно, була подарунком Жозефіні від сестри Наполеона Кароліни Мурат.

Відзначається, що разом їхня вартість може скласти до 500 000 фунтів (682 000 доларів).
Прикраси більш ніж півтора століття зберігалися у приватній колекції, і їх вперше виставлять на торги наступного місяця.

Фото: Sotheby's