Американського актора Девіна Ретрея, відомого, зокрема, за роллю Базза Маккалістера у відомій сімейній комедії «Сам удома», звинуватили у насильстві.

Як передає Укрінформ, про це повідомляє Page Six.
Як зазначається, напередодні актор серйозно посварився зі своєю дівчиною.
Видання повідомляє, що жінка подала заяву до поліції минулого тижня, через день після того, як стався імовірний інцидент, стверджуючи, що 44-річний актор вдарив її кулаком в обличчя, затуляв рукою їй рот та намагався задушити в ході сварки.
Джерела у правоохоронних органах повідомили, що поліцейських викликали до готелю Hyatt поблизу центру міста Оклахома-Сіті з приводу побутової суперечки, додавши, що пара розійшлася на ніч в окремі номери.
Поліцейський звіт, отриманий Page Six, підтверджує, що подібний інцидент мав місце 9 грудня.
Девін Ретрей на початку 90-х зіграв роль Базза - старшого брата Кевіна МакКалістера (Маколей Калкін) у перших двох фільмах комедії «Сам удома».