Франція готова допомогти у відновленні зруйнованої чи пошкодженої внаслідок ракетних обстрілів Росії культурної спадщини Одеської області.

Як передає Укрінформ, про це повідомив у Телеграмі голова Одеської ОВА Олег Кіпер за підсумками зустрічі із Надзвичайним і Повноважним Послом Французької Республіки в Україні Етьєном де Понсеном.
«Пан Посол зазначив, що Французька Республіка засуджує російські атаки та готова допомогти Одещині у відновленні культурної спадщини, яка була зруйнована чи пошкоджена внаслідок ракетних обстрілів росії», - йдеться в дописі.

Як повідомляв Укрінформ, у ніч з 22 на 23 липня російські війська здійснили масовану атаку по території Одеси та області. Загарбники випустили 19 ракет різного типу.
Удар припав на історичний центр Одеси, внесений до Списку Всесвітньої спадщини ЮНЕСКО.
За даними МКІП, унаслідок атаки в Одесі пошкоджено 29 пам'яток національного та місцевого значення.
Фото: Олег Кіпер / Телеграм