У бібліотеках німецьких міст Філлінгену-Швенінгену та Фрайбургу з'явилася українська дитяча література в рамках акції «Українським дітям – українську книгу».

Як передає Укрінформ, про це повідомляє пресслужба Міністерства культури та інформаційної політики в Телеграмі.
"Акція «Українським дітям – українську книгу» продовжує подорожувати світом. Цього разу якісна література українською – у Німеччині. Тепер українці, які вимушено тут проживають, зможуть читати книжки рідною мовою. Книжки доїхали за сприяння адміністрацій міст, які співпрацюють з українськими волонтерами, депутатами щодо покращення рівня життя українців Шварцвальду", - йдеться у повідомленні.

Як повідомлялося, благодійна акція «Українським дітям – українську книгу» започаткована Держкомтелерадіо спільно з Офісом Президента та МКІП у березні 2022 року. Її мета – безкоштовне забезпечення дітей, які були змушені переселитися через війну росії проти України, підручниками, навчальними посібниками, художньою літературою.
Фото: МКІП