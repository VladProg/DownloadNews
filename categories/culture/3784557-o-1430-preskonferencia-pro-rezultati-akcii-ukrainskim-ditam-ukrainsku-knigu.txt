9 листопада о 14:30 відбудеться пресконференція на тему: «Результати наймасштабнішої благодійної акції у сфері книговидання «Українським дітям – українську книгу».

Організатори: Офіс Президента, Державний комітет телебачення і радіомовлення України, Міністерство культури та інформаційної політики України, Міністерство закордонних справ України.
Спікери:

Ростислав Карандєєв - т.в.о. міністра культури та інформаційної політики України;
Олег Наливайко - голова Державного комітету телебачення і радіомовлення України;
Петро Куліков - голова Спілки ректорів закладів вищої освіти України, ректор Київського державного університету будівництва і архітектури;
представники Міністерства закордонних справ України;
представники Посольства України у Польщі (онлайн);
представники Посольства України у Нідерландах (онлайн);
представники Посольства України у Франції (онлайн).

Модераторка: Наталія Бовтрук - комунікаційниця благодійної акції «Українським дітям – українську книгу».
Чому це важливо?
З 15 березня 2022 року Держкомтелерадіо спільно з Офісом Президента України, Міністерством культури та інформаційної політики України розпочав благодійну акцію «Українським дітям – українську книгу». Мета - безкоштовне забезпечення дітей та дорослих, які були змушені переселитися рятуючись від російської агресії, підручниками, навчальними посібниками, художньою літературою.
Згодом до акції приєдналося Міністерство закордонних справ України, яке допомагає українській книзі долати кордони задля забезпечення українських дітей у потребі читати рідною мовою.
За цей час подолано понад 600 тисяч кілометрів та доставлено у межах акції понад 800 тис. українських книг в українські міста та міста 25-ти країн світу. В бібліотеках та публічних закладах зарубіжних країн встановлено близько 300 «українських книжкових поличок».
Крім того, акція знайшла продовження в ініціативах «Українським захисникам – українську книгу» та «Українській молоді – європейську книгу».
Формат заходу – офлайн (Зала 1) + онлайн-включення.
Дивіться на сайті та YouTube-каналі Укрінформу.