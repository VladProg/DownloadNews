Знаменитий український піаніст Олексій Гринюк дав благодійний концерт у японській столиці Токіо, закликавши до підтримки України.

Як передає Укрінформ, про це повідомляє NHK.
У середу на концерті в Токіо він виконав твори Моцарта та Шуберта.
За словами Гринюка, він хоче передати думку про те, що завжди є світло, навіть у найважчі часи у житті людей.
Одна з японських глядачок сказала: «Я була рада бачити, що Гринюк продовжує концертну діяльність. Це дозволило мені зрозуміти, що ніхто не може зупинити його музику, навіть під час війни».
Гринюк здійснює турне Японією. До цього він кілька разів виступав у Японії, зокрема у Фукусімі після землетрусу та цунамі у 2011 році.
Як повідомляв Укрінформ, в Університеті Васеда (Токіо, Японія) відбувся показ документального фільму про Президента України Володимира Зеленського.