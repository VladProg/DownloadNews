В Українському домі при Посольстві України в Казахстані відбувся показ анімаційного фільму «Мавка. Лісова пісня».

Про це Державне агентство України з питань кіно повідомляє у Фейсбуці, передає Укрінформ.
«2 вересня в Українському домі при Посольстві України в Казахстані відбувся показ анімаційного фільму «Мавка. Лісова пісня». Глядачі змогли насолодитися надбанням сучасної української анімації, а також ознайомитися з творчістю всесвітньо відомої української письменниці Лесі Українки», - йдеться в повідомленні.

Зазначається, що анімаційний фільм створено за підтримки Державного агентства України з питань кіно, Агентства США з міжнародного розвитку (USAID). Кінотеатральну дистрибуцію в Україні здійснюють FILM.UA Distribution та Kinomania Film Distribution. Генеральним медіапартнером проєкту виступає канал "1+1".



Як повідомляв Укрінформ, кінотеатральний прокат анімаційної стрічки "Мавка. Лісова пісня" з 10 серпня стартував у Північній Македонії.
Фото: Держкіно