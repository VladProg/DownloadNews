Фільм «Камон камон» з відомим американським актором Ґоакіном Феніксом виходить в український прокат.

Про це Укрінформу повідомили в KyivMusicFilm.
«Стрічка вийде у прокат 3 березня у Києві, Львові, Одесі, Харкові, Дніпрі, Сумах та інших містах. Квитки незабаром з’являться в продажу», - йдеться у повідомленні.

Як зазначається, критики прогнозують, що «Камон камон» має всі шанси позмагатися за «Оскар» у цьому сезоні.
«Камон камон» – це зворушлива історія про порозуміння дитини та дорослого. У радіожурналіста Джонні (Ґоакін Фенікс) немає сім’ї, і весь свій час він присвячує роботі. Його новий проєкт – інтерв’ю з дітьми з різних куточків Америки про їхні переживання та майбутнє людства. У цій мандрівці до нього приєднується 9-річний небіж, за яким Джонні обіцяє приглянути. У новій для себе ролі опікуна герой Фенікса відкриває досі не відомий світ «батьківства» зі всіма його складнощами та радощами.


Режисер фільму – Майк Міллс, номінований на «Оскар» за драму «Жінки ХХ століття» (2016). На рахунку Ґоакіна Фенікса – чотири номінації на «Оскар» та одна перемога («Джокер», 2020). Над саундтреком до стрічки працювали учасники інді-рок-гурта The National Аарон і композитор Брайс Десснер.
Кадри та постер - на Google Drive.
Фото: New York Film Festival, Twitter