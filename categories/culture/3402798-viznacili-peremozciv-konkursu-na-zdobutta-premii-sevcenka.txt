Відбувся третій тур конкурсу на здобуття Національної премії України імені Тараса Шевченка 2022 року, під час якого шляхом таємного голосування були визначені переможці конкурсу.

Про це повідомляє Укрінформ із посиланням на сайт Комітету.
«За результатами конкурсу Комітет підготує та внесе Президентові України подання про присудження Національної премії, а також проєкт відповідного Указу Президента України. Після набуття чинності Указу Президента України про присудження Національної премії України імені Тараса Шевченка на сайті Комітету буде оприлюднено перелік лауреатів», - йдеться у повідомленні.
Як повідомляв Укрінформ, 26 листопада відбувся перший тур конкурсу на здобуття Національної премії України імені Тараса Шевченка 2022 року.