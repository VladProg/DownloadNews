Світова прем'єра документальної стрічки Єви Нейман "Привоз" відбулась у межах міжнародної конкурсної програми кінофестивалю DocLisboa. Фільм глядачам презентувала сама режисерка.

Як передає Укрінформ, про це повідомляє пресслужба Держкіно.
“Картина документує життя одного з найстаріших і найбільших базарів Європи. На Привозі представлені усі прошарки населення, що є у місті. Сюди приходять всі, і кожен знаходить щось для себе. Хто шукає див метаморфоз-перетворень у долі, людській душі й часі, теж не піде звідси із порожніми руками”, - йдеться в пресрелізі.
Як зазначається, стрічку створено кінокомпанією "МАГІКА-ФІЛЬМ" за підтримки Державного агентства України з питань кіно.


DocLisboa – фестиваль документального кіно, який з 2002 року щорічно проходить в Лісабоні (Португалія). Він є частиною Doc Alliance – творчого партнерства між 7 ключовими європейськими фестивалями документального кіно.
Фото: Держкіно