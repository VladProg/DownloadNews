У рамках Європейського фестивалю кіно в Бахрейні у неділю, 14 травня, відбудеться показ фільму "Мої думки тихі" українського режисера Антоніо Лукіча.

Про це повідомило у Фейсбуці посольство України в Об'єднаних Арабських Еміратах і за сумісництвом у королівстві Бахрейн, передає Укрінформ.
«Запрошуємо українську громаду Бахрейну та всіх бажаючих відвідати показ фільму "Мої думки тихі" українського режисера Антоніо Лукіча в рамках Європейського фестивалю кіно в Бахрейні. Показ відбудеться у неділю, 14 травня, о 19 год. у приміщенні Alliance Francaise Bahrain», - зазначається в дописі.
У посольстві поінформували, що фільм демонструватиметься українською мовою з англійськими субтитрами. Вхід безкоштовний.
«Мої думки тихі» — українська трагікомедія українського режисера Антоніо Лукіча 2019 року; для якого вона стала дебютною повнометражною художньою стрічкою.
Займає 20-ту позицію у списку 100 найкращих фільмів в історії українського кіно.
Кадр із фільму «Мої думки тихі»