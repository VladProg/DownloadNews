В Археологічному музеї Нікосії, найбільшому музеї Кіпру, запрацював ювілейний, 70-й україномовний аудіогід.

Про це дружина Президента України Олена Зеленська повідомила у Фейсбуці, передає Укрінформ.
“Атака на Ізраїль, як і атаки на Україну, – результат діяльності тих самих сил: сучасного варварства проти цивілізації, насильства проти людяності. Вже видно, що ці атаки не мають кордонів. Але не мають їх і солідарність, взаємопідтримка та культура. Це те, що робить сильнішим весь вільний світ”, - заявила перша леді.
За її словами, вона обговорила це про це під час спільної культурної події з Республікою Кіпр. В Археологічному музеї Нікосії запрацював 70-й український аудіогід проєкту з “українізації” видатних пам’яток світу. Він втілений уже в 43 країнах.
“Вдячна колезі – першій леді Кіпру Філіппі Карсері, пану міністру культури Кіпру, представникам музею, представникам Посольства України за цю можливість, яка дарує нашим культурам спільну мову”, - заявила Зеленська.

За її словами, "культуру й цивілізацію народів перемогти неможливо. І унікальний античний спадок Кіпру, який за тисячоліття пережив усі ворожі навали, цьому доказ. Тепер пам’ятки Кіпру розповідатимуть про це українською".
Як повідомляв Укрінформ, у музеї Метрополітен у Нью-Йорку з’являться українські аудіокоментарі до експонатів.
Фото: A.Savin