7 липня о 15:00 - пресконференція британського журналіста Люка Гардінґа щодо виходу книги «Вторгнення. Кривава війна Росії та боротьба України за виживання».

Організатори: Медіацентр Україна — Укрінформ.
Учасники: Люк Гардінґ - британський журналіст; Світлана Тараторіна - директорка з комунікацій видавництва Vivat.

Люк Гардінґ розповість про те, чому вирішив писати книгу про війну в Україні, що побачив у Києві та інших містах на початку повномасштабного вторгнення та як Україну бачить Захід.
Формат заходу – офлайн (Зала 1).
Дивіться на YouTube-каналі Укрінформу.
Довідково. Люк Гардінґ — британський журналіст, письменник, кореспондент газети The Guardian. Автор восьми документальних книжок, перекладених тридцятьма мовами. Перший іноземний журналіст після часів Холодної війни, якого примусово вислали з Російської Федерації. Улітку 2022-го потрапив до кремлівського «чорного списку».
Книга «Вторгнення. Кривава війна Росії та боротьба України за виживання» - це збірка репортажів, що охоплює події з 24 лютого 2022 року до весни 2023 року. Журналіст від перших днів повномасштабної війни спілкувався з українцями, їздив у гарячі точки, фіксував свідчення й описував події, щоб показати світові звірства російських окупантів в Україні. Збірка номінована на премію Джорджа Орвелла.
Презентація книги «Вторгнення. Кривава війна Росії та боротьба України за виживання» (Invasion: Russia’s Bloody War and Ukraine’s Fight for Survival) відбудеться 7 липня о 18-00 у книгарні Vivat (м. Київ, вул. Петра Сагайдачного, 8). Модератор заходу в книгарні - Володимир В'ятрович, історик, публіцист, громадський діяч, політик, очільник Українського інституту національної пам'яті (2014-2019).