Перша в Південно-Східній Азії виставка віртуального музею "Війна впритул" відбулась у Джакарті, в приміщенні посольства України в Республіці Індонезія.

Про це повідомив у Фейсбуці посол України в Індонезії Василь Гамянін, передає Укрінформ.
«На прикладі реальних історій українців говорили про боротьбу українського народу проти російських окупантів, про важливість єдиного голосу на глобальному рівні і про сміливість урядів називати речі своїми іменами: війну - війною, агресора - агресором і російські дії проти українців – геноцидом», - зазначив дипломат.






У Джакарті відбулась виставка українського віртуального музею «Війна впритул» / Фото: Fb/Oleksiy Syvak, Василь Гамянін, Oksana Syvak




























Він поінформував, що цей захід відкриває серію наступних виставок, які планується провести в інших країнах регіону за підтримки Міністерства закордонних справ України та Міністерства культури та інформаційної політики України.
Як повідомлялося, Президент України Володимир Зеленський 17 серпня прийняв вірчі грамоти у новопризначеного посла Індонезії Аріфа Мухаммедв Басалами. Глава держави висловив подяку за підтримку суверенітету й територіальної цілісності України, свідченням чого став візит до нашої країни Президента Індонезії Джоко Відодо у червні 2022 року.