На Європейській площі у Вінниці у День міста розпочався десятий книжковий фестиваль VinBookFest.

Як передає кореспондент Укрінформу, фестиваль триватиме 9 та 10 вересня, цього року він проходить під гаслом «Книга – єднає! Вінниця – читає!».




Програмою фестивалю передбачено широкий спектр локальних заходів із популяризації української книги, державної мови як для вінничан та гостей міста, так і для авторів, видавців і бібліотекарів.
Також заплановані дискусії з актуальних питань книговидання та презентації видавництв.
На відвідувачів фестивалю чекатимуть зустрічі з письменниками, майстер-класи, автограф-сесії відомих письменників. Також відбудеться зустріч з членами українського представництва канадської недержавної організації «Українсько-єврейська зустріч» та презентація книг.

Крім того, під час фестивалю проводитимуться акції зі збору коштів та україномовних книг для військових і ветеранів, які проходять лікування та реабілітацію в медичних закладах міста. Перерахувати донати можна буде за допомогою спеціального QR-коду.






«VinBookFest»/Фото: Олександр Лапін, Укрінформ


































































































































Книжковий фестиваль VinBookFest об’єднує авторів, читачів, працівників видавництв і бібліотекарів. Його ідея полягає в підтримці та стимулюванні розвитку книговидавничої справи та книгорозповсюдження, у представленні нових українських творів і сучасних майстрів пера, у популяризації державної мови, вихованні культури читання та збагаченні фондів міських бібліотек.
Організаторами фестивалю виступили Вінницька міськрада, міська централізована бібліотечна система, а також БФ «Відкрита книга та ГО «Культурний Всесвіт».