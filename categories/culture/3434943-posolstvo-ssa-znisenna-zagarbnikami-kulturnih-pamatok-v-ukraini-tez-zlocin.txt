Знищення або пошкодження російськими загарбниками важливих історичних, культурних та релігійних пам’яток теж є злочинами.

Про це заявило у Твіттері посольство США в Україні, передає Укрінформ.
«Варварське вторгнення Росії також призвело до знищення або пошкодження важливих історичних, культурних та релігійних пам’яток. Це теж злочини», - зазначили американські дипломати.
Як повідомляв Укрінформ, Міністерство культури та інформаційної політики створило сайт для фіксації злочинів росії проти культури.
МКІП також співпрацює з ЮНЕСКО щодо маркування об’єктів культурної спадщини емблемою Блакитного щита, статусом посиленого захисту. Руйнування промаркованих об’єктів є прямим свідченням військового злочину проти культурної спадщини.
24 лютого президент рф путін оголосив про початок повномасштабного вторгнення до України. Російські війська обстрілюють та руйнують ключові об'єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню та балістичних ракет.
В Україні запроваджено воєнний стан та оголошено загальну мобілізацію.