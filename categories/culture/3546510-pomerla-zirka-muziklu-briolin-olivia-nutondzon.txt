Померла 73-річна британсько-австралійська поп-зірка Олівія Ньютон-Джон, яка зіграла партнерку Джона Траволти у легендарному голлівудському мюзиклі «Бріолін».

Як передає Укрінформ, про це повідомляє CNBC.
«Олівія Ньютон-Джон (73 роки) мирно померла у понеділок на своєму ранчо в Південній Каліфорнії в оточенні своєї родини та друзів», - написав у соцмережах її чоловік Джон Істерлінг.
Хоча він не назвав причини смерті своєї дружини, проте зазначив, що Олівія протягом останніх 30 років боролася з раком грудей.
Наприкінці 70-х і на початку 80-х років Ньютон-Джон був однією з найвідоміших знаменитостей у світі. Вона «вкрала» серця мільйонів глядачів після виходу голлівудського мюзиклу 1978 року Бріолін (Grease) і домінувала у хіт-парадах завдяки таким пісням, як хіт 1981 року «Physical», який став піснею №1 того ж десятиліття.
У світі було продано понад 100 мільйонів її альбомів протягом п'яти десятиліть кар'єри.
Загалом Олівія Ньютон-Джон стала лауреатом чотирьох премій «Ґреммі» та безлічі інших музичних нагород.
Як повідомляв Укрінформ, 16 липня видатна українська письменниця Віра Вовк померла на 97 році життя.
Фото: NIC GIBSON/NEWSPIX VIA GETTY IMAGES