Господарський суд Києва 2 травня провів перше засідання щодо позову Довженко-центру проти Державного агенства з питань кіно.

Про це повідомляє кореспондент Укрінформу.
Довженко-Центр вимагає скасувати наказ про "реорганізацію" установи.
Суд під час засідання вислухав позицію обох сторін. Згодом взяв перерву та переніс засідання на 4 травня на 12.00. На наступному засіданні заслухають представників Міністерства культури та інформаційної політики та керівника Довженко-центру Олену Гончарук.






Засідання суду щодо позову Довженко-Центр проти Держкіно / Фото: Руслан Канюка, Укрінформ































Як повідомляв Укрінформ, у серпні 2022 року Державне агентство з питань кіно видало наказ про реорганізацію Довженко-Центру, згідно з яким фільми з колекції та майно Довженко-Центру мають бути передані державній установі “Науковий центр кінематографії України”.
Зі структури Довженко-Центру має бути виокремлено державне підприємство “Українська анімаційна студія”, до якої будуть передані авторські права на українську анімацію, що зараз належать Центру.