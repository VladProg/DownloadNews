Американський актор й зірка Голлівуду Двейн "Скеля" Джонсон заявив, що не братиме участі у наступних зйомках стрічки «Форсаж», найуспішнішої франшизи студії Universal.

Як передає Укрінформ, про це повідомляє The Hollywood Reporter.
«У червні, коли ми з Віном (Дизелем – ред.) зв’язалися, я сказав йому прямо, що не повернуся до франшизи («Форсаж» - ред.)», - сказав Джонсон.
Водночас він додав, що завжди буде підтримувати акторський склад франшизи і завжди вболіватиме за її успіх.
Однак «немає жодних шансів, що я повернусь», заявив «Скеля».
Зазначається, що ще у листопаді цього року Він Дизель публічно закликав Джонсона повернутися до зйомок, при тому, що обидві зірки Голлівуда перебувають у непростих стосунках. У 2016 році під час зйомок сіквелу «Форсажу» ледь не дійшло до бійки між двома акторами.
«Форсаж» (англ. The Fast and the Furious;) — американська медіафраншиза, що складається на даний момент з восьми повнометражних і двох короткометражних фільмів, випущених з 2001 по 2019. Є найбільш прибутковою франшизою студії Universal — загальні збори всіх частин становлять 2,3 млрд доларів США.
Як повідомляв Укрінформ, у жовтні кінорежисер стрічки «Форсаж» Джастін Лін заявив, що планує зняти два останніх фільми цієї найуспішнішої франшизи студії Universal.
Фото: Universal Pictures