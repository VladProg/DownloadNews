Завершилися зйомки фільму Олександра Березаня "Смак Свободи" про відродження автентичної кухні за Ольгою Франко.

Як передає Укрінформ, про це повідомляє пресслужба Державного агентства з питань кіно, за підтримки якого створюється фільм.
“Молода дівчина-кухар Варя втрачає роботу, бо її висока кухня не потрібна у придорожньому кафе. Вона тікає до Львова, аби нарешті стати шефом у ресторані європейської кухні. Та унікальна знахідка – книжка забутої легенди української кухні Ольги Франко - змінює її життя назавжди”, - йдеться у пресрелізі.






В Україні завершилися зйомки фільму «Смак свободи»/Фото: usfa.gov.ua



















За словами авторів фільму, ця історія покликана показати українські кулінарні традиції з їх прогресивного та цікавого боку, а також познайомити українців з авторкою і кулінаркою Ольгою Франко як з одним з культурних брендів сучасної України.
Під час зйомок команда радилася з кулінарною історичною консультанткою Маріанною Душар – дослідницею галицької кулінарної традиції та авторкою блоґу PaniStefa.com, а на майданчику були присутні нащадки родини Франків.
У фільмі знімалися акторка Ірина Кудашова, співачка Джамала, шеф-кухар, ресторатор і "Пекельний шеф" Алекс Якутов.
Роль Ольги Франко виконала Ірма Вітовська-Ванца.
Зйомки проходили у Києві, Київській області та Львові.
Фільм створюється компанією Ganza Film за підтримки Держкіно.
Вихід картини в прокат планується наприкінці 2022-го - на початку 2023 року.
Фото: usfa.gov.ua