У Дніпрі з виставкових залів національного історичного музею імені Яворницького евакуювали експонати.

Як повідомляє Укрінформ, інформацію про це виданню “Відкритого” підтвердила заступник директора музею Валерія Лавренко.
«Основна експозиція історичного музею знаходиться у безпечному місці», – цитує видання Лавренко.
Де саме зберігаються експонати, на даний момент у закладі культури не уточнюють.
Історичний музей у Дніпрі був заснований у ХІХ столітті. За час існування у його фондах накопичилися сотні тисяч предметів старовини. Через війну в Україні музей закрито для відвідувачів.

Як повідомлялося, 24 лютого президент росії путін оголосив про початок широкомасштабного вторгнення в Україну. Російські війська обстрілюють і знищують ключові об'єкти інфраструктури, ракети влучають у житлові будинки.