Керівник дитячого ансамблю вирушив із Рівного у велотур до ЄС, аби зібрати кошти для ЗСУ.

Про це повідомила Рівненська ОВА у Телеграмі, передає Укрінформ.
Я️ зазначається, житель Здовбицької громади, керівник зразкового дитячого ансамблю місцевого будинку культури «Козачок» Олег Трофимчук із собою взяв лише гітару.
Чоловік вирушив у напрямку Польщі, потім планує відвідати Литву, Латвію, Естонію тощо.
"Музикант-волонтер виступатиме в містах та селищах Європи, пропагуючи українське мистецтво. Розповідатиме про Україну та наслідки кривавої війни", - повідомили в ОВА.
Для Трофимчука це не перший музичний благодійний тур. Раніше він зі своїми вихованцями-гітаристами їздив у турне окремими містами Польщі. Тоді за зібрані кошти вдалося придбати автомобіль і тепловізор для захисників.