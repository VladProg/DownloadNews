У Житомирі в Домі української культури відкрилася виставка картин відомого художника-іконописця Юрія Нікітіна “Молитва за захист”.

Про це повідомляє у Фейсбуці Житомирська міська рада, передає Укрінформ.
“В Домі української культури представлено близько 30-ти робіт - творів станкового живопису та іконопису. З-поміж них - "Мелузіна", "Упир", "Пливе човен", "Вовкулака", "Голова Іоана Хрестителя", "Козак Херувім", "Aрхістратиг Михайло", "Пелікан", "Воскресіння", "Серце Ісусове", "Острозька Покрова", Багряниця" та ін.”, - йдеться у повідомленні.






У Житомирі відкрилася виставка картин відомого художника-іконописця / Фото: Житомирська Міська Рада











































Зазначається, що митець майже 40 років створює картини, співпрацюючи з християнськими конфесіями. Він має унікальну здатність відтворити епоху.
На запитання, як далеко можна заходити, експериментуючи з образом Бога, живописець відповів: "Свобідно, але без нахабства".
У 2017 році Нікітін створив картину для захисту наших військових - Ікону Покрови Богородиці. Цю ікону освятили у Михайлівському Золотоверхому соборі, після чого вона перебувала у зоні бойових дій.
У міськраді зазначили, що сам Юрій Нікітін вважає надзвичайно цінним свій живопис на релігійну тематику у власному творчому доробку, називаючи ікони "результатом творення нової іконографії", а також своїм "внеском у майбутню Перемогу!".
Як повідомляв Укрінформ, у березні у Житомирському обласному літературному музеї проходила виставка «Живі «розстріляні», на якій були представлені фото авторів “Розстріляного відродження”, які створив письменник Мартин Якуб за допомогою штучного інтелекту.