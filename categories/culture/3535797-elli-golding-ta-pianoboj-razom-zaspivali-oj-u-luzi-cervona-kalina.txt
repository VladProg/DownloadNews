Відома англійська виконавиця Еллі Голдінг заспівала українською разом із солістом Pianoбой Дмитром Шуровим «Ой у лузі червона калина...».

Як передає Укрінформ, про це Міністерство культури та інформаційної політики України повідомило у Телеграмі.
«Англійська співачка Еллі Голдінг заспівала українською мовою пісню «Ой у лузі червона калина…» разом з солістом Pianoбой Дмитром Шуровим», - ідеться у повідомленні.

Виступ відбувся у межах Саміту перших леді та джентльменів, ініційованого першою леді Оленою Зеленською.
Як повідомлялося, 23 липня у Києві пройшов Другий міжнародний саміт перших леді та джентльменів. Учасники обговорили повоєнне майбутнє України та світу.