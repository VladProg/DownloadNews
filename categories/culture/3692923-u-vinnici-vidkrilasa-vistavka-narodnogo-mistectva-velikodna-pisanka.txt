У Вінниці відкрилася обласна виставка народного мистецтва «Великодня писанка», на якій представлені роботи 68 майстрів.

Про це повідомляє Вінницька ОВА, передає Укрінформ.
«На виставці «Великодня писанка» презентують 200 робіт від 68 майстрів Вінниччини. Свої роботи презентують як відомі, так і ще зовсім молоді майстри і майстрині подільського писанкарства, але всі вони вражають своєю неповторністю, колоритністю та якісним рівнем виконання представлених робіт», - йдеться у повідомленні.






У Вінниці відкрилася виставка народного мистецтва «Великодня писанка» / Фото: Вінницька ОВА






















Зазначається, що виставка народного мистецтва «Великодня писанка» проводиться обласним центром народної творчості вже 23 роки поспіль. Цьогоріч в експозиції представлені зразки традиційної писанки, а також писанки керамічні, дряпанки, мальованки та писанкові композиції.
Довершують атмосферність виставки картини, вишивки, вироби по дереву, керамічні вироби та ляльки-мотанки на великодню тематику.
Побачити представлені на виставці експонати можна до 24 квітня у Вінницькому обласному центрі народної творчості.
Як повідомлялося, в Івано-Франківську художник Богдан Макаренко відкрив благодійну виставку, щоб допомогти ЗСУ.
Фото: Вінницька ОВА