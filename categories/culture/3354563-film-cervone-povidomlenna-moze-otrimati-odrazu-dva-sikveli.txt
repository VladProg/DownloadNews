Режисер комедійного екшену «Червоне повідомлення» від Netflix Роусон Маршалл Тербер хотів би зняти одразу два продовження кінокартини.

Як передає Укрінформ, про це повідомляє The Hollywood Reporter.
Фільм за участю Дуейна Джонсона, Райана Рейнольдса та Галь Гадот вийшов 12 листопада на стрімінговому сервісі Netflix і в перші вихідні став абсолютним рекордсменом із переглядів.
«Червоне повідомлення» також визнали найдорожчим фільмом, який тільки знімали для Netflix — його вартість ховається десь між 250 та 300 мільйонами доларів.
Офіційно Netflix ще не анонсувало сиквел, але на продовження чітко натякає кінцівка фільму, та й небувалий інтерес глядачів служить явною запорукою другої частини.
Якщо сиквел схвалять, Тербер хотів би паралельно зняти другу та третю частину.
Фото: Dwayne Johnson, Twitter