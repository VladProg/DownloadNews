У п'ятницю, 15 жовтня, завершується голосування за 30 найзнаковіших книжок української Незалежності.

Про це йдеться на сайті проєкту, передає Укрінформ.
З 15 по 19 жовтня проводитиметься підрахунок голосів, а вже 20 жовтня буде оголошений список переможців.
Для того, щоб проголосувати, потрібно перейти на сайт проєкту, обрати видання, які, на вашу думку, є знаковими для України, сформувати список та натиснути кнопку “Завершити підбір та проголосувати”.
В один список можна занести від 1 до 30 книг. Серед 100 видань, які були відібрані до конкурсу, є твори Софії Андрухович, Павла Загребельного, Сергія Жадана, Юрія Андруховича, Мирослава Поповича, Тамари Горіха Зерня, Марії Матіос.
Як повідомлялося, 13 жовтня ВВС News Україна визначила довгі списки літературної премії Книга року ВВС-2021, Книга року ВВС-Есеїстика-2021 та Дитяча книга року ВВС-2021, яка проводиться у партнерстві з Культурною програмою Європейського банку реконструкції та розвитку (ЄБРР).