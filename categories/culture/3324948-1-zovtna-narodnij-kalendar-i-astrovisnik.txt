Сьогодні варто відкласти фінансові справи, пов'язані з великими коштами

Православна церква вшановує пам’ять Преподобного Євменія, єпископа Гортинського, який жив на острові Крит у VII столітті. Преподобний Євменій з юності відрізнявся доброчесним життям, а все своє майно роздав бідним. Молитви його вирізнялися такою силою, що одного разу під час посухи він зумів викликати рясний дощ.
За народним календарем сьогодні – день Ірини або Ярини. Цього дня люди відправлялися на збір шипшини, бо вірили, що саме на Ірину вона набуває надзвичайних лікувальних властивостей.
Народні прикмети. Якою буде погода на Ярину, такою вона буде і 1 квітня.
Птахи з відльотом не поспішають – швидше за все, зима прийде не скоро.
Не можна прибирати павутину, якщо ви її помітили. Нехай плететься далі, адже вона обіцяє теплу погоду.
Іменинники: Софія, Олексій, Ірина, Ярина, Аркадій, Петро, Борис.
25 місячний день. Місяць у знаку Лев. День вдалий для торгівлі, судових справ, переїзду або відряджень. Присвятіть себе неспішним справам. Дуже корисно виспатися і відпочити. Можливе загострення хронічних захворювань.
Водночас це період, коли люди схильні до авантюр, отже серйозні фінансові справи, пов'язані з великими коштами, краще відкласти.
Згідно з даними Центральної геофізичної обсерваторії України, найхолоднішим цей день у Києві був у 1976 році: 0,3°С, а найтеплішим у 1927: 26,5°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що спадає. Четверта чверть. Освітленість 28 відсотків.