Фільм Йоргоса Лантімоса "Бідолахи" (Poor Things) із Еммою Стоун у головній ролі отримав головну нагороду 80-го Венеціанського кінофестивалю - «Золотого лева».

Про це повідомляє The Guardian, передає Укрінформ.
Отримуючи приз, режисер Йоргос Лантімос зазначив, що фільму не було б без Стоун, яка також виступила як продюсер стрічки.
«Цей фільм — це вона, попереду і позаду камери», — сказав Лантімос.
Сама Емма Стоун не брала участі у кінофестивалі через масштабний страйк у Голлівуді.
Фільм "Бідолахи", знятий за однойменним романом Аласдера Грея 1992 року, розповідає про Беллу Бакстер, яку повернув до життя вчений. Після навчання вона тікає з аморальним адвокатом і бере участь у серії злочинів.
Венеціанський кінофестиваль проходив з 30 серпня по 9 вересня.
Як повідомляв Укрінформ, фільм спільного виробництва Словаччини, Чехії та України «Фотофобія» отримав приз Europa Cinemas Label Award на 80-му Венеціанському кінофестивалі.
Фото: Pascal Le Segretain/Getty Images