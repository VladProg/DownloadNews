Житомирський академічний музично-драматичний театр ім. І. Кочерги відновлює показ вистав.

Про це театр повідомляє у Фейсбуці, передає Укрінформ.
«Житомирський театр імені Івана Кочерги поновлює свою роботу. Найближчі вистави театр гратиме на сценах наших колег», - йдеться у повідомленні.

Зазначається, що 28 та 29 квітня на сцені Місцевого навколокультурного простору відбудеться музична комедія «За двома зайцями». Це буде благодійна вистава для вимушених переселенців та сімей військовослужбовців.
Найближчим часом театр планує показ вистав, на які буде можливість купити квитки.
Як повідомляв Укрінформ, Житомирський академічний музично-драматичний театр ім. І. Кочерги започаткував мистецький проєкт «Театр в умовах війни».
Фото: IgorT, uk.wikipedia.org