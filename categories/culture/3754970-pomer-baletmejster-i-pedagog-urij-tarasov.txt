Директор Студії з підготовки акторських кадрів при Національному заслуженому академічному ансамблі танцю України імені Павла Вірського помер 29 серпня.

Про це інформує пресслужба Міністерства культури та інформаційної політики в Телеграмі, передає Укрінформ.
"Його безмежна пристрасть до мистецтва і постійне прагнення до вдосконалення відкривали нові горизонти для багатьох молодих талантів, які мали честь вчитися під його керівництвом", - йдеться в повідомленні.

Зазначається, що артист балету, балетмейстер, педагог та директор Студії з підготовки акторських кадрів при Ансамблі танцю ім П. Вірського помер 29 серпня.
Як повідомляють на Фейсбук-сторінці ансамблю, прощання з Тарасовим відбудеться завтра, 31 серпня, об 11 годині на Байковому кладовищі у ритуальному залі.
Юрій Тарасов закінчив Інститут театрального мистецтва імені А.В. Луначарського. Протягом 1973-1993 років був солістом балету Академічного театру опери та балету імені Т.Г. Шевченка. Гастролював по різних країнах світу, зокрема, у Німеччині, Румунії, Японії, Італії, Франції, Бельгії, Польщі, Сирії, Тунісі, Канаді. Також викладав у Київському державному фаховому хореографічному коледжі, школі та студії при НААТ України ім. П. Вірського, КНУТКіМ ім. Карпенка-Карого, Міжнародному слов’янському університеті, а також в НПУ імені М.П.Драгоманова.
Був віцепрезидентом Асоціації діячів хореографічного мистецтва Національної всеукраїнської музичної спілки хореографів України.