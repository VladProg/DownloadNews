У мережі з'явився перший трейлер фільму «Доктор Стрендж: У мультивсесвіті божевілля».

Як повідомляє Укрінформ, ролик нещодавно виклали на YouTube-каналі Marvel Entertainment.
Трейлер дебютував у другій сцені після титрів фільму "Людина-павук: Немає шляху додому". Події нового фільму про Доктора Стенджа логічно продовжують події фінальної частини тріквела про дружнього сусіда.

У трейлері показали, як Доктор Стрендж намагається виправити проріхи в мультивсесвіті, що утворилися через Пітера, і для цього звертається по допомогу до Червоної відьми (Елізабет Олсен). Під час подій він змушений протистояти колишньому товаришу Барону Мордо і своїй власній «темній» версії.
Бенедикт Камбербетч, Чиветел Еджіофор, Рейчел МакАдамс, Бенедикт Вонг повернуться до своїх ролей. Режисером картини є Сем Реймі, творець трилогії «Людина-павук» із Тобі Магуайром.
Прем'єра фільму запланована на 6 травня 2022 року.
Фото Animated Times