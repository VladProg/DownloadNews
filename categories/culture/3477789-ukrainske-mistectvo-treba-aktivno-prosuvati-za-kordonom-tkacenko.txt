Українське мистецтво та українських культурних діячів потрібно підтримувати та активно просувати за кордоном.

Про це заявив міністр культури та інформаційної політики Олександр Ткаченко в ефірі телемарафону, передає Укрінформ.
«Окрім того, що ми маємо говорити про так звану дерусифікацію, ми маємо підтримувати та просувати наше мистецтво. І в Україні, і за кордоном. Бо путін воює і проти нашої культури, натомість ми говоримо на Заході, що варто забороняти російські офіційні, культурні інституції… Ми маємо пропонувати власні музичні твори, наших композиторів, наші колективи просувати, театри, кіно тощо. Ми активно ставимо питання перед нашими західними партнерами в цій царині», - сказав Ткаченко.
Як повідомляв Укрінформ, глава МКІП заявив, що процес дерусифікації України відбуватиметься природнім шляхом.