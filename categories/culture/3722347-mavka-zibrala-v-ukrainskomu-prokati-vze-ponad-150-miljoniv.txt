Касові збори мультфільму "Мавка. Лісова пісня" за п'ятнадцять тижнів національного прокату склали 150 952 041 грн.

Про це інформує пресслужба Державного агентства з питань кіно на сторінці у Фейсбуці, передає Укрінформ.
"За результатами п'ятнадцятого тижня у національному прокаті, касові збори мультфільму MAVKA складають 150 952 041 грн. За майже чотири місяці кількість проданих квитків становить 1 203 639", - йдеться в повідомленні.
Водночас у Держкіно нагадують, що прокат мультфільму в Україні триває.
Анімаційний фільм створено за підтримки Державного агентства України з питань кіно, Агентства США з міжнародного розвитку (USAID Ukraine - USAID Україна).
Як повідомляв Укрінформ, анімаційний фільм "Мавка. Лісова пісня" вийшов у кінотеатральний прокат у Німеччині, Швейцарії та Австрії.