Оголошений довгий список учасників національного відбору на Євробачення-2024.

Як передає Укрінформ, про це повідомляє Суспільне Культура.
У лонглист виконавців увійшли alyona alyona & Jerry Heil; Anka; Carpetman; Drevo; Ingret; Julia Belei; Karyotupe; Krylata; Melovin; Nahaba; NazvaA; Parfiniuk; Shepa; Skyller; Stasya; Swoiia; Teslenko;Yagody; Yaktak; Ziferblat.
Загалом надійшло 389 заявок від 288 виконавців, з них 222 — сольні артисти.
Усі учасники з довгого списку мають пройти прослуховування, за результатами якого оберуть до 10 фіналістів. Фіналістів оголосять не пізніше ніж 20 листопада.
Однак можливість потрапити до фіналу лишатиметься: за результатами онлайн-голосування ще один учасник потрапить до фіналу.
Фінал нацвідбору відбудеться в лютому 2024 року у форматі телевізійного концерту. Переможця або переможницю нацвідбору визначать за результатами голосування журі та глядачів. Склад журі фіналу українці оберуть шляхом онлайн-голосування.
68-й пісенний конкурс «Євробачення» відбудеться у травні 2024 року у шведському місті Мальме. Гранд-фінал проведуть на стадіоні Malmö Arena у суботу, 11 травня. Півфінали, в одному з яких братиме участь представник України, відбудуться 7 та 9 травня.
Мальме прийматиме Євробачення уже втретє. До цього конкурс проводили в місті у 1992 та 2013 роках, останнього року Україну представила Злата Огнєвіч з піснею Gravity. Тоді виконавиця посіла третю сходинку.
67-й пісенний конкурс «Євробачення» відбувся в британському Ліверпулі від імені України та за участі Суспільного Мовлення. Гурт TVORCHI представив Україну з піснею Heart of Steel та посів шосте місце у фіналі.
Офіційними медіапартнерами Євробачення є Суспільне Культура та Радіо Промінь.
Як повідомляв Укрінформ, у фіналі національного відбору на участь у дитячому Євробаченні-2023 перемогу здобула Анастасія Димид із піснею «Квітка».
Дитяче Євробачення відбудеться 26 листопада в Ніцці (Франція).
Фото ілюстративне