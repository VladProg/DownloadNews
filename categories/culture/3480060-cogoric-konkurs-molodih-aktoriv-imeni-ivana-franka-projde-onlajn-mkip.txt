Всеукраїнський конкурс молодих акторів імені Івана Франка у 2022 році пройде онлайн.

Як передає Укрінформ, про це інформують у Міністерстві культури та інформаційної політики України.
“Всеукраїнський конкурс молодих акторів імені Івана Франка у 2022 році пройде онлайн. Цьогоріч узяти участь у творчому змаганні можна винятково з текстами, створеними після 24 лютого 2022 року, які є рефлексією на російську агресію та події в Україні”, - йдеться в повідомленні.

За інформацією Державного агентства України з питань мистецтв та мистецької освіти, у конкурсі мають право брати участь професійні актори театрів та концертних організацій віком до 35 років та студенти вищих навчальних закладів культури і мистецтв віком від 15 років.
Виступи учасників відбуваються у двох категоріях: юніори та професіонали.
Для участі в конкурсі необхідно до 19:00 15 травня 2022 року заповнити електронну анкету-заявку за посиланням.
А також треба надати відеозапис виконання прозового чи віршованого твору українською мовою (не більше 8 хвилин).
У МКІП нагадують, що Всеукраїнський конкурс молодих акторів імені Івана Франка засновано Національною спілкою театральних діячів України у 2006 році до 150-річного ювілею від дня народження Івана Франка. Конкурс проводиться щорічно в м. Києві.
Як повідомлялося, з 24 лютого росія веде широкомасштабну війну проти України.
Фото ілюстративне