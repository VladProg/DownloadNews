У США в пустелі Блек-Рок, штат Невада, на щорічному фестивалі Burning Man українські митці представили в четвер «вражаючу мистецьку акцію - палаючого птаха-фенікса, з попелу якого зʼявляється величезний сталевий і незламний український тризуб.

Про це написав у Інстаграмі міністр закордонних справ України Дмитро Кулеба, передає Укрінформ.
Burning Man, зазначив Кулеба, - одна з найкультовіших подій у світовій культурі, що проводиться в пустелі Блек-Рок, куди провідні митці з усього світу привозять свої роботи.
«Я вдячний митцям, які створили цю інсталяцію, талановитим українським художникам Олексію Саю та Богдані Косміній, а також команді мистецького об’єднання STROOM ART, яка реалізувала проєкт, - Віталію Дейнезі та Аллі Лопаткіній», - зазначив Кулеба.
Він наголосив, що птах-фенікс - це саме той потужний наратив, який ми просуваємо за кордоном - «незламна Україна, яка відроджується та постає ще сильнішою з попелу війни».
Він додав, що анімаційну легенду про птаха-фенікса озвучила українська волонтерка, засновниця благодійного руху «Птахи» Тата Кеплер.













Переглянути цей допис в Instagram






















Допис, поширений Dmytro Kuleba (@dmytro_kuleba)



Міністр також виклав відеоролик про цю мистецьку інсталяцію. А також наголосив, що представляти Україну на міжнародній мистецькій арені так само важливо, як і на дипломатичному треку.