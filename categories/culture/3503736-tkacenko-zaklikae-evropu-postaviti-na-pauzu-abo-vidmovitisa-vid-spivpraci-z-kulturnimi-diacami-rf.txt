Міністр культури та інформаційної політики Олександр Ткаченко закликає Європу поставити на паузу співпрацю з російськими культурними діячами або відмовитися взагалі від такої співпраці.

Відповідний заклик урядовець висловив під час пресконференції в Медіацентрі Україна — Укрінформ.
«Я радий, що всі наші театри відмовилися виконувати Чайковського під час війни. До того самого ми закликаємо європейських колег. Принаймні, поставити на паузу. Так само закликаємо поставити на паузу або відмовитися від співпраці з російськими культурними діячами, тому що російська культура, як і пропаганда, - це вістря ракети, яке кремль несе в Європу», - сказав він.
Як повідомляв Укрінформ, станом на початок червня понад 120 міжнародних організацій у сфері культури відмовилися від співпраці з російськими діячами культури.