У Рівному відкрили виставку світлин загиблого на війні фотографа.

Як передає Укрінформ, про це повідомляє Рівненська обласна рада.






У Рівному відкрили виставку світлин загиблого на війні фотографа/Фото: ror.gov.ua
















«У міському Будинку культури відкрили воєнну фотовиставку «Небесний фотограф». Це роботи солдата Збройних сил України Максима Бурди. Боронячи України від російського загарбника, він загинув 26 січня 2023 року біля Бахмута», – йдеться у повідомленні.
Як зазначається, у складі 3-ї Окремої штурмової бригади Максим славився тим, що вправно керував БпЛА, філігранно наводив артилерію на ворога, завдяки чому було ліквідовано велику кількість росіян.


Символічним є його позивний «Фотограф», який він обрав для себе під чаc вступу до ЗСУ. Через свої світлини фіксував побут, навчання, портрети своїх побратимів, непрості емоції війни, перебуваючи під постійними обстрілами.
У листопаді 2022 року Максим створив Телеграм-канал Military photographer, присвячений воєнній фотографії. Своїми роботами надихав не одну тисячу людей.
Як інформують в облраді, Збройні сили України неодноразово публікували його роботи на своїх офіційних сторінках. Вже під час служби отримував безліч пропозицій щодо організацій персональних фотовиставок у різних містах України.
Після закінчення війни набільше хотів організувати фотовиставку воєнного фото за всі 11 місяців свого перебування на військовій службі.
Зараз мрію Максима Бурди втілюють його рідні. Це вже шоста виставка.
В облраді розповіли, що до повномасштабної війни активно працював весільним фотографом, був співзасновником молодіжного хабу «Ватра – правильний простір», учасником Молодіжної ради міста Ковеля, членом партії «Національний корпус», добровольцем ТрО Волинської області.
24 лютого, у перший день повномасштабної війни, він добровільно приєднався до лав ЗСУ, хоча був комісований через хворобу хребта і міг творити далі, допомагаючи армії як волонтер.
Фото: ror.gov.ua