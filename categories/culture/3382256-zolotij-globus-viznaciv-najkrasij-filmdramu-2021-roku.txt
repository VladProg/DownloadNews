На церемонії вручення кінопремії "Золотий глобус" найкращим драматичним художнім фільмом 2021 року визнали стрічку "У руках пса" Джейн Кемпіон.

Про це повідомляє власний кореспондент Укрінформу.
Британський фільм розповідає про двох братів, які володіють найбільшим ранчо у Монтані. Коли один із них одружується з удовою, яка переїздить до них на ранчо, другий почувається зрадженим та розпочинає проти жінки війну.
Загалом у цій номінації змагалися ще чотири кінокартини: ”Белфаст”, “Дюна”, “Король Річард” та “CODA: У ритмі серця”.
Фільм “У руках пса” на цьогорічній церемонії висувався у семи категоріях, а перемогу виборов у трьох: Джейн Кемпіон визнали найкращим режисером, а Коті-Сміта МакФі - найкращим актором другого плану,
Нагадаємо, премія "Золотий глобус" присуджується з 1942 року за результатами голосувань акредитованих при Голлівуді іноземних журналістів. Вона вважається однією з найпрестижніших нагород (після "Оскара") та, крім сфери кінематографії, охоплює телевізійні фільми й серіали.