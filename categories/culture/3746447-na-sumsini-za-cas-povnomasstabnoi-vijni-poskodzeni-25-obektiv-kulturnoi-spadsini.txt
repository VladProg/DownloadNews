На Сумщині за час повномасштабної війни пошкоджено 25 об'єктів культурної спадщини, найбільше – в Охтирському районі.

Про це повідомили на сайті Сумської ОВА, передає Укрінформ.

"Пам’ятки культурної спадщини пошкоджені або зруйновані у 15 областях. На Сумщині таких налічується 25. З них 5 – національного значення, 20 – місцевого значення", – йдеться у повідомленні.
Як повідомляється, найбільше, а саме 12, пошкоджених/зруйнованих пам’яток розташовані в Охтирському районі, 7 – у Сумському, 5 – Конотопському районі, 1 – у Шосткинському.
Як повідомлялося, за даними Міністерства культури та інформаційної політики, за період повномасштабної війни в Україні пошкоджені або зруйновані 763 об’єкти культурної спадщини. З них об’єктів національного значення – 105, місцевого значення – 595, щойно виявлених – 63.
Найбільше пам'яток культурної спадщини постраждали в Харківській, Донецькій та Херсонській областях.
Фото: Суспільне Суми