Музей писанкового розпису у Коломиї поповнився унікальним експонатом – декоративною писанкою, виплавленою з уламків російських ракет.

Про це у Фейсбуці повідомляє Музей писанкового розпису, передає Укрінформ.
«Колекція Музею писанкового розпису поповнилася унікальним подарунком – декоративною писанкою, виплавленою з осколків російських ракет», - зазначає Музей писанкового розпису.
Зазначається, що умілі руки військових створили своєрідний оберіг – символ життя і перемоги із залишків смертоносної зброї.

Відомо, що у Коломиї знаходиться єдиний у світі Музей писанки, або писанкового розпису. Його будівлю зведено у формі найбільшого у світі писанкового яйця, висотою у 13,5 м.
Збірка Музею налічує понад 12 тис. писанок і декоративних яєць із різних регіонів України та країн світу.
Фото: Фейсбук музею писанкового розпису