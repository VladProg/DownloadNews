Зірки радять присвятити цей день зміцненню сімейних зв'язків

Православна церква вшановує пам'ять Анісії Солунської. Вона народилася у місті Солуні в Греції в кінці III століття у заможній родині. Рано втративши батька і матір, Анісія залишилася єдиною спадкоємицею великого багатства. Вона розпродала майно і стала допомагати вдовам, сиротам, бідним і ув'язненим. За непоступливість у вірі Христовій свята загинула від меча язичника.
У народному календарі цей день зветься Анісія Зимова, або Порізуха, тому що 12 січня прийнято було різати гусей і свиней.

Народні прикмети. Якщо дме вітер з півдня, то весь рік буде врожайним, а літо теплим.

Якщо йде сніг, то влітку можна очікувати сильних дощів.

Горобець голосно цвірінькає - чекай швидкої відлиги.

Іменинники: Макар, Ірина, Антон, Лев, Марія, Тимофій.

10-11 місячний день. Місяць у знаку Телець. Сприятливий для творчості, любові та духовних пошуків день. Добре просуваються будь-які справи. Неприємні ситуації якщо і траплятимуться, то будуть короткочасними і не завдадуть особливої шкоди. Не можна проводити цей день на самоті. Слід присвятити час зміцненню сімейних зв'язків. Налагоджуючи зв'язки зі своїми рідними та близькими, ви отримаєте додаткову енергію для руху вперед.

За даними Центральної геофізичної обсерваторії України, найхолоднішим цей день у Києві був у 1950 році: -26,9°С, а найтеплішим у 2005-му: 9,2°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Друга чверть. Освітленість становить 74 відсотки.