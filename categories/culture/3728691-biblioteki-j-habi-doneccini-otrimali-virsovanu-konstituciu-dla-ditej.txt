Бібліотеки та хаби у Донецькій області з нагоди державного свята отримали від благодійників першу в країні віршовану Конституцію для дітей.

Про це повідомляє Донецька ОВА, передає Укрінформ.
«До Дня Конституції України з ініціативи благодійної організації «Благодійний Фонд Едуарда Мкртчана» та підтримки облдержадміністрації до бібліотек, хабів, центрів передано 4000 примірників книг «Конституція для всіх: і великих, і малих», - йдеться у повідомленні.

Зокрема, першу в Україні віршовану Конституцію для дітей отримають бібліотеки у 19 громадах, 27 освітніх хабів (локацій) та «Культурний хаб Донеччина».
Книга «Конституція для всіх: і великих, і малих» авторства Володимира Читая – це перша віршована Конституція, якадає дітям уявлення про її зміст та найважливіші положення.
Як повідомлялося, 28 червня в Україні відзначають День Конституції.
Фото: Донецька обласна державна адміністрація