Комедійний серіал «Скажені Сусіди", що створюється за мотивами відомої кінотрилогії «Скажене весілля», вийде навесні 2022 року.

Як передає Укрінформ, про це повідомляє пресслужба Держкіно.
«Протягом 24 епізодів глядачі спостерігатимуть за розвитком стосунків сімей Середюків, Крижанівських, Кардашян і Обомеянгі та дізнаються, які зміни відбудуться в житті мешканців Яблунівки», - йдеться у повідомленні.






В Україні знімають комедійний серіал «Скажені сусіди»/Фото: usfa.gov.ua



















Як зазначається, в сім’ї Середюків нарешті все спокійно: низка гучних весіль позаду та ще й набридливий сусід Тарас зник із горизонту, не витримавши утисків свого темпераментного сімейства. Тож Василь (Назар Задніпровський) та Галина (Леся Самаєва) нарешті можуть приділити більше часу один одному. І, можливо, в цій історії й надалі панувала б гармонія, якби сусідка Оксана (Віра Кобзар) не привезла з курорту нового чоловіка. Ним виявився ніхто інший, як колишній однокласник Василя Середюка - Тарас Блащиковський (Віталій Іванченко), котрий докучав малому Васильчику усі шкільні роки. Тож починається нове протистояння.


Серіал створюється FILM.UA Group та Prototype Production за підтримки Держкіно та Міністерства культури та інформаційної політики України.
Фото: usfa.gov.ua