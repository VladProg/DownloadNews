Міністр культури України Олександр Ткаченко зі своїми колегами з Польщі та Литви Пьотром Глінським і Сімонасом Кайрісом зустрілись у форматі Люблінського трикутника.

Як передає Укрінформ, про це Ткаченко повідомляє у Телеграмі.
"Незалежно від відстані, справжні друзі завжди поруч. Зустрілись з друзями України Віце-прем’єр-міністром, Міністром культури та національної спадщини Республіки Польща Пьотром Глінським та Міністром культури Литовської Республіки Сімонасом Кайрисом. Це наші близькі партнери з перших днів повномасштабної війни. Підтримка, яку ми відчуваємо та бачимо з перших днів – безцінна", - зазначив Ткаченко.
Він наголосив, що в рамках зустрічі у форматі Люблінського трикутника міністри обговорюватимуть подальші плани співробітництва в сфері культури.
Як повідомляв Укрінформ, у французьких Каннах на Cannes Next – інноваційній платформі Marché du Film, обговорили підтримку цифрового та культурного секторів України.
Фото: Телеграм Tkachenko.UA