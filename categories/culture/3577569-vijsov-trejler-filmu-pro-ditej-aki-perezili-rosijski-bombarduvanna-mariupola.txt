Вийшов трейлер документального фільму «Мрії дітей міста Марії», в якому діти, які пережили бомбардування в Маріуполі, діляться своїми історіями та розповідають, про що мріяли раніше і про що мріють зараз.

Про це Укрінформу розповіли в Ukrainian Film School, яка організувала благодійний кінотабір для дітей з Маріуполя.
Режисером-постановником стрічки виступив Тарас Ткаченко – куратор режисерського курсу кіношколи та автор кінохітів «Чорний ворон» та «Гніздо горлиці».

Оператором-постановником - випускник та викладач кіношколи Євгеній Васильченко («Доброволець»). Продюсерка: Альона Тимошенко.
Організатори проєкту впевнені, що крім отриманих знань та навичок, гра у кіно допомагає дітям подолати перенесений стрес та відчути впевненість у власних силах і віру у щасливе завтра.
Герої проєкту – діти віком від 8 до 15 років.
Ukrainian Film School – перша українська кіношкола на базі найбільшої у Східній Європі кіностудії FILM.UA.
Фото з сайту nashkiev.ua