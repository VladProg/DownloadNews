Якщо Американська кіноакадемія, що вручає кінопремію “Оскар”, залишається поза політикою, то як тоді розуміти документальний маніфест “Навальний”, у якому внутрішньоросійська політика ллється через край.

Так відреагував на результати церемонії вручення премії “Оскар-2023” радник керівника Офісу Президента України Михайло Подоляк у Твіттері, повідомляє Укрінформ.
"Якщо "Оскар" поза політикою, як тоді розуміти документальний маніфест «Навальний», у якому внутрішньоросійська політика ллється через край? Якщо «Оскар» поза контекстом війни в Україні та масового геноциду українців, навіщо тоді постійно говорити про гуманізм і справедливість?", - написав Подоляк.
Як повідомляв Укрінформ, документальними фільмами, які отримали престижні кінопремії «Оскар» на 95-ій церемонії в Лос-Анджелесі, визнані повнометражна стрічка «Навальний» та короткометражка «Заклиначі слонів».
Фільм канадського документаліста Деніела Роера “Навальний” розповідає про отруєння ув’язненого російського опозиціонера Олексія Навального 20 серпня 2020 року.
Прикметно, що кінострічка “Будинок зі скалок”, знята у співпраці між Україною, Данією, Швецією та Фінляндією теж претендувала на отримання “Оскара” в категорії “найкращий повнометражний документальний фільм”, однак поступилася “Навальному”. “Будинок зі скалок” розповідає реальні історії із життя дітей та вихователів Лисичанського центру соціально-психологічної допомоги. Його понад два роки знімали на Донбасі.
Раніше Президент України Володимир Зеленський звернувся до організаторів церемонії "Оскар" із запитом на трансляцію його звернення до глядачів, але, як і минулого року, отримав відмову.
Глава МЗС України Дмитро Кулеба назвав це рішення, особливо враховуючи, що одним із головних претендентів на перемогу в номінації "найкращий фільм" є антивоєнна стрічка.