Український рок-гурт KOZAK SYSTEM до дня народження письменниці Ліни Костенко заспівав пісню на її вірш “Крила”, відео виконання твору було знято на могилі поета Тараса Шевченка у Каневі.

Як передає Укрінформ, про це KOZAK SYSTEM повідомляє у Фейсбуці.

“Сьогодні день народження у геніальної Ліни Костенко. А ми даруємо в цей день усім вам дуже особливу пісню на її вірш. Знімали просто телефоном у день сонячного затемнення на могилі Тараса Шевченка у Каневі”, - ідеться у повідомленні.
Як повідомлялося, поетесі-шестидесятниці, письменниці Ліні Костенко 19 березня виповнилося 93 роки.