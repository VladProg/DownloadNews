Військовий оркестр переспівав гімн Українських січових стрільців «Ой у лузі червона калина».

Як передає Укрінформ, відео оприлюднено на сторінці Генштабу ЗСУ у Фейсбуці.

«Ой у лузі червона калина» - версія військового оркестру Оперативного командування «Схід». Диригує начальник оркестру Оперативного Командування «Схід» Збройних сил України підполковник Олександр Жарій», - ідеться в повідомленні.
Зазначається, що запис «Ой у лузі червона калина» у виконанні військового оркестру здійснено в межах патріотично-мистецької акції «Час обрав нас!».
Як повідомляв Укрінформ, в Україні з нагоди Дня пам’яті та примирення проходить мистецько-патріотична акція «Час обрав нас», ініційована керівництвом Збройних сил України. До акції залучено творчу інтелігенцію, громадськість, місцеві органи влади.