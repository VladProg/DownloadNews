У Рівненській обласній філармонії відкрилась виставка «Любомирські на Рівненщині 300 років».

Як передає Укрінформ, про це повідомляє Рівненська ОДА.
«У Рівненській обласній філармонії відкрилась виставка «Любомирські на Рівненщині 300 років», - йдеться у повідомленні.
Як підкреслив заступник голови Рівненської ОДА Сергій Гемберг, ця виставка присвячена пам’яті видатного роду, який розбудовував край. Любомирські споруджували палаци, гімназії, костели, розвивали культурне життя регіону. Тому, за словами Гемберга, родина князів Любомирських - невід’ємна матеріальна та нематеріальна культурна спадщина Рівненщини.

Організаторами виставки є управління культури і туризму Рівненської ОДА, Рівненський обласний краєзнавчий музей, Рівненська обласна філармонія. Серед партнерів заходу - Генеральне консульство Республіки Польща у Луцьку.

Як повідомляв Укрінформ, у Рівному відкрили фотовиставку «Міцніші за цеглу» про волонтерів, які відновлюють Україну.
Фото: Рівненська обласна державна адміністрація