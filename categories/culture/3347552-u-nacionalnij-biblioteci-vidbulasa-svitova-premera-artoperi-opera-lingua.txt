У Національній бібліотеці імені Вернадського відбулася світова прем’єра OPERA LINGUA українських композиторів Романа Григорів та Іллі Разумейка, створена в межах лабораторії сучасної опери Opera Aperta.

Про це повідомляє кореспондент Укрінформу.
«Локацією для оперної постановки стала унікальна мармурова конференц-зала Бібліотеки імені В.І. Вернадського, що перетворилася на сучасний оперний театр. Постановка опери поєднала метафізичний театр, сучасну оперу, кіно- та медіамистецтво у полістилістичний партитурі, в якій звучання оркестру перепліталося із голосами матріархального септету універсальних акторок: Марічки Штирбулової, Марії Потапенко, Христини Слободянюк, Назгуль Шукаєвої, Діани Зябченко, Юлії Алексєєвої та Соломії Кирилової», - сказав композитор Роман Григорів.






У Національній бібліотеці відбулася світова прем’єра артопери OPERA LINGUA / Фото: Валерія Ландар, Аліна Гармаш























































































































































Проєкт створено за підтримки Українського культурного фонду та House of Europe. Продюсерами опери виступили Ольга Дятел та Володимир Бурковець. Художницею опери є Катерина Маркуш, хореограф Христина Слободянюк. Світлову партитуру вистави прописувала Марія Волкова, лайв-електроніку створював музикант Георгій Потопальський, лайв-відео художник Дмитро Тентюк. Оператор-постановник відео Денис Мельник, режисер монтажу Анна Сороколіт. Звукорежисер перформансу Андрій Шахадинець.
Партнерами постановки стали Національна бібліотека України імені В.І. Вернадського та Національна спілка композиторів України.
Після прем’єрних показів OPERA LINGUA в бібліотеці імені В.І. Вернадського команда Opera Aperta готується до подальших європейських фестивальних постановок твору в наступних театральних сезонах.