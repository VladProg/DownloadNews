Державне агентство з питань мистецтв і мистецької освіти оголосило конкурс на здобуття премії імені Миколи Гоголя 2022 року.

Про це повідомили у пресслужбі Держмистецтв, передає Укрінформ.
«Премія імені Миколи Гоголя присуджується щорічно до дня народження письменника 1 квітня громадянам України на конкурсних засадах за найкращі літературно-мистецькі твори, що наслідують традиції творчості М.В. Гоголя, збагачені концептами історичної романістики, містицизму та сатири, та утверджують національну само ідентифікацію», - ідеться в повідомленні.
Як зазначається, на здобуття премії висуваються нові оригінальні твори авторів або колективу авторів, опубліковані (оприлюднені) у завершеному вигляді протягом останніх трьох років, але не пізніше ніж за місяць до їх висування.
Кінцевий термін прийняття документів - 1 лютого 2022 року. Грошова винагорода до премії становить 20 тис. грн.