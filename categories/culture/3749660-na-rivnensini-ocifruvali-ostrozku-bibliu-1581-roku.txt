Державний історико-культурний заповідник "Острозький замок" оцифрував Острозьку Біблію 1581 року, відтепер унікальне видання всі охочі можуть переглянути онлайн.

Як передає Укрінформ, про це повідомляє Рівненська обласна рада.
«Державний історико-культурний заповідник м. Острога» зробив оцифрування Острозької Біблії 1581 року. Відтепер унікальне видання всі охочі можуть переглянути онлайн», - йдеться у повідомленні.
Як зазначається, Острозька Біблія — одне з найважливіших кириличних стародрукованих видань, яке було підготовлене гуртком учених при Острозькій академії і надруковане в Острозі друкарем Іваном Федоровим. Книга є досконалим зразком друкарського мистецтва України кінця XVI століття.

Зробити оцифрування вдалося в рамках проєкту «Оцифрування і каталогізація кириличних стародруків колекції Державного історико-культурного заповідника м. Острог» за підтримки Українського культурного фонду.
Як повідомлялося, торік на Рівненщині презентували мультимедійну Острозьку Біблію.