У Кропивницькому в обласній філармонії показали виставу-реквієм «Тінь весни». Кошти з продажу квитків скерують на придбання шкільного приладдя для дітей переселенців.

Про це повідомляє Суспільне з посиланням на художнього керівника народного хореографічного ансамблю «Світанок» Максима Печененка, передає Укрінформ.
У Кіровоградській обласній філармонії відбулась прем'єра вистави-реквієм «Тінь весни». Вистава – благодійна. Кошти з продажу квитків витратять на шкільне приладдя для дітей-переселенців. Зазначається, що вистава зображає воєнну реальність України сьогодні.
«Це хореографічна замальовка на тему «Україна в тривозі». В ній ми намагаємося показати, що відчувають діти з першого дня війни і по сьогодні», - зазначає Печененко.
Вказується, що за зібрані кошти придбають шкільне приладдя для 50 дітей переселенців, які в новому навчальному році сядуть за парти в одній зі шкіл Кропивницького.

Раніше повідомлялося, що на Кіровоградщині знайшли притулок понад 80 тисяч переселенців.
З 24 лютого в Україні триває повномасштабна російська воєнна агресія.
Фото: Суспільне