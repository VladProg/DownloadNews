У Новій Каховці Херсонської області зникли загарбники, за попередньою інформацією, їх відправили на Берислав.

Як передає Укрінформ, про це у Фейсбуці написав депутат облради Сергій Хлань.
«З Нової Каховки є повідомлення, що з міста зникли орки», - зазначає депутат облради.
Він зауважує, що навіть кіоски з шаурмою, яку загарбники так люблять, не мають виторгу. Хоча зазвичай там скупчуються в черги, для російських військових це великий делікатес.
За попередньою інформацією, всіх відправили на Берислав, де «ничего не происходит и паники нет».
«Є підозра, що скоро таки наїдяться, але не шаурмою», - наголосив Хлань.
Як повідомляв Укрінформ, на південному напрямку вже зафіксовані свіжомобілізовані російські військові, які виконують роль гарматного м’яса. Як передові підрозділи керівництво зс рф планує використовувати повітряно-десантні війська, що можуть опинитися в котлі. Єдиний вихід для російських окупантів – здатися в полон ЗСУ та поповнити обмінний фонд.