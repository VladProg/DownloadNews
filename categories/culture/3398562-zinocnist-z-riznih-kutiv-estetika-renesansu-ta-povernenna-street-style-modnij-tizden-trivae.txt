У київському Мистецькому Арсеналі триває модний показ Ukrainian Fashion Week. Цього сезону глядачі ознайомились із колекціями українських та іноземних дизайнерів, а автори презентували роботи циклу Fresh Fashion та нові напрямки мистецтва моди.

Про це повідомляють організатори на порталі UFW, передає Укрінформ.

На заході представили колекції Mild Power, Anna Grove у рамках циклу Fresh Fashion, Chuprina, BEZMEZH, Darja Donezz, Polina Veller, DZHUS та Iron Thread.
Онлайн формат став зручнішим для глядачів, тому показ на діджитал-платформах UFW розпочався з презентації колекцій циклу Fresh Fashion. Литовська дизайнерка Мільда ​Янкувєне засновниця бренду Mild Power, вдруге представила свою роботу на Ukrainian Fashion Week. Дизайнерка створила 20 костюмів, із яких є чоловічі.
«У мене є кілька постійних клієнтів – бійців, які створюють образи для колекцій. Мені подобається працювати з чоловічою модою», – розповіла Мільда Янкувєне.

Колекція створена на основі авторського візерунка з діамантів і сердець, що символізує владу через ніжність і любов: «Я люблю себе, своє тіло, свою душу і запрошую інших зробити те саме. Не для когось, тільки для себе».
Для нової колекції “12” українська дизайнерка Дар’я Чуприна надихнулась тематикою космосу та астрології, а також 12-річчям її бренду. Образи символізують порядок знаків зодіаку. CHUPRINA використовує найжіночніші тканини: твід і шовк. Серед виробів представлено сукні летючих фактур, твідові костюми, затишний трикотаж із фігурними прорізами, широкі штани. Дизайнерка дотримується палітри монохромних кольорів з елементами декору: пір’я, вишивка та розсип зі страз.
Жіночі смокінги стали провідною ідеєю колекції BEZMEZH дизайнерки Анни Межуєвої. Заснований у 2021 році, український бренд реалізовує ідею, що для сміливих жінок немає нічого неможливого, і розвінчує ґендерні стереотипи. Кожна модель виконана з великою майстерністю, а високоякісні італійські тканини та першокласна фурнітура роблять одяг BEZMEZH бездоганним.
Бренд Darja Donezz звернувся до картин художників Ренесансу. Символом колекції обрали мушлю, яку митці зображували з давньогрецькою богинею кохання Афродітою. Дизайнерка Дар’я Донець використала тканини, щоб передати тендітність і красу героїні колекції. У новій лінійці символ мушлі з’являється вишитим на знакових сукнях, а також у вигляді аксесуара, покритого камінням і пір’ям. Романтичності образу додає прозора тканина, яка стала шлейфом для суконь.

Наостанок street style, що виділяється з натовпу - такою є колекція бренду Iron Thread. Минулого сезону американський дизайнер Ено Еніеокпон презентував африканські мотиви та принти у поєднанні з європейськими. Цьогоріч колекція street vs. kimono присвячена футуристичним мотивам з елементами японського традиційного одягу на чорній тканині. Знайомою концепцією залишилась зручність та підкреслення індивідуальності навіть у вуличних образах.
Як повідомляв Укрінформ, Тиждень моди триватиме з 3 по 6 лютого. Це 50-й сезон в історії UFW і проходить у форматі phygital.