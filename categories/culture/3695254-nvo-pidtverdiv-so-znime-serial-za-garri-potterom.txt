Американський стрімінговий сервіс НВО Max офіційно анонсував вихід серіалу заснованого на серії книг про Гаррі Поттера.

Про це компанія повідомила у Твіттері, передає Укрінформ.
«(НВО) Мах замовив перший в історії телесеріал за сценарієм Гаррі Поттера, точну адаптацію культових книг», - йдеться у дописі. Також в ньому опублікували тизер.
Зазначається, що це оголошення компанія Warner Bros. Discovery зробила на презентації для ЗМІ та інвесторів 12 квітня.
Планується, що кожен сезон буде заснований на одній з книг Джоан Роулінг про всесвіт Гаррі Поттера. У шоу задіють новий акторський склад.
Виконавчими продюсерами серіалу виступають сама Роулінг, а також продюсер фільмів серії «Фантастичні тварюки» Ніл Блер і Рут Кенлі-Леттс. Дата релізу та інші подробиці не уточнюється.
«Ми раді надати глядачам можливість відкрити для себе Гоґвортс зовсім по-новому… У партнерстві з Warner Bros. Television і Джоан Роулінг новий серіал Max Original глибоко порине в кожну з культових книг, якими шанувальники продовжували насолоджуватися всі ці роки», - зазначив гендиректор HBO & Max Content Кейсі Блойс.
Як повідомляв Укрінформ, на початку квітня стало відомо, що компанія Warner Bros. наблизилася до укладання угоди про зйомки серіалу, заснованого на серії книг про Гаррі Поттера.