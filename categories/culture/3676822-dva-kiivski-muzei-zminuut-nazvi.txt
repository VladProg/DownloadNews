«Київський музей Пушкіна» називатиметься «Садиба на Кудрявці», а «Музейно-виставковий центр сучасного мистецтва» - «Музейно-виставковий центр»

Про це у Телеграмі повідомляє Київська міська військова адміністрація, передає Укрінформ.
«За зверненням громади Києва і керівника Музею історії міста Києва, філії цього закладу культури змінили свої назви. «Київський музей Пушкіна» відтепер називатиметься «Садиба на Кудрявці», а «Музейно-виставковий центр сучасного мистецтва» буде мати назву «Музейно-виставковий центр», - йдеться в повідомленні.
Зазначається, що рішення прийнято владою Києва і введено в дію начальником КМВА Сергієм Попком.
Як повідомлялося, АТ «Укрзалізниця» планує з 1 березня запустити опитування, у межах якого українці зможуть обрати нові назви для Південно-Західної залізниці та Південної залізниці.
Фото з сайту kyiv.comments.ua