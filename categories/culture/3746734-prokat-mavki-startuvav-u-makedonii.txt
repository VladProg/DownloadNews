Кінотеатральний прокат анімаційної стрічки "Мавка. Лісова пісня" відсьогодні стартує у Північній Македонії.

Про це повідомляє пресслужба Державного агентства з питань кіно у Фейсбуці, передає Укрінформ.
"З 10 серпня 2023 року український анімаційний фільм офіційно демонструватиметься на екранах кінотеатрів Північної Македонії. Відтепер у Cineplexx MK кожен зможе поринути у чарівний світ українського анімаційного фільму "Мавка. Лісова пісня". Розклад показів за посиланням: http://surl.li/jyiil", - йдеться у повідомленні.
Анімаційний фільм створений за мотивами драми-феєрії Лесі Українки «Лісова пісня» та на образах зі слов’янської міфології.
Фільм створено за підтримки Державного агентства України з питань кіно, Агентства США з міжнародного розвитку (USAID Ukraine - USAID Україна).
Як повідомляв Укрінформ, на початку липня в Іспанії відбулась онлайн-прем'єра українського мультфільму “Мавка. Лісова пісня”.