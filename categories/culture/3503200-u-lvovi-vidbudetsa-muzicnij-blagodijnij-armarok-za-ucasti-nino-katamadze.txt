Львівська філармонія та оркестр «INSO-Львів» проведуть у Львові благодійний ярмарок та онлайн-аукціон, щоб зібрати кошти на авто для ЗСУ. Спеціальним гостем стане відома грузинська джазова співачка Ніно Катамадзе.

Про це кореспондентові Укрінформу повідомила керівниця та оркестр «INSO-Львів» Іоланта Пришляк.

Афіша: Львівська філармонія

«Львівська філармонія стала осередком гуманітарної допомоги і неодноразово вже довела, що культура не буває поза політикою. Нашим великим колективом ми створили ініціативу ярмарку та аукціону для збору коштів на потреби нашої рідної львівської 80-ї ОМДШБ. Наша мета - зібрати кошти на 4 авто та термовізійні дрони. Також у відвідувачів буде можливість почути живу музику. Спеціальний гість ярмарку - Ніно Катамадзе», - зазначила Пришляк.

За її словами, під час ярмарку також розіграють один з лотів. Кошти з ярмарки та онлайн-аукціону будуть передані на ЗСУ.
Благодійна солодка ярмарка-зустріч відбудеться 12 червня о 12-й год. на площі Маланюка у Львові. Окрім цього, усі охочі зможуть долучитися до онлайн-аукціону. Лоти аукціону, серед яких зустрічі з відомими людьми, іграшки, прикраси, твори мистецтва, будуть розміщені на сторінці оркестру «INSO-Львів» 10 червня.
Фото: Національний оркестр Тбілісі