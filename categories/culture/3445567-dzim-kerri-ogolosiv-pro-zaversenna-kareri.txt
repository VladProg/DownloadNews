Голлівудський актор Джим Керрі оголосив про завершення кар'єри.

Про це він сказав в інтервʼю Access Hollywood, передає Укрінформ
«Я йду на пенсію. Я вельми серйозний… Якщо, звичайно, раптом ангели принесуть мені якийсь сценарій, написаний золотим чорнилом, і я зрозумію, що людям дуже важливо це побачити, можливо, я і повернуся», — сказав 60-річний комік.
Актор зазначив, що любить спокійне життя і хоче насолодитися ним.
«Я зробив досить. Мені вже достатньо»,— додав він.
Джим Керрі — канадсько-американський актор, продюсер і один з найбільш високооплачуваних коміків у США. Він відомий за фільмами «Маска», «Ейс Вентура: Розшук домашніх тварин», «Ейс Вентура 2: Поклик природи», «Дурний і ще дурніший», «Брехун, брехун», «Брюс Всемогутній» та ін.
Як повідомляв Укрінформ, раніше стало відомо, що 67-річний голлівудський актор Брюс Вілліс припиняє свою кар’єру у зв'язку із хворобою - у нього діагностували афазію.