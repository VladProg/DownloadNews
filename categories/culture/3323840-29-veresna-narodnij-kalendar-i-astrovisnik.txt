Зірки не радять братися за нові справи, а завершити вже розпочаті

Православна церква вшановує пам’ять мучениці Людмили, княгині Чеської, яка жила в кінці дев’ятого – на початку десятого століття і прийняла святе хрещення від святителя Мефодія, архієпископа Моравського, просвітителя слов'ян.
Народні прикмети. Якщо на Людмилу добре попаритися в лазні, не будете весь рік хворіти.
Якщо день сонячний і погожий, сильних морозів узимку очікувати не слід.
Листя на деревах пожовкло, але не падає – осінь буде довгою.
Іменинники: Віктор, Йосип, Людмила, Олексій, Сергій.
23-24 місячний день. Місяць у знаку Рак. Досить суперечливий період. Можливі прояви заздрості з боку партнерів. Краще не починати нових справ, а завершити вже розпочаті. Хірургічні операції мають бути вдалими - будь-які рани загоюються швидко і без ускладнень.
Згідно з даними Центральної геофізичної обсерваторії України, найхолоднішим цей день у Києві був у 1977 році: -1,0°С, а найтеплішим у 1900-му: +28,8°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що спадає. Третя чверть. Освітленість становить 47 відсотків.