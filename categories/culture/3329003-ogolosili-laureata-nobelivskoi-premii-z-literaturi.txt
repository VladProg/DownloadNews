Лауреатом Нобелівської премії з літератури 2021 року став письменник Абдулразак Гурна "за його безкомпромісний та співчутливий погляд на наслідки колоніалізму та долю біженця у прірві між культурами та континентами".

Про це повідомляє Укрінформ з посиланням на Твіттер премії.


BREAKING NEWS:
The 2021 #NobelPrize in Literature is awarded to the novelist Abdulrazak Gurnah “for his uncompromising and compassionate penetration of the effects of colonialism and the fate of the refugee in the gulf between cultures and continents.” pic.twitter.com/zw2LBQSJ4j
— The Nobel Prize (@NobelPrize) October 7, 2021

Зазначається, що його романи відступають від стереотипних описів і відкривають погляд на культурно різноманітну Східну Африку, яка незнайома багатьом людям з інших частинах світу.
Четвертий роман Гурни під назвою "Рай" (1994) став його проривом як письменника. Він вирішив написати цей роман після дослідницької поїздки у Східну Африку в 1990 році. У книзі йдеться про повноліття та сумну історію кохання, в якій стикаються різні світи та системи вірувань. Загалом Гурна опублікував десять романів та ряд невеликих історій.
Абдулразак Гурна народився в 1948 році та виріс на острові Занзібар, наприкінці 1960-х років прибув до Англії як біженець. До недавнього виходу на пенсію він був професором англійської та постколоніальної літератури в Кентському університеті у Кентербері.
Як повідомляв Укрінформ, з 4 жовтня розпочався Нобелівський тиждень.
У понеділок було оголошено лауреатів Нобелівської премії. Цього року ними стали
Американський фізіолог Девід Джуліус і вірменсько-американський молекулярний біолог і невролог Ардем Патапутян отримали премію з медицини за відкриття рецепторів температури і дотику.
Лауреатами Нобелівської премії з фізики стали Шюкуро Манабе та Клаус Гассельманн, а також Джоджіо Парізі за новаторський внесок у розуміння складних фізичних систем.
Премію з хімії отримали стали Бенджамін Ліст і Девід Макміллан за розвиток асиметричного органокаталізу.
У п’ятницю у норвезькій столиці Осло назвуть лауреата Нобелівської премії за сприяння встановленню миру.
Лауреат премії з економіки буде оголошений 11 жовтня.
Нобелівська премія — одна з найпрестижніших міжнародних премій, яку щорічно присуджують за видатні наукові дослідження, революційні винаходи або значний внесок у культуру чи розвиток суспільства. Сума премії змінюється залежно від доходів Фонду Нобеля. Торік вона становила 10 млн шведських крон (близько $ 1,1 млн).
Фото: GETTY IMAGES