Стрімінгова платформа Netflix повідомила, що королівське весілля принца Чарльза (нині король Чарльз III) і Камілли Паркер-Боулз у 2005 році буде показано в шостому й останньому сезоні серіалу «Корона».

Як передає Укрінформ, про це повідомляє The Hollywood Reporter.


After six seasons, seven years and three casts, The Crown comes to an end later this year. Here’s a hint at what’s to come in our final season. pic.twitter.com/l6ilhYYA0C
— Netflix (@netflix) September 4, 2023

Netflix опублікував в соцмережах фотографію документа з написом: «Служба молитви після одруження його королівської високості принца Вельського і її королівської високості герцогині Корнуольської».
У наступному шостому сезоні Домінік Вест і Олівія Вільямс продовжать у своїх ролях тоді ще принца Чарльза і герцогині Камілли відповідно.
Зазначається, що останній сезон також включатиме смерть у 1997 році принцеси Діани, яку зіграла Елізабет Дебікі, а також першу зустріч принца Вільяма та Кейт Міддлтон.
Очікується, що «Корона» вийде на Netflix пізніше цього року.
«Корона» — біографічний історичний драматичний телесеріал, створений Пітером Морґаном, який також став сценаристом та автором ідеї серіалу для «Netflix».
Прем'єра першого сезону, що складається з десяти епізодів, відбулася 4 листопада 2016 року. Кошторис першого сезону склав 156 мільйонів доларів США.