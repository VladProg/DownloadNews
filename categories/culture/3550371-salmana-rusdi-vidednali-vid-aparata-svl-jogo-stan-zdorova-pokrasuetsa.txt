Письменник Салман Рушді, якого 12 серпня госпіталізували з ножовими пораненнями після нападу, у неділю був від'єднаний від апарата штучної вентиляції легень, його стан поліпшується.

Про це повідомив агент письменника Ендрю Вайлі, передає Укрінформ із посиланням на New York Times.
"...Травми серйозні, але його (Рушді - ред.) стан рухається у правильному напрямку", - зазначив Вайлі.
Як повідомлялося, 12 серпня під час літературного вечора в штаті Нью-Йорк на Рушді було скоєно напад. Чоловік атакував письменника на сцені, завдавши йому кількох ударів ножем.
75-річний Рушді дістав ножові поранення у шию та живіт. Його доправили гелікоптером у лікарню в місті Ері, штат Пенсильванія.
Після багатогодинної операції Рушді під'єднали до апарата ШВЛ.
Поліція заарештувала нападника, 24-річного жителя Нью-Джерсі Хаді Матара. Йому висунуто обвинувачення у замаху на вбивство.
Фото: CNN