В Ужгороді та Мукачеві легендарний хор "Кантус" разом із музикантами-переселенцями влаштовує благодійні концерти на підтримку 128-ї бригади.

Про це повідомляє у Фейсбуці Департамент культури та Закарпатської ОВА, передає Укрінформ.
"Камерний хор Кантус спільно з музикантами, що є вимушеними переселенцями із Харкова, Києва, Донецька дав благодійний концерт в Ужгородському Хрестовоздвиженському греко-католицькому Катедральному Соборі," - йдеться в повідомленні.

Як повідомляється, захід провели на підтримку 128-ї окремої гурсько-штурмової Закарпатської бригади: усі вилучені від квитків кошти передадуть на підтримку військових.
Такий же концерт пройде і у Мукачеві, в Успенському греко-католицькому соборі.
Як повідомляється, у програмі – твори Антоніо Вівальді, Йогана Себастьяна Баха, Георга Фрідріха Генделя.
Як повідомляв Укрінформ, у Варшаві 12 квітня відбудеться благодійний футбольний матч «Легія» - «Динамо», у межах якого пройде концерт за участю українських артистів.
Фото: Фейсбук Департамента культури, національностей та релігій Закарпатської ОДА