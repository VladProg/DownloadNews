Касові збори української стрічки “Бачення метелика” за три вікенди прокату сягнули 525 074 гривень.

Як передає Укрінформ, про це повідомляє пресслужба Державного агентства України з питань кіно.
"Бачення метелика" — дебютна повнометражна робота режисера Максима Наконечного. Сценарій фільму він написав спільно з письменницею та режисеркою Іриною Цілик. У головній ролі знялась акторка Рита Бурковська. Одну з ключових героїнь картини виконала знана драматургиня Наталка Ворожбит", - зазначається в повідомленні.

Фільм розповідає про аеророзвідницю з позивним “Метелик”, яка повертається з полону. Її чекають рідні, друзі, побратими та коханий, але нове життя приносить і нові виклики.
Стрічка створена за підтримки Держкіно, Eurimages, Чеського кінофонду, Хорватського аудіовізуального центру, Шведського кіноінституту, Українського культурного фонду та Українського інституту.
Як повідомлялося, стрічка Максима Наконечного - «Бачення метелика» вийшла у всеукраїнський прокат 6 квітня.