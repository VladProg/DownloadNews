У Національному музеї народної архітектури та побуту України 29 липня вже вдруге відбулося Свято українського хліба.

Як передає Укрінформ, про це повідомило Міністерство культури та інформаційної політики України.
29 липня в Національному музеї народної архітектури та побуту України другий рік поспіль День Української Державності відзначали не менш символічним Святом українського хліба, ідеться у повідомленні.

В.о. міністра культури та інформаційної політики Ростислав Карандєєв відвідав музей та долучився до святкування.



Як зазначили у МКІП, під час святкування була можливість дізнатися більше про світ пращурів-землеробів та відвідати виставку хліборобських знарядь. Також було відтворено давній обряд "зажинок", молотіння зерна ціпками, гостина в музейних мірошників та ярмарок.
Як повідомляв Укрінфом, у п’ятницю, 28 липня, в Україні відзначають День Державності, День хрещення Русі-України та День пам’яті святого рівноапостольного князя Володимира.
Фото: Національний музей народної архітектури та побуту України