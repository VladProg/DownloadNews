Сьогодні слід повністю віддатися справі – лише тоді ви отримаєте чудовий результат

Православна церква вшановує пам’ять святого Григорія, єпископа Нісського з Каппадокії (сучасна Туреччина). Він був полум’яним захисником християнських догматів і ревним учителем своєї пастви. Святий Григорій сповідував подвижницький спосіб життя: ходив босоніж, спав на землі, їжею для нього були хліб та овочі, пив він лише воду.
У народі Григорія називали «Грицем-літозазивачем» і по цьому дню визначали, яким буде літо.

Народні прикмети. Якщо на деревах видно іній - влітку погода буде прохолодною і негожою.

Якщо в день Григорія ясна погода - літо буде сухим і спекотним.

Якщо небо безхмарне і ясне - весна буде ранньою.

Іменинники: Григорій, Марко, Павло, Макар, Анатолій.

21-22 місячний день. Місяць у знаку Терези. День чистоти та благородства. Важливо бути чесними та справедливими, навіть у дрібницях. Якщо реалізація задуманого вимагатиме якихось жертв, не варто зупинятися. Слід цілком віддатися справі - лише тоді ви отримаєте чудовий результат. Корисною буде й колективна робота, а також приємними стануть всілякі поїздки і подорожі. Водні процедури, повітряні ванни та фізичні вправи допоможуть суттєво зміцнити здоров’я.

За даними Центральної геофізичної обсерваторії України, найхолоднішим цей день у Києві був у 1942 році: -26,0°С, а найтеплішим у 1899-му: 9,0°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 73 відсотки.