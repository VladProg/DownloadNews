Відомий американський музикант Брюс Спрінгстін переніс проведення двох концертів у США через хворобу.


Як передає Укрінформ, відповідне оголошення було розміщене на його сторінці в Інстаграм.
«Через хворобу Брюса Спрінгстіна його концерти з The E Street Band у Citizens Bank Park у Філадельфії 16 і 18 серпня були перенесені», - йдеться у повідомленні.
У пресслужбі додали, що нині триває робота над організацією нових дат для перенесених концертів.
Назва хвороби нині невідома.
CNN зазначає, що у травні цього року американський музикант впав на сцені під час виступу в Амстердамі. Він швидко оговтався після того, як спіткнувся на сходах під час виконання своєї пісні «Ghosts».
Спрінгстін і його гурт E Street Band цього року були в турі, який розпочався в США з лютого по квітень. Потім вони подорожували до Європи, зупиняючись у Франції, Італії, Німеччині, Цюриху, Бірмінгемі, Осло, Лондоні, Відні, Мюнхені, Англії тощо.
Цього місяця тур повернувся до Сполучених Штатів, де минулого тижня вони грали у Чикаго. Наступний концерт у них запланований на у Фоксборо, штат Массачусетс, 24 серпня.
Як повідомляв Укрінформ, американська співачка Мадонна потрапила до реанімації після того, як підхопила серйозну бактеріальну інфекцію.
Фото: brucespringsteen.net