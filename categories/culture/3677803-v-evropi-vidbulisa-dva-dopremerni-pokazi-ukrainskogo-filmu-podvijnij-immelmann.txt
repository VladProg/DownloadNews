У містах Дюделанж (Люксимбург) та Йорк (Велика Британія) відбулися два допрем’єрних покази повнометражного фільму-дебюту Віри Яковенко "Подвійний іммельманн" за сприяння місцевих волонтерських організацій.

Про це повідомляє пресслужба Державного агентства з питань кіно у Фейсбуці, передає Укрінформ.

Зазначається, що перший допрем'єрний показ відбувся у Національному аудіовізуальному центрі CNA в Дюделанжі. Його організувала волонтерська організація Slava Ukrayini Luxembourg, що допомагає українським біженцям.
Заразом під час другого показу автори фільму нагадали про повномасштабне вторгнення до України у британському місті Йорк. Зазначається, що показ відбувся у старовинній залі St Michael's Church. Подію організовано за сприяння волонтерської організації York Ukrainian Society.
"Подвійний іммельманн" - фігура вищого пілотажу. Сюжет розказує історію падіння українського літака, після чого члени екіпажу опиняються на окупованій території на Донбасі, змушені поодинці вибиратися звідти. Для цього їм доведеться провернути "подвійний іммельманн" зі своїм життям.
Продюсерами фільму є Олексій Пантелєєв, Роман Негрієнко, Ольга Пантелєєва. Режисерка - постановниця фільму – Віра Яковенко, авторка сценарію – Ірен Роздобудько. Ролі у фільмі зіграли, зокрема, народна артистка України Лариса Руснак, Істан Розумний, Ксенія Баша, Наталія Ярошенко, Володимир Ямненко.
Як повідомлялося, сценарій посів фільму посів перше місце у Міжнародному літературному конкурсі "Коронація Слова" 2020 у номінації "Кіносценарії".
Віра Яковенко - українська кінорежисерка, сценаристка. Здобула освіту у Київський театральний інститут ім.Карпенка-Карого. Авторка короткометражок, телесереалів та спецпрограм.