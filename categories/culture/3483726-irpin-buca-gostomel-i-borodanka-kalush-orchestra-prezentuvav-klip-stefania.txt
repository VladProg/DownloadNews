Гурт Kalush Orchestra презентував кліп на свою пісню "Стефанія", знятий у найбільш постраждалих від дій загарбників містах Київщини: Бучі, Ірпені, Гостомелі і Бородянці.

Відео оприлюднено на офіційному ютуб-каналі гурту, передає Укрінформ.
"Це відео було зняте в Бучі, Ірпені, Бородянці, містах під Києвом, які постраждали від звірств російських окупантів", - ідеться у титрах.

Музиканти присвятили свою роботу "хоробрим українцям, матерям, які захищають своїх дітей, і всім, хто віддав свої життя за нашу свободу".
Як повідомляв Укрінформ, у ніч з 14 на 15 травня український гурт Kalush Orchestra переміг у фіналі "Євробачення-2022" з піснею "Стефанія". Після свого виступу музиканти закликали світ підтримати захисників Маріуполя, які тримають оборону на Азовсталі.
Фото: Ukraine Media Center