В латвійській столиці стартував Ризький міжнародний кінофестиваль/RIGA IFF, який пройде з 14 по 24 жовтня. Понад 100 кіносеансів фестивалю, серед яких буде й український фільм, доповнять лекції, дискусії та інші заходи.

Про це повідомляє кореспондент Укрінформу.
Фестиваль відкрився 14 жовтня ввечері показом італійсько-латвійського фільму «Росселліні», режисером якого став Алессандро Росселліні, онук основоположника італійського неореалізму Роберто Росселліні. На честь класика на фестивалі буде окрема ретроспективна програма - «The Rossellinis And The Century».
Загалом пройде 10 тематичних програм, де сучасне кіно зустрінеться з кінокласикою, картини відомих режисерів, хіти кращих світових фестивалів, будуть сусідити зі сміливими дебютами.
Український кінематограф на фестивалі представлятиме картина 2021 року «Стоп-Земля» режисерки Катерини Горностай про 16-річну інтровертну школярку Машу. Фільм цьогоріч отримав Ґран-прі на 12-му Одеському міжнародного кінофестивалі. Показ відбудеться ввечері 19 жовтня.
Українська тематика займає вагому частку польсько-німецького фільму «Снігу більше не буде» відомої режисерської пари Малгожата Шумовська – Міхал Енглерт. Картина була в основній програмі Венеціанського кінофестивалю-2020 та номінантом від Польщі на Оскара-2021. «Поетична заповітна казка про ангела з Чорнобиля», тобто мігранта з України, масажиста Женю, який має особливі можливості, була високо оцінена критиками. Виконавець головної ролі британський актор Алек Утгоф також походить з родини, яка емігрувала з Києва. Показ пройде ввечері 22 жовтня.
Центральним місцем заходів RIGA IFF є найбільш відомий історичній кінотеатр латвійської столиці Splendid Palace.
Зараз в Латвії через коронавірус діє стан надзвичайної ситуації, тому на фестивалі будуть особливі заходи короновірусної безпеки, вхід до зали - лише за наявності ковід-сертифікатів. Також більшу частину фільмів можна буде переглянути онлайн.