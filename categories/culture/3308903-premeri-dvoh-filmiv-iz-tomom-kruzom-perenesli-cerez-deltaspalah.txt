Американська кінокомпанія Paramount Pictures перенесла показ прем’єр двох фільмів з голлівудським актором Томом Крузом через спалах коронавірусного штаму Delta у США.

Як передає Укрінформ, про це повідомляє Deadline.
Новими датами прем’єр Top Gun: Maverick («Топ Ґан: Меверік») та Mission: Impossible 7 («Мі́сія нездійсненна 7») стали 27 травня й 30 вересня 2022 року відповідно.
При цьому BBC зазначає, що перший фільм відкладено на шість місяців, а другий з травня на вересень наступного року.
Рішення про відтермінування обох прем’єр кіностудія Paramount Pictures ухвалила через стрімке поширення коронавірусного штаму Delta, який може зупинити людей відвідати прем’єри стрічок. Відтак може значно впасти прибуток від їхніх показів у кінозалах.
Як повідомляв Укрінформ, у грудні 2020 року на знімальному майданчику франшизи культового фільму «Місія нездійсненна» у Лондоні Том Круз пригрозив звільнити команду через недотримання обмежень у зв’язку з COVID-19, а саме - ігнорування носіння масок і недотримання дистанції.
Фото: Paramount