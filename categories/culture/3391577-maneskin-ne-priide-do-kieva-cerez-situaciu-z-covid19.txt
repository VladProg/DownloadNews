Переможець Євробачення-2021 італійський гурт Måneskin заявив про перенесення свого європейського турне через запроваджені обмеження у зв’язку з коронавірусом.

Як передає Укрінформ, про це повідомляє ANSA.
У гурті заявили, що рішення про перенесення європейського вояжу було ухвалене з «глибоким жалем». Власники квитків отримають оновлену інформацію щодо європейського турне до 1 березня.
У Måneskin запевнили, що коли це турне все ж таки відбудеться, воно «буде ще кращим».
Як повідомляв Укрінформ, у вересні минулого року переможець Євробачення-2021 італійський гурт Måneskin заявив, що у 2022 році здійсниться європейське турне. 7 березня його концерт був запланований у Києві.