Відомі львівські артисти на площі Ринок спільно заспівали Державний гімн, щоб таким чином підтримали свою країну та бойовий дух українців.


Про це повідомляє пресслужба Львівської міської ради, передає Укрінформ.
«Сьогодні відомі львівські артисти на площі Ринок спільно заспівали «Ще не вмерла України і слава, і воля…», і таким чином підтримали свою країну та бойовий дух українців. Адже український народ сильний і його ніщо не зламає», - зазначається у повідомленні.


Зокрема, в мистецькій акції на площі Ринок взяли участь вокальна формація «Піккардійська терція», Артур Боссо, Андрій Князь, Андріана, Павло Табаков, Андрій Заліско, октет «Орфей», Назар Савко, Ліля Ваврін, Андрій Бакун, Вадим Олійник та інші.
24 лютого президент росії путін оголосив про початок вторгнення в Україну. Російські війська обстрілюють та знищують ключові об'єкти інфраструктури, здійснюють масовані обстріли житлових районів українських міст та сіл з використанням артилерії, реактивних систем залпового вогню та балістичних ракет. В Україні запроваджено воєнний стан та оголошено загальну мобілізацію.