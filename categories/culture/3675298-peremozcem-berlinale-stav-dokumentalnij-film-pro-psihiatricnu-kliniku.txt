Головну нагороду 73-го Берлінського кінофестивалю здобув документальний фільм французького режисера Ніколя Філібера.

Як передає Укрінформ, про це повідомляє Радіо Свобода.
Стрічка «На Адаманті» розповідає про паризький центр догляду за людьми з психічними розладами.

Це один із 19 фільмів, які змагалися за «Золотого ведмедя» - головний приз Берлінале.

«За найкращу головну роль відзначили Софію Отеро, яка у фільмі «20 тисяч видів бджіл» зіграла 8-річну дівчинку, яка шукає свою гендерну ідентичність», - ідеться в повідомленні.
Також зазначається, що премію за найкращий сценарій отримала стрічка Ангели Шанелек «Музика».
А найкращим режисером назвали Філіпа Гарреля за фільм «Велика колісниця».
Як повідомлялося, Берлінський міжнародний кінофестиваль відбувається з 16-го до 26 лютого. Україну цьогоріч представляли шість фільмів: «Залізні Метелики» Романа Любого, «Ти мене любиш?» Тоні Ноябрьової, «Прокидаючись у тиші» Міли Жлуктенко та Даніеля Асаді Фаезі, «Ми не згаснемо» Аліси Коваленко, «Це побачення» Надії Парфан, «Східний фронт» Віталія Манського та Євгена Титаренка.
Фото: facebook.com/berlinale