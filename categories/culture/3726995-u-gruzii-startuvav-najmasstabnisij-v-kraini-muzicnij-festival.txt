У столиці Грузії місті Тбілісі у п’ятницю стартував наймасштабніший музичний фестиваль під назвою Tbilisi Open Air.

Як передає Укрінформ, про це повідомляє Эхо Кавказа.
Музична подія відбудеться на майданчику Lisi Wonderland і триватиме впродовж трьох днів.
Серед спеціальних гостей грузинського фестивалю цього року – британський виконавець Том Оделл, ісландський рок-гурт Kaleo, німецький гурт Moderat та німецький DJ Бен Клок. Загалом у рамках музичного дійства мають виступити понад 60 артистів.
Уперше фестиваль Tbilisi Open Air відбувся у Тбілісі у 2009 році. Музична подія вважається наймасштабнішою музичною подією в регіоні.
Як повідомляв Укрінформ, у місті Сідней, Австралія, пройшов щорічний фестиваль світла, мистецтва та культури під назвою Vivid Sydney, який є найбільшою подією такого типу в Південній півкулі.
Vivid Sydney тривав 23 дні, впродовж яких були продемонстровані 50 світлових інсталяцій і 3D-проєкцій на 8,5-кілометровій освітленій алеї. Також відбувалися виступи з живою музикою та діяли ресторани.