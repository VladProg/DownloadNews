З 5 по 12 травня на платформі Boiler Room 4:3 відбувається онлайн-фестиваль українського кіно.

Про це Укрінформу повідомили організатори.
«До програми увійшли 12 стрічок українських режисерів, які досліджують актуальні для сучасної культури теми – від декомунізації та боротьби з радянським минулим до підпільних музичних рухів 70-х та андеграундних рейвів в Україні», – йдеться в повідомленні.
Як зазначається, зокрема, представлено сучасних митців та режисерів, серед яких Наріман Алієв, Ярема Малащук, Роман Хімей, Вадим Ільков, Надія Парфан, Світлана Шимко, Олена Невкрита, Марія Стоянова, Олександр Ковш, Анатолій Сачівко, Юрій Шилов.
Відбудуться також покази класики українського кіно – фільмів Сергія Параджанова та Івана Миколайчука.
Вартість квитка – 7 фунтів. Він дає необмежений доступ до бібліотеки фільмів на час фестивалю, а зібрані кошти будуть передані до чотирьох благодійних фондів: K41, Insight, Zgraya та Vostok SOS.