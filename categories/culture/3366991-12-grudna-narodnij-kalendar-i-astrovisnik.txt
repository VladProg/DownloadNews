Зірки обіцяють успіх у всіх сферах життя

Християни вшановують пам'ять святого мученика Парамона і з ним 370 мучеників, які постраждали у 250 році за віру Христову. Він відкрито сповідував християнське вчення і відмовився відректися від нього, що й спричинило його загибель.
У народі цей день зветься: «Парамон», «Парамонів день», «Зорник».

Народні прикмети. Сніг сьогодні має закінчитися заметіллю.

Зоря вранці червоного кольору - скоро почнуться сильні вітри.

Якщо сніг ще не випав - чекай до 19 грудня сильних морозій.

Іменинники: Данило, Денис, Іван, Микола, Сергій, Федір.

8-9 місячний день. Місяць у знаку Овен. Відмінний час для активних дій та перемог. Успіх буде супроводжувати вас в усіх сферах життя. Мандруйте, спілкуйтеся, вкладайте гроші, зміцнюйте своє здоров'я.
Варто провести процедури з очищення та омолодження організму, відвідати басейн або лазню.

За даними Центральної геофізичної обсерваторії України, найхолоднішим цей день у Києві був у 1927 році: -22,6°С, а найтеплішим у 1965-му: 9,5°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Друга чверть. Освітленість становить 63 відсотки.

Зоряне небо. Сьогодні комета Леонарда чи Leonard (C/2021 A1) пройде найближче від Землі - за 35 мільйонів кілометрів від нашої планети. У цей час комета перебуватиме у сузір'ї Змієносець, й її можна буде побачити неозброєним оком.