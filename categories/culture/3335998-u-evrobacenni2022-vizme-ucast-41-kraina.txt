У міжнародному пісенному конкурсі Євробачення 2022 візьме участь 41 країна, зокрема Україна.

Як передає Укрінформ, про це повідомляється на сайті організаторів конкурсу.
"Представники 41 країни візьмуть участь у Євробаченні, коли воно повернеться на наші екрани у травні наступного року", - йдеться у повідомленні.
Цього разу на конкурс повертається Чорногорія, також на Євробаченні 2022 виступатиме представник з Вірменії. Обидва представники вийдуть на сцену вперше після конкурсу в Тель-Авіві 2019 року.

Музичний захід наступного року відбудеться в італійському місті Турин.
Фінал Євробачення у Турині відбудеться 14 травня 2022 року на спортивно-концертній арені Pala Olimpico.
Півфінали конкурсу відбудуться 10 та 12 травня 2022 року.
Італія вперше за тридцять років прийматиме у себе Євробачення.