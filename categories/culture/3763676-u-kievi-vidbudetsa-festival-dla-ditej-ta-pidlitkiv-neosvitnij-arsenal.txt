У Києві в Мистецькому арсеналі відбудеться фестиваль для дітей та підлітків «NEOсвітній Арсенал. Різні разом».

Про це Укрінформу повідомили в пресслужбі "Мистецького арсеналу".
"Фестиваль «NEOсвітній Арсенал. Різні разом» — безбар’єрний простір для дітей і підлітків, де навчання, а також занурення у мистецькі досвіди, відбувається через творчість і гру. На фестивалі можна буде долучитися до інтерактивних активностей на стендах музеїв, бібліотек, освітніх ініціатив та громадських і благодійних організацій, а також відвідати воркшопи, кінопокази та перформативні події на сцені для різних вікових аудиторій", - йдеться у повідомленні.

«NEOсвітній Арсенал» у 2021 році

Як зазначається, фестивальну програму доповнять п'ять мистецьких проєктів, що стануть провідниками у світ мистецтва й співтворчості різних разом.
Окрім цього, під час фестивалю буде відбуватися ярмарок ігор й освітніх продуктів.
Фестиваль проходитиме з 22 до 24 вересня.

Проєкт профінансовано урядами Великої Британії, Канади, США, Фінляндії, Швеції та Швейцарії за підтримки Фонду «Партнерство за сильну Україну».
Як повідомлялося, у Кам’янці-Подільському 21-24 вересня відбудеться ІХ театральний фестиваль «Комора».