Відеоролики, з якими кожен виконавець виходитиме на сцену «Євробачення», цього року відображатимуть локації з усієї України.

Як передає Укрінформ, про це повідомляє Sky News.
Йдеться про короткі ролики, які дають коментаторам можливість представити глядачам країну-учасника та її виконавця перед виходом на сцену.
Цьогоріч кожен такий ролик показуватиме певне місце в Україні та його еквівалент у Великій Британії та країні-учасниці.
На 37 листівках буде представлено 111 місць, від монумента Незалежності в Києві до Стоунхенджа у Великій Британії.
Кожен ролик також буде покладено на музику Дмитром Шуровим, українським музикантом та композитором з Києва, який був суддею вітчизняної версії «Х-фактору».
Як повідомляв Укрінформ, пісенний конкурс «Євробачення-2023» пройде у Ліверпулі у Великій Британії після того, як Україна, яка перемогла на конкурсі 2022 року з піснею «Stefania» гурту «Kalush Orchestra», не змогла задовольнити вимоги щодо проведення конкурсу через безпекові побоювання, викликані російським вторгненням.
Півфінали конкурсу відбудуться 9 та 11 травня, а фінал – 13 травня. Україну на конкурсі представлятиме гурт TVORCHI з піснею Heart of Steel.








Фото: ВВС