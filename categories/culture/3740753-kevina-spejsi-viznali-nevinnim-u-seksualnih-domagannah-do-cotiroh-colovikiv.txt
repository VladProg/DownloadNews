У Британії журі присяжних визнало невинним голлівудського актора Кевіна Спейсі у справі про сексуальні домагання до чотирьох чоловіків.

Як передає Укрінформ, про це повідомляє The Independent.
63-річний актор заперечував дев'ять звинувачень, які йому були пред’явлені у Британії, включаючи сексуальні домагання, яке нібито були вчинені між 2001 і 2013 роками.
Під час судового розгляду справи в суді в Лондоні кожен із чотирьох заявників мав можливість дати свідчення.
На попередньому судовому слуханні минулого місяця адвокат Спейсі заявив, що його клієнт «рішуче заперечує будь-яке порушення закону у цій справі».
Зазначається, що актор, лауреат премії «Оскар», не міг стримати сліз, коли журі присяжних зняло з нього всі дев’ять звинувачень після наради, яка тривала 12 годин і 26 хвилин.
Як повідомляв Укрінформ, загалом Кевін Спейсі отримав низку звинувачень у сексуальних домаганнях, які він здійснював з середини 1980-х років до 2016 року. Кар'єра актора похитнулася, коли 30 жовтня 2017 року актор Ентоні Репп поскаржився на непристойну поведінку Спейсі. На тлі скандалу американська мережа Netflix призупинила виробництво серіалу "Картковий будинок", в якому знімався Кевін Спейсі, і заявила, що розриває співпрацю з актором.
У липня 2019 року американські прокурори вирішили відкликати обвинувачення у сексуальних домаганнях проти Спейсі.
Фото: Lucy North/PA Images via Getty Images