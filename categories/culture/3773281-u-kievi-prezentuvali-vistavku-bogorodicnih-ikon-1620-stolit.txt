У Софії Київській відкрилася виставка "Під покровом Богородиці", де презентовано колекцію ікон 16 - середини 20 ст. із фондів Національного музею народної архітектури та побуту України.

Про це повідомляє кореспондент Укрінформу.
"У контексті цієї виставки ми говоримо про два аспекти. Передусім - про образ Божої Матері, про духовну складову, притаманну українцям. Богородиця з нами була завжди. Навіть наші козаки, мужні воїни, своєю іконою обрали ікону Божої Матері. З іншого боку, представлена тут колекція має велику цінність з погляду мистецтва", - сказала генеральна директорка музею в Пирогові Оксана Повякель.
Виставка розташована у двох експозиційних залах "Хлібні" та являє собою колекцію богородичних ікон кінця 16 – середини 20 ст. з Наддніпрянщини, Слобожанщини, Поділля, Полісся, Карпат, Півдня України, що демонструють різні стилі й регіональні школи українського іконопису. Також наявні ікони, де зображено Діву Марію в окремих сценах життєпису Христа.






У Софії Київській відкрилася виставка "Під покровом Богородиці" / Фото: Тарасов Володимир, Укрінформ


































Генеральна директорка Національного художнього музею Юлія Литвинець зауважила, що національна традиція іконопису ґрунтується на візантійській, однак саме українці почали додавати у рисунок місцевий колорит, зокрема навіть у ранній період на сорочці Христа можна помітити елемент вишивки.
Виставка триватиме до 5 грудня.
Як повідомляв Укрінформ, у Львові реставрують 11 ікон Рогатинської Святодухівської церкви.