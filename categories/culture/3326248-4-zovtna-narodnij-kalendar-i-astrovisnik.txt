Сьогодні доцільно зменшити фізичні та психічні навантаження

Православна церква вшановує пам'ять апостола Кіндрата Афінського, який проповідував у I столітті на території Афін і був єпископом. Він навернув до християнства багатьох людей, і це викликало ненависть з боку язичників. Вони збиралися побити його камінням, але Кіндрат залишився живий, хоча й опинився у в’язниці, де помер від голоду.
Народні прикмети. Яка погода в цей день, такою вона й буде протягом наступних чотирьох тижнів.
Якщо листя берези почало з верхівки жовтіти, то наступна весна буде ранньою, якщо знизу – пізньою.
Якщо хочете зберегти надовго молодість і красу, нічого не їжте у цей день до заходу сонця.
Іменинники: Андрій, Данило, Дмитро, Йосип, Кіндрат, Назар.
27-28 місячний день. Місяць у знаку Діва. Сприятливий і світлий день. Дуже важливо бути активним і зберігати гарний настрій, тоді буде таланити у всіх справах. Можлива поява незначних проблем зі здоров'ям. Тож доцільно зменшити фізичні та психічні навантаження.
Згідно з даними Центральної геофізичної обсерваторії України, найхолоднішим цей день у Києві був у 1910 році: -2,6°С, а найтеплішим у 1918: 25,3°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що спадає. Четверта чверть. Освітленість 6 відсотків.