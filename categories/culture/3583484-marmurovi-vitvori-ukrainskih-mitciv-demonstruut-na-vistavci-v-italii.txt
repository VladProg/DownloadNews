Український стенд уперше презентували на мармуровій виставці у Вероні (Італія).

Про це повідомляє пресслужба МКІП, передає Укрінформ.
"На Marmomac, що проходить з 27 по 30 вересня 2022 року, куратори експонують роботи креаторів-переможців конкурсу, який проводили серед українських дизайнерів у липні цього року, зокрема, артоб’єкт Аліси Лисих, роботу Маріанни Єлейко з графікою Роксолани Дудки, а також концептуальну композицію Олександра Кисіля, виконану у співавторстві з Анною Манако", - йдеться у повідомленні.






Мармурові витвори українських митців на виставці в Італії /Фото: mkip.gov.ua






















Зазначається, що, крім переможців конкурсу, Україну представляли роботи Валерії Варі, Анни Манако та Аліни Кравчук. Згідно з дописом, усі об’єкти були виготовлені в Україні з мармурових залишків компанії Instech та llab.design, представники яких подбали про транспортування виробів до Верони та брали участь у всіх етапах проєкту.
МКІП зазначає, що місія організаторів полягає в підтримці українських митців під час війни, завдяки презентації їхніх робіт на найпрестижніших та найвагоміших міжнародних заходах.
Як повідомляв Укрінформ, Український інститут книги та Goethe-Institut в Україні представлятимуть національний стенд на Франкфуртському книжковому ярмарку із 19 до 23 жовтня.
Фото: mkip.gov.ua