У центрі Запоріжжя популярний кавер-бенд FAR4 зіграв благодійний концерт, під час якого збирав гроші на автомобіль для бійців ЗСУ.

Про це повідомляє кореспондент Укрінформу.
"Перший раз, з початку повномасштабного вторгнення росії в Україну, ми виходимо «у люди», ми співали у військовому шпиталі, щоб підтримати наших воїнів, ми співали у волонтерському центрі, щоб підняти настрій, людям, які працюють у три зміни, але публічних виступів не робили. Батько нашого вокаліста Михайла Герасимюка зараз «на передку», захищає спокій рідного міста. Зараз у них є гостра потреба в автівці. Зараз це засіб, який допомагає рятувати життя", - сказала вокалістка Сабіна Сафарлі.






У Запоріжжі популярний гурт зіграв благодійний концерт / Фото: Дмитро Смольєнко, Укрінформ
































































Концерт зробили просто в центрі міста. Провели його в форматі "відкритого квартирника". Вдалось зібрати 35 тисяч гривень. Потрібно ще стільки ж, тож збір продовжується.
Такі концерти, як пообіцяли артисти, будуть проводитись у Запоріжжі й надалі.
Фото: Дмитро Смольєнко/Укрінформ