Вперше в історії проведення пісенного конкурсу Євробачення Суспільне мовлення надало можливість українцям обрати склад національного журі через голосування у мобільному застосунку Дія.

Про це повідомляє Укрінформ з посиланням на Міністерство культури та інформаційної політики України.
“Українці обрали п’ятірку журі з десяти кандидатів, яка обирала найкращих виконавців у фіналі Євробачення-2023”, - повідомило міністерство.
За підсумками голосування до складу національного журі увійшли:

Олександр Фоззі Сидоренко, співак, учасник гурту ТНМК — 21%
Світлана Тарабарова, співачка, композиторка й авторка пісень — 17%
Тоня Матвієнко, заслужена артистка України — 13%
Олег Собчук, фронтмен і засновник гурту «СКАЙ» — 11%
Євген Хмара, композитор і піаніст — 10%

Головою національного журі став Олександр Фоззі Сидоренко, оскільки отримав найбільшу підтримку під час опитування.
Як повідомляв Укрінформ, сьогодні в Ліверпулі відбувається великий фінал пісенного конкурсу Євробачення. У фіналі виступає 26 країні. Україну, яка виступатиме 19-ю, представляє гурт TVORCHI з піснею Heart Of Steel (Серце зі сталі), що автоматично потрапила до вирішальної частини конкурсу.
Фото: Суспільне