У застосунку “Дія” розпочалося голосування за членів національного журі на пісенний конкурс “Євробачення-2023”.

Як передає Укрінформ, про це Міністерство культури та інформаційної політики повідомляє у Телеграмі.
“Обирайте членів нацжурі на “Євробачення-2023” в “Дії”. Спільно з Мінцифри та Суспільним Мовленням запускаємо нове опитування в “Дії”. Цього разу обираємо кандидата на суддівське крісло в національному журі!”, - ідеться в повідомленні.
У МКІП пояснили, що саме члени журі вирішуватимуть, скільки балів віддати від України артистам з інших країн у фіналі пісенного конкурсу в Ліверпулі.
Для голосування щодо членів нацжурі на Євробачення потрійно зайти у застосунок “Дія”, натиснути розділ “Послуги” та “Опитування” і обрати одного кандидата.
Опитування триватиме до 5 квітня.
П’ять кандидатів з найбільшою кількістю голосів увійдуть до складу національного журі.
Як повідомлялося, пісенний конкурс “Євробачення-2023” пройде у Ліверпулі у Великій Британії після того, як Україна, яка перемогла на конкурсі 2022 року з піснею Stefania гурту Kalush Orchestra, не змогла задовольнити вимоги щодо проведення конкурсу через безпекові побоювання, спричинені російським вторгненням.
Пів фінали конкурсу відбудуться 9 та 11 травня, а фінал – 13 травня. Україну на конкурсі представлятиме гурт TVORCHI з піснею "Heart of Steel".