У Відні відбувся концерт молодих українських музикантів, які були змушені залишити Батьківщину через війну.

Про це повідомляє у Фейсбуці посольство України в Австрії, передає Укрінформ.
Як зазначається, концерт "Music for the future: Ukraine. Slovenia. Europe" ("Музика заради майбутнього") відбувся 15 липня у храмі Пресвятої Родини парафії Нойоттакрінґ.

Симфонічний оркестр під орудою диригентки Оксани Линів виконав твори українських та європейських композиторів.
"В цей складний час за короткий період діти стали справжнім професійним оркестром, справжньою командою", - зазначається у повідомленні.
Концерт пройшов за сприяння "Центру українських ініціатив" та отця Любомира Дутки.
Як повідомлялося, раніше у Відні відбувся унікальний благодійний концерт артистів Київського Національного академічного театру оперети та Віденської народної опери (Фольксопер).
Фото: Посольство України в Республіці Австрія