Американський актор Алек Болдуїн на зйомках фільму в Нью-Мексико вистрілив з реквізитного пістолета, який повинен був бути заряджений холостими патронами, убивши оператора і поранивши режисера картини.

Як передає Укрінформ, про це повідомляє Reuters.
Зазначається, що інцидент стався на знімальному майданчику незалежного художнього фільму «Раст» на ранчо Бонанза-Крік на південь від Санта-Фе.
Офіс шерифа підтвердив, що на знімальному майданчику «Раста» від пострілів актора, який виконує головну роль, постраждали двоє людей.

42-річна Галина Хатчинс, оператор-постановник українського походження, була відправлена ​​до лікарні на гелікоптері, проте вона померла.

Галина Хатчинс, фото: halynahutchinsdp.com

48-річного режисера Джоел Соуза відвезли на машині швидкої допомоги, він перебуває в критичному стані.
Болдуїн добровільно прийшов і дав свідчення поліцейським, його відпустили, не висунувши жодних звинувачень.
Як передає АР, за словами представника Болдуїна, нещасний випадок стався через пропуски запалювання гвинтівки з холостими патронами.

Поліція розслідує інцидент, зйомки фільму призупинено.
Загибла Галина Хатчинс була родом з України, вона виросла на військовій базі за Полярним колом. Жінка вивчала журналістику в Києві й кіно в Лос-Анджелесі, а 2019 року журнал American Cinematographer назвав її «новою зіркою» кінематографа.
Фото: Santa Fe New Mexican