Співачка Тіна Кароль відвідала Дніпропетровську обласну клінічну лікарню ім. Мечникова і провела концерт для поранених бійців та їхніх лікарів.

Про це у Фейсбуці повідомляє Міністерство охорони здоров'я, передає Укрінформ.
"Зіркова співачка зробила надзвичайний подарунок лікарям та пацієнтам Дніпропетровської обласної клінічної лікарні ім. І.І. Мечникова – заспівала для них просто у холі медзакладу! Всі ми не раз чули, що музика може позитивно впливати на організм людини, але тепер це доведено практично – бачили б ви, як світилися очі слухачів Тіни! Впевнені, скорше одужання їм тепер гарантоване, а Тіну будемо долучати до «медичних» процедур частіше!", - йдеться у дописі.






Тіна Кароль заспівала для поранених бійців та для медперсоналу в лікарні ім. Мечникова / Фото: МОЗ





































В МОЗ відзначили, що такий виступ є великим подарунком для лікарів прифронтової лікарні, які працюють майже цілодобово, а пацієнти здебільшого є постраждалими від війни.
У міністерстві подякували співачці за ініціативу та підтримку медичного фронту та українців.
Як повідомляв Укрінформ, заслужений артист України, співак Арсен Мірзоян став абмасадором штурмової бригади “Сталевий Кордон” (у складі “Гвардії наступу”).