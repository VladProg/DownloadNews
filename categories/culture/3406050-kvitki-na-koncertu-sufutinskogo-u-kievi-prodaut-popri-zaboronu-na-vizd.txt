Організатори концерту російського співака Михайла Шуфутинського в київському Палаці спорту, не скасовували заходу попри те, що виконавець не зможе перетнути кордон України.

Про це Укрінформу повідомив національний квитковий оператор Karabas.
"На сьогодні концерт в силі, інформації від організатора концерту про скасування не отримували", - повідомив квитковий оператор.
Як повідомляв Укрінформ, у Держприкордонслужбі заявили, що російський співак Михайло Шуфутинський, який раніше незаконно відвідував Крим, а у березні планує дати концерти в Києві, не зможе перетнути кордон України, оскільки отримає заборону на в’їзд за порушення законодавства.
Концерт Михайла Шуфутинського у київському Палаці спорту заплановано на 8 березня, вартість квитків - від 590 грн до 3 990 грн.