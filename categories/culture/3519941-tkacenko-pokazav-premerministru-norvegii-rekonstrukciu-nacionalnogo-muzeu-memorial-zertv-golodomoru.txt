Міністр культури та інформаційної політики Олександр Ткаченко разом із прем'єр-міністром Норвегії Йонасом Гаром Стьоре відвідав Національний музей "Меморіал жертв голодомору", де показав гостю процес реконструкцію.

Про це повідомляє Укрінформ із посиланням на Телеграм глави МКІП.
«В ході візиту до нас прем'єр-міністра Норвегії Йонаса Гара Стьоре відвідали з ним Національний музей "Меморіал жертв голодомора". І хоча сьогодні він закритий, показав прем'єр-міністру реконструкцію та розказав про подальші плани та потреби», - написав Ткаченко.
За його словами, увага високопосадовців передових країн Європи до трагедії геноциду вкрай важлива. Адже, по суті, ворог знов чинить геноцид українського народу.






Ткаченко показав прем'єр-міністру Норвегії реконструкцію Національного музею "Меморіал жертв голодомору". Руслан Канюка/Укрінформ


































«Також домовилися про поновлення українсько-норвезької міжурядової комісії з питань співробітництва у галузі торгівлі, підприємництва та економіки, де я є співголовою. Під час перемовин Президента України Володимира Зеленського та прем'єр-міністра Йонаса Гара Стьоре, Норвегія анонсувала допомогу Україні в розмірі 1 млрд євро», - додав Ткаченко.
Як повідомляв Укрінформ, Президент Володимир Зеленський у Києві зустрівся з прем’єр-міністром Норвегії Йонасом Гаром Стьоре, якому висловив слова вдячності за підтримку України.
Фото: Руслан Канюка/Укрінформ