Міністерство культури та інформаційної політики до Дня української писемності представить державну цільову програму розвитку і поширення української мови.

Про це повідомив очільник МКІП Ростислав Карандєєв під час зустрічі з уповноваженим із захисту державної мови Тарасом Кремінем, передає Укрінформ із посиланням на пресслужбу відомства.
«Державна програма зміцнить статус української мови, а також дасть можливість створити дієві механізми її захисту й розвитку. Це, зокрема, відкриття мережі курсів з вивчення української мови та багато іншого», – зазначили в міністерстві.

Під час зустрічі виконувач обов'язків міністра культури та інформаційної політики обговорив із Кремінем співпрацю в межах підготовки проєкту програми і спільні дії до Дня української писемності та мови.
Як повідомляв Укрінформ, щороку 27 жовтня відзначають День української писемності та мови.