Помер 94-річний Сідні Пуатьє, який став першим темношкірим актором, що отримав премію «Оскар».

Як передає Укрінформ, про це повідомляє Sky News із посиланням на заяву представника влади Багамських островів.
Пуатьє отримав у 1964 році «Оскар» за найкращу чоловічу роль у фільмі «Польові лілії»(Lilies of the Field). Після цієї нагороди він ще зіграв у десятках телешоу та фільмах, серед яких «Спекотної ночі» та «Вгадай, хто прийде на обід».
Пізніше він також працював послом Багамських островів в Японії та постійним представником країни в ЮНЕСКО.
У 2009 році президент США Барак Обама нагородив Пуатьє президентською медаллю Свободи, так як актор мав подвійне громадянство (США й Багамських островів).
Причина смерті Пуатьє поки що невідома.
Як повідомляв Укрінформ, у Львові відійшов у вічність 38-річний львівський художник та іконописець Остап Лозинський.
Фото: Moviestore/Shutterstock