Переможець Євробачення-2021 італійський гурт Måneskin під час свого європейського турне наступного року приїде з концертом до української столиці.

Як передає Укрінформ, про це повідомляє ANSA.
Сам концерт у Києві запланований на 7 березня 2022 року.
Зазначається, що європейський вояж під назвою «Голосні діти у турне» розпочнеться вже 6 лютого у Лондоні (Велика Британія), а завершиться 14 березня у Ризі (Латвія).
Також цієї зими гурт Måneskin проведе своє перше італійське турне. Вже відомо про 13 концертів.
Як повідомляв Укрінформ, переможцем Євробачення-2021 став італійський гурт Måneskin з піснею "Zitti e buoni". При цьому Україна увійшла до п’ятірки лідерів конкурсу.
Фото: ANSA