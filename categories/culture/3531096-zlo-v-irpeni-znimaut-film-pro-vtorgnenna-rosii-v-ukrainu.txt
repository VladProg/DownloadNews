В Ірпені сьогодні, 17 липня, розпочали зйомку фільму про повномасштабне вторгнення росії в Україну.

Як передає Укрінформ, про це голова Київської Обласної військової адміністрації Олексій Кулеба повідомив у Телеграмі.
Стрічка скрадатиметься з трьох частин і матиме промовисту назву “ZЛО”.

"Зі знімальною групою пройшлися одним із найбільш зруйнованих житлових масивів Ірпеня. Пригадав, як вранці 24-го лютого я взяв слухавку і почув на фоні розмови вибухи. Тоді мені повідомили, що по всій лінії кордону відбуваються бойові зіткнення. Сили, які заходили зі сторони білорусі, в декілька разів перевищували наші. О 05:30 я прибув на робоче місце, де перебував до середини березня – це був один важкий довгий день", - зазначив Кулеба.

Він також розповів про візити закордонних делегацій, які відвідують руїни міст Київщини, починаючи з квітня цього року, одразу після звільнення області.
"Зараз Київщина звільнена від рашистів, проте Україна продовжує бій з окупантами. Вірю, що ми переможемо", - наголосив Кулеба.

Як повідомляв Укрінформ, станом на 11 липня на міжнародній платформі “Моя війна” опубліковано вже понад 3 тисячі історій про війну в Україні. Завдяки вбудованій можливості автоматичного перекладу на інші мови розповіді українців прочитали понад 10 мільйонів людей із 43 країн світу