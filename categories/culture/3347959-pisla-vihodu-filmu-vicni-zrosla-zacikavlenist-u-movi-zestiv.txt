Кількість людей, які зацікавилися навчанням мовою жестів, різко зросла після виходу фільму «Вічні» в американських кінотеатрах.

Як передає Укрінформ, про це повідомляє Independent.
Показ американського супергеройського фільму, який заснований на коміксах видавництва Marvel Comics про однойменну команду, вийшов в американських кінотеатрах 5 листопада. За перші вихідні стрічка принесла 161 мільйон доларів США доходу.
Зазначається, що, окрім акторок Анджеліни Джолі та Сальми Хаєк, у фільмі також знімається Лорен Рідлофф.
Рідлофф, яка народилася з вродженою глухотою, грає роль Маккарі у фільмі, спродюсованому Marvel Studios з Walt Disney Studios Motion Pictures. У самій стрічці вона комунікує з іншими акторами мовою жестів.
За даними дослідження Preply, онлайнової освітньої платформи, яка була створена українцями, кількість запитів на тему «мова жестів для початківців» злетіла на 250% після виходу фільму у кінозали.
«Вічні» (англ. The Eternals) — американський супергеройський фільм, заснований на коміксах видавництва Marvel Comics про однойменну команду. Фільм спродюсований Marvel Studios з Walt Disney Studios Motion Pictures у ролі дистриб'ютора, і є 26-ою стрічкою в рамках Кіновсесвіту Marvel (КВМ). Режисеркою фільму є Хлоя Чжао.