Американський актор і кінорежисер, лауреат премії "Оскар" Шон Пенн наголосив на необхідності надання Україні літаків, яких вона потребує для захисту від російського агресора.

Про це він написав у Твіттері після розмови з керівником Офісу Президента України Андріем Єрмаком, повідомляє Укрінформ.
«Я щойно розмовляв з керівником Адміністрації Президента Зеленського Андрієм Єрмаком. Десь у бюрократичному ланцюжку між нашим Білим домом та урядом Польщі вкрай потрібні літаки ще не доставлені до України», - зазначив Пенн.


I JUST got off a call with President Zelensky’s Chief of staff, Andriy Yermak. Somewhere in the bureaucratic chain between our White House & the Polish Gov., the desperately NEEDED jets are not yet delivered to Ukraine. Public outcry may find the bottleneck. pic.twitter.com/jFfRQTuT1K
— Sean Penn (@SeanPenn) March 9, 2022

Він висловив думку, що громадський резонанс може виявити слабку ланку.
Як повідомлялося, 8 березня влада Польщі заявила про готовність передати всі свої винищувачі МіГ-29 у розпорядження США. Водночас від Вашингтона Варшава очікує на передачу їй літаків зі схожими операційними можливостями і готова негайно розпочати переговори про їх закупівлю.
Реагуючи на цю заяву МЗС Польщі, у Пентагоні заявили, що зараз ще ведуться переговори з польською стороною, але пропозиція Варшави на цьому етапі поки що є "неприйнятною".