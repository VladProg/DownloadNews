Організатори артінституцій "Модуль тимчасовості" і громадська організація “Алгоритм дій” продовжили до 15 січня 2024 року прийом заявок на понад 10 мільйонів гривень для відновлення мистецьких установ, що постраждали від російської агресії.

Як передає Укрінформ, про це Міністерство культури та інформаційної політики повідомляє у Телеграмі.
“Це ініціатива організаторів найбільшого артпроєкту року “Модуль тимчасовості” (МОТ) – don’t Take Fake та партнерів українського туру простору — ГО "Алгоритм дій", які хочуть привернути світову увагу до артінституцій, допомогти у відновленні мистецьких установ України і показати, що культура здатна підтримувати у складні часи”, - ідеться у повідомленні.
Тепер українські мистецькі установи, які через російські атаки отримали пошкодження чи були повністю зруйновані, можуть заповнити форму за посиланням до 15 січня 2024 року.
Як повідомляв Укрінформ, в Україні через російську агресію пошкоджені чи зруйновані 1711 об’єктів культурної інфраструктури.