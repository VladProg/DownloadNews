За підтримки Міністерства культури та інформаційної політики стартує новий унікальний історичний проєкт авторства Акіма Галімова «Українські палаци. Золота доба».

Як передає Укрінформ, про це повідомляє пресслужба МКІП.
"У документальному циклі із 8 серій за допомогою істориків, архітекторів з 3D реконструкцій та спеціалістів VFX будуть відтворені повністю або частково зруйновані вісім українських палаців. Головним героєм кожного епізоду стане історична постать, власник зруйнованого, пограбованого або перебудованого в 20 столітті палацу", - йдеться у повідомленні.

Зазначається, що прем’єра першого епізоду відбудеться 29 квітня о 19:00. Проєкт транслюватиметься щоп’ятниці о 19:00 на 1+1 video та офіційному YouTube каналі 1+1.
Як повідомлялося, Україна отримає фінансову підтримку для оцінки масштабу післявоєнного відновлення культурної спадщини.
Фото: 1+1