У межах акції «Українським дітям - українську книгу» в Україні та її межами вже передали понад 800 тисяч книжок.

Як передає Укрінформ, про це Міністерство культури та інформаційної політики повідомляє у Телеграмі.

У МКІП зазначили, що наймасштабніша благодійна акція «Українським дітям – українську книгу»: вже реалізується в Україні понад 550 днів.
Головна ціль ініціативи — максимально забезпечити читачів українськими книгами незалежно від вимушеного місця перебування.
«За цей час: понад 800 тис. українських книг доставлено Україною та ще у понад 25 країн», - ідеться у повідомленні.

Також, встановлено близько 300 поличок для книг; подолано понад 600 тис. км з українськими книгами; замінено понад 50 тис. російської літератури в регіонах України, а саме в Рівному, Одесі, Черкасах.
Наповнені шкільні бібліотеки українською художньою літературою та 11 освітніх центрів державної установи «Школа Супергероїв».
Акція реалізується за сприяння Держкомтелерадіо, МКІП, Міністерства закордонних справ, міжнародного благодійного фонду «Здоров'я майбутнього».
Як повідомляв Укрінформ, у вересні українська суботня школа «Пролісок» у французькому Марселі безкоштовно отримала підручники і художню літературу у межах проєкту «Українським дітям - українську книгу».