У четвер, 11 травня, в Ліверпулі відбудеться другий півфінал Євробачення 2023. У другому півфіналі конкурсу за право пройти до фіналу змагатимуться 16 країн-учасниць.

Про це повідомляє Укрінформ із посиланням на Eurovision Song Contest 2023.
“16 пісень змагатимуться у сьогоднішньому шоу, яке транслюватиметься в прямому ефірі з Liverpool Arena у Великобританії”, - йдеться у повідомленні.
Початок шоу - о 21.00 за центральноєвропейським часом (22.00 за київським часом) у прямому ефірі з Liverpool Arena у Великобританії.
Порядок виступів:

Данія: Рейлі – Breaking My Heart
Вірменія: Brunette – Future Lover
Румунія: Теодор Андрей – D.G.T. (Off and on)
Естонія: Аліка – Bridges
Бельгія: Густаф – Because of You
Кіпр: Ендрю Ламбру - Break a Broken Heart
Ісландія: Diljá – Power
Греція: Віктор Вернікос – What They Say
Польща: Бланка – Solo
Словенія: Joker Out – Carpe diem
Грузія: Іру – Echo
Сан-Марино: Piqued Jacks – Like an Animal
Австрія: Тея і Саліна – Who the Hell is Edgar?
Албанія: Albina & Familja Kelmendi – Duje
Литва: Моніка Лінкіте – Stay
Австралія: Voyager – Promise

Варто зазначити, що Україна отримала право голосувати у другому півфіналі.
Як повідомляв Укрінформ, українська співачка Руслана виступила з оркестром Англійської національної опери. Виконуючи інтродукцію, переможниця пісенного конкурсу Євробачення-2004 у Стамбулі одночасно співала та диригувала оркестром.
Сьогодні ж, перед другим півфіналом конкурсу українська співачка кримськотатарського походження Джамала, переможниця Євробачення-2016 представить новий альбом QIRIM, виступивши у Ліверпулі з одним із найстаріших оркестрів Великобританії.
Фото: EBU / Andres Putting