У Мукачеві на Закарпатті попрощалися зі скульптором та народним художником Іваном Бровді.

Як передає Укрінформ, про це у Фейсбуці повідомила Мукачівська міська рада.
«У Мукачеві попрощалися з почесним громадянином міста, видатним закарпатцем, скульптором Іваном Васильовичем Бровді… Поховають скульптора в його рідному селі Онок», - йдеться у повідомленні.






У Мукачеві попрощалися зі скульптором та народним художником Іваном Бровді / Фото: Мукачівська міська рада


































Роботи Бровді стали символами Мукачева, зокрема це пам’ятники Кирилу та Мефодію, коминарю Берті-бачі, Рому-господарнику, відомому футболісту Василю Турянчику, скульптура Мадонна, композиція «Рік біди і випробувань».
Більше 70 років Іван Бровді займався живописом і був представником Закарпатської школи живопису, учень корифеїв школи Бокшая, Коцки, Манайла та Контратовича.
У Мукачеві скульптор разом із дружиною та доньками прожив усе життя.
Як повідомляв Укрінформ, Іван Бровді помер у 84-річному віці.