Зірки радять проявити стриманість і толерантність у стосунках

Християни вшановують пам'ять преподобного Євтимія Великого, який жив у IV-V сторіччі. Він був священником у місті Мелітині, що у Вірменії. Згодом Євтимій усамітнився в пустелі Рува неподалік від Єрусалима, де сповідував дуже суворе життя. Одного разу він зцілив важко хворого сина арабського князя, чим навернув до віри Христової багатьох людей.
У народі день має назви: Юхим зимовий, Юхим заметільний, Юхим – обломи тин.

Народні прикмети. Якщо опівдні сонце ясне – весна буде рання.

Якщо почалася завірюха, то триватиме вона весь тиждень.

У цей день втратити рукавицю – до бідності, поранити руку – до хвороби близької людини.

Іменинники: Захар, Інна, Лаврентій, Лев, Римма, Юхим, Семен.

2-3 місячний день. Місяць у знаку Водолій. День активних дій. Сьогодні можна закласти фундамент майбутніх успіхів, бажано не стримувати себе, а використати на повну свій творчий потенціал. Можливе загострення конфліктів навіть між близькими людьми. Щоб не псувати настрій ані собі, ані оточенню, проявіть стриманість і толерантність.

За даними Центральної геофізичної обсерваторії України, найхолоднішим цей день у Києві був у 1929 році: -25,3°С, а найтеплішим у 2002-му: 9,3°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Перша чверть. Освітленість становить 2 відсотки.