У Львові 15-19 вересня відбудеться єдиний в Україні фестиваль сучасної бандури - ​​Lviv Bandur Fest 2021.

Як передає Укрінформ, про це повідомляє пресслужба МКІП в Телеграмі.
"​​Lviv Bandur Fest 2021 - єдиний в Україні фестиваль сучасної бандури. Цьогоріч фестиваль відбудеться 15-19 вересня і охопить декілька майданчиків.Ви почуєте як магічно звучать на бандурі джаз, соул, фолк ф’южн, електронна музика, етно, авторська пісня, актуальні експерименти, магічні старовинні пісні і відомі світові хіти", - йдеться у повідомленні.
На фестивалі виступатимуть: Марина Круть, B&B Project, TROYE ZILLIA, Тріо Романа Гриньківа, KoloYolo та інші.
Зазначається, що окрім концертів в рамках Lviv Bandur Fest також відбудуться майстер-класи від сучасних бандуристок та бандуристів, круглий стіл для представників бізнесів, що обслуговують галузь бандури та незвичайний конкурс для бандуристів.
Як повідомлялося, у місті Овруч на Житомирщині 19 вересня відбудеться фестиваль «Поліська пані Картопелька», який популяризує традиції, рецепти та регіональні особливості страв із картоплі.