Міністерство культури та інформаційної політики запрошує українців узяти участь у голосуванні «30 знакових книжок нашої Незалежності».

Як передає Укрінформ, про це повідомляє у Фейсбуці Міністерство культури та інформаційної політики України.
У МКІП нагадали, що 15 жовтня закінчується онлайн голосування на сайті проєкту «30 знакових книжок нашої Незалежності». Воно триває вже майже місяць – з 15 вересня. Кожен українець може взяти участь у формуванні визначного списку.
“Встигніть віддати свій голос за знакові книжки нашої Незалежності. Для цього потрібно обрати одну чи одразу 30 книжок зі 100 запропонованих на сайті. Книжки, які отримають найбільшу кількість голосів, сформують ТОП-30”, - йдеться в повідомленні.
Проголосувати можна тут.
Як повідомляв Укрінформ, Міністерство культури та інформаційної політики спільно з ГО «Вікімедіа Україна» оголошують Тиждень української мови у Вікіпедії.