Зібрали для вас "пісні народної війни" проти російських окупантів. Слухаємо - та заряджаємося бойовим настроєм!

Українці - співоча нація, тож зовсім не дивно, що за вісімнадцять днів, упродовж яких триває повномасштабна війна в Україні, з'явилося стільки нових пісень. Як "народних", так і пісень авторського виконання.
Однозначним хітом серед українців є пісня "Байрактар", присвячена ударному безпілотнику Байрактар ТБ2. Автор пісні - Тарас Боровок, кадровий військовий.

Відома "Василина" перетворилася на пісню "Джавеліне" завдяки студії "Мамахохотала", яка створила пародію на популярну пісню Івана Поповича.

Христина Соловій переспівала відому італійську "пісню партизанів" - "Bella Ciao" та присвятила її нашим героям, ЗСУ і всім, хто зараз бореться за рідну землю. Пісня тепер має назву "Українська лють".


"І москаля нема, немає москаля": легендарна пісня "Арта" гурту "Пирятин" стала хітом Тік-Току.

Український виконавець Сергій Бабкін переспівав свій хіт «Я - солдат» та присвятив його нападу росії на нашу Батьківщину.

Український рок-гурт "Співу Братів" та їхня бадьора пісня "В городі Херсоні", яка нагадує, що "наші хлопці гасять москалів" по всій Україні.

Українські музиканти ЯРРА присвятили пісню "Дракон" пілоту ЗСУ, відомому як Привид Києва.

Варто згадати і музиканта Монатіка, який одним із перших зірок шоу-бізнесу присвятив вірші цій війні та змонтував кліп. Він намагався вплинути на росіян, щоб вони виходили на вулиці головних площ своїх міст та вимагали від путіна припинити війну і вивести війська з України. І після того як хакерській групі "Аномімус" вдалося заглушити сигнал практично всіх російських телеканалів, вірш Монатика з'явився у "ящиках" всіх росіян. На жаль, це не допомогло.













Переглянути цей допис в Instagram






















Допис, поширений Dmitriy Monatik (@monatik_official)



Ще одна пісня присвячена героїчній обороні острова Зміїний. Зокрема фразі, яку українські прикордонники адресували «русскому кораблю», який пропонував їм здатися. Відповідь українських прикордонників стала гаслом цієї війни. Авторка тексту - Олександра Смілянська, виконує - SAGE.

Гурт "Океан Ельзи" пішов іншим шляхом. На свої старі пісні вони наклали відеоряд з подій останніх 18 днів - і пісні отримали нову глибину. Наприклад, пісня "Перевал" була записана у 2019 році, як офіційний саундтрек до фільму "Захар Беркут", але, як сказано на сторінці гурту, "Тоді ми думали, що це про кіно, а виявилось - про наше життя".

А це відео Святослав Вакарчук отримав від мера Маріуполя Вадима Бойченка. Пісня стала трибутом місту-герою, яке перебуває в облозі "російських варварів, але не здається".

А пісня "У мене немає дому" львівського гурту "Один в каное" стала гімном українських біженців.

Ось як круто співають про нас литовці. І про "русский военный корабль" теж.

Легенда у світі музики, британський виконавець Стінг заспівав пісню, яку написав у 1985 році для дебютного альбому "The Dream of the Blue Turtles". Він присвятив її народові України, який бореться з російською армією.













Переглянути цей допис в Instagram






















Допис, поширений STING (@theofficialsting)