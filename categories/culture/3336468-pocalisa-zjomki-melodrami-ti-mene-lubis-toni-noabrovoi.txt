Компанія Family Production почала зйомки фільму "Ти мене любиш?" режисера Тоні Ноябрьової.

Як передає Укрінформ, про це повідомляє пресслужба Держкіно.
“Це історія про 90-ті, дорослішання однієї дівчини та народження цілої країни”, - ідеться в повідомленні.


Як зазначається, зйомки фільму відбуватимуться в Києві та максимально занурять глядача в епоху початку 1990-х. Особливістю проєкту є участь у зйомках команди стажерів, які вже сьогодні залучені до знімального процесу як повноцінні члени знімальної групи.


Тоня Ноябрьова також є автором сценарію. Оператор - Вілюс Мачюльскіс, Литва. Художник-постановник - Віктор Романов. Продюсери – Анастасія Буковська, Данило Каптюх та Станіслав Притула.
Стрічка створюється за підтримки Державного агентства України з питань кіно.
Повідомляється, що вихід стрічки у прокат очікується у 2023 році.
Фото: usfa.gov.ua