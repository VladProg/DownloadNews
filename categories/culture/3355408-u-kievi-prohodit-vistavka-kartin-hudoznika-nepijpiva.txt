У Києві в Центральному будинку художника НСХУ проходить виставка картин до 105-річчя від дня народження народного художника України Василя Непийпива.

Як передає Укрінформ, про це повідомляє пресслужба МКІП в Телеграмі.
"​Цього року виповнюється 105 років з дня народження народного художника України - одного з яскравих представників української пейзажної школи. До ювілею художника на виставці представлені його роботи з приватних і музейних колекцій", - йдеться у повідомленні.

Виставка проходитиме з 20 листопада по 12 грудня 2021 року.
Непийпиво Василь Гнатович (1916-2007) – український живописець і графік, першокласний майстер ліричного пейзажу. Народився в с.Кам’янка Диканського району Полтавської обл. Жив і працював у м. Києві.
Фото: Фейсбук