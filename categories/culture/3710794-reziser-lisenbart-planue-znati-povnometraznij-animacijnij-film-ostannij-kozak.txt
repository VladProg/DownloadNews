Тизер майбутнього фільму "Останній козак" презентували у межах прем'єрного показу короткоментаржного мультфільму "Непотрібні речі" у столичному кінотеатрі "Оскар".

Про це повідомляє кореспондент Укрінформу.
"Останній козак" буде теж фантастичним кіно про ідею козацтва, про козака як героя, як самурая, як ковбоя. Головний меседж історії полягає в тому, що кожен може бути козаком - і дитина, і бабуся, і дідусь. Бо це - стан твоєї душі", - зазначив режисер фільму Дмитро Лісенбарт.
Водночас продюсер Віталій Хало зауважив, що реалізація нового проєкту залежить від наявності фінансування. Зокрема, створення тизерів спонсорувало Державне агентство з питань кіно.
"Анімація - це ризикована історія. У нас немає профільних інвесторів, окрім держави, а у держави зараз інші пріоритети. Ми не маємо комерційних спонсорів, тому що кіно - це довгий процес, а у нас, на жаль, не звикли фінансувати "вдовгу", - сказав він.
Як повідомляв Укрінформ, у столичному кінотеатрі "Оскар" відбувся закритий прем'єрний показ мультфільму українського режисера Дмитра Лісенбарта "Непотрібні речі", знятого за мотивами оповідання "Лавка старовинних чудасій".
Фото: Юрій Верес