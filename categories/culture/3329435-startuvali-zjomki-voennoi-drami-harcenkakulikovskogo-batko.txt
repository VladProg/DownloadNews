Розпочалися зйомки воєнної драми "Батько" (робоча назва – "Обмін") режисера Володимира Харченка-Куликовського.

Як передає Укрінформ, про це повідомляє пресслужба Держкіно, за підтримки якого створюється стрічка.
«Як віддати батьківський борг по той бік лінії фронту? Чому вбиватиме лікар і коли вірити ворогу? Чим війна на сході України не схожа на жодну іншу війну у світі? Воєнна драма про історії двох сімей, де дорослі чоловіки взяли до рук зброю, відтак схрестили свої долі», - йдеться про сюжет фільму у пресрелізі.






Стартували зйомки воєнної драми «Батько»/Фото:usfa.gov.ua





































За словами авторів стрічки, це буде незвичний, глибокий кінематографічний погляд на стосунки батьків та дорослих дітей в обставинах російського вторгнення в Україну.
Режисер фільму – Володимир Харченко-Куликовський, автори сценарію – Костянтин Лінартович та Влад Дудко, оператор – Сергій Борденюк, продюсер – Євгеній Дяченко.
У головних ролях В'ячеслав Довженко, Єгор Козлов, Дмитро Лінартович, Василь Баша, Ганна Адамович.
Як повідомляється, зйомки фільму проходитимуть у Києві та Київській області. Вихід стрічки у прокат очікується восени 2022 року.
Фільм створюється компанією "Кінокомпанія 2016" за підтримки Держкіно.
Фото:usfa.gov.ua