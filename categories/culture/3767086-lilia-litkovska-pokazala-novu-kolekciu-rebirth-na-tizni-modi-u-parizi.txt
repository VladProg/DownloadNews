Бренд LITKOVSKA першим з-поміж українських дизайнерів представив свою колекцію весна-літо під назвою "REBIRTH"(«Переродження») під час Паризького тижня моди.

Про це повідомляє кореспондент Укрінформу.
«Кожна колекція є відображенням нового життя, нового початку. Проте початок не завжди має лаконічний кінець, а може бути перерваний у найнесподіваніший момент, у мить, яка змушує нас зупинитися. Нова колекція є закликом не зупинятися, навіть коли цей момент може здаватися недосконалим," - сказала дизайнер.




За її словами, колекція "REBIRTH" - це визнання сили жіночого духу та його стійкості в непрості часи.
Показ відбувся у в історичній споруді, яку називають Hausmann. На величезних вітринах розмістили QR-коди з адресами та фото місць у різних містах України, які були зруйновані внаслідок обстрілів. Хоч ці будівлі та місця знищені, але життя триває, тож це символ відродження, яке можливе завдяки надзвичайній силі та волі українців.

Складовою колекції також стали заморожені зерна. На думку дизайнерки, ця метафора втілює у собі ідею збереження нових цінностей, нових якостей та духовного відродження.






Лілія Літковська представила нову колекцію на тижні моди в Парижі / Фото: Лідія Таран, Укрінформ








































Як повідомлялося, в Парижі відкрився шоу-рум п'яти українських дизайнерок. Свої колекції на подіумі представлять також українські модельєри Анна Октябрь і Андре Тан. Паризький тиждень моди розпочався 25 вересня і триватиме до 3 жовтня.