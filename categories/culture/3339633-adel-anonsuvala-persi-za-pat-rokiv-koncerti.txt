Британська співачка Адель заявила, що виступить на двох концертах після п’ятирічної перерви.

Як передає Укрінформ, про це повідомляє Sky News.
Самі ж концерти заплановані на 1 й 2 липня у лондонському Гайд-парку в рамках фестивалю British Summer Time Hyde Park. Зазначається, що співачка не організовувала концерти впродовж останніх п’яти років.
Після появи новини про концерти Адель її фанати висловлювали у соцмережах своє невдоволення, що не можуть впродовж декількох годин зареєструватися на сайті з попереднього продажу квитків.
Офіційний продаж квитків розпочнеться 30 жовтня.
Як повідомляв Укрінформ, 15 жовтня британська співачка Адель після шестирічної перерви випустила першу композицію Easy On Me та кліп на неї. Пісня увійде до четвертого сольного альбому Адель під назвою «30».