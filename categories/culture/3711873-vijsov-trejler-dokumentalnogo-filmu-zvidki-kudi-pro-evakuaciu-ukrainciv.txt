Найбільше голівудське медіа про кіно та телебачення Deadline ексклюзивно опублікувало трейлер документального фільму «Звідки куди» режисера Мачека Хамела про евакуацію українців з-під обстрілів.

Про це Укрінформу розповіли в кінокомпанії «435 FILMS», яка є виробником фільму з українського боку.
«Трейлер дуже влучно передає атмосферу фільму та ті обставини, в яких опинились українці через повномасштабне вторгнення. Вкрай важливо транслювати українські голоси на найбільшому кінофестивалі світу, до якого прикута увага світових ЗМІ. Я особисто дуже вдячна режисеру Мачеку за те, що він пів року самостійно евакуйовував біженців та всьому польському народові за підтримку українців під час війни», - сказала в коментарі Укрінформу копродюсерка фільму Анна Паленчук.

Вона додала, що фільм «Звідки куди» отримав головну нагороду польського кінофестивалю Millennium Docs Against Gravity за найкращий польський фільм отримав документальний фільм «Звідки куди» про евакуацію українців україно-франко-польської копродукції.
20-ий польський кінофестиваль Millennium Docs Against Gravity, проходить у шести польських містах з 12 по 21 травня. Це найбільший фестиваль документальних фільмів в Польщі та третій за популярністю у Європі. Його метою є популяризація документального кіно та зацікавлення у ньому молоді та лідерів думок. Цьогоріч фестиваль сфокусований на українцях, які страждають від російської агресії, тому програма включає в себе фільми про різні сторони вторгнення.
Фільм «Звідки куди» є результатом спільного виробництва України (кінокомпанія “435 FILMS” з українського боку), Польщі та Франції.
Від початку повномасштабного вторгнення Росії польський режисер Мачек Хамела розпочав власну евакуаційну програму із порятунку людей із небезпечних територій, таких як Чернігівська чи Донецька області. В одній з таких поїздок у Мачека з’явилась ідея документувати історії людей про рішення покинути дім та інколи рідних. Так почались зйомки фільму «Звідки куди».