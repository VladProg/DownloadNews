Міністерство культури та інформаційної політики України оголошує збір інформації щодо пошкоджень та руйнувань об’єктів культурної спадщини.

Як передає Укрінформ, про це міністр культури та інформаційної політики Олександр Ткаченко повідомляє у Телеграмі.
«Оголошуємо збір інформації щодо пошкоджень та руйнувань об’єктів культурної спадщини, вчинених російськими окупаційними військами на території України. Агресія росії супроводжується пересуванням важкої військової техніки, ракетними та авіаударами, артилерійськими обстрілами українських міст та сіл», - заявив Ткаченко.
Міністр закликав свідків руйнування культурної спадщини з усіх регіонів України надіслати фото або відеодокази до Міністерства культури та інформаційної політики через ресурс.
«Доступні для відкритого використання дані публікуватимуться на порталі. Надані верифіковані матеріали можуть бути передані Міжнародному кримінальному суді в Гаазі для проведення слідчих дій», - зазначив Ткаченко.
Як повідомляв Укрінформ, міністр культури та інформаційної політики Олександр Ткаченко оголосив про створення інформаційного полку. Інформаційні війська створюватимуть відео та тексти різними мовами, розраховані на різну аудиторію: світ, Україна, росія.