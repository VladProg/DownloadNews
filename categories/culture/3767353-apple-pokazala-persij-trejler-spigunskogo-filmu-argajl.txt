Компанія Apple представила перший трейлер шпигунського фільму «Арґайл» режисера і продюсера Метью Вона.

Як передає Укрінформ, про це повідомляє The Hollywood Reporter.
У головних ролях: Генрі Кевілл, Сем Роквелл, Браян Кренстон, Кетрін О'Гара, Джон Сіна, Семюел Л. Джексон та Дуа Ліпа. Цей фільм став другою повнометражною стрічкою для зірки британської музики Дуа Ліпи після її дебюту разом із Сіною у фільмі «Барбі».
Сценарій шпигунського фільму написав Джейсон Фукс, а продюсерами стрічки стали Cloudy Productions і постійні співробітники Вона - Адам Болінг і Девід Рейд.

«Арґайл» вийде в кінотеатри 2 лютого 2024 року, а на Apple TV+ він з’явиться пізніше.
Як повідомляв Укрінформ, документальний фільм відомого голлівудського актора і режисера Шона Пенна про війну в Україні «Суперсила» (Superpower) вийшов в американський прокат у мережі Paramount+.


Фото: UNIVERSAL PICTURES,APPLE ORIGINAL FILMS