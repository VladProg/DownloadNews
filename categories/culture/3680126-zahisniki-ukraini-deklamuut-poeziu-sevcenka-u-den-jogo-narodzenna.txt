У день народження Тараса Шевченка українські захисники декламують рядки великого Кобзаря.

Як передає Укрінформ, відповідний ролик у Фейсбуці розмістив Military Media Center.



Відео: Military Media Center
Відомі твори декламували танкісти, артилеристи, дівчата з ТрО, бойовий льотчик та морський прикордонник з Одеси.
Поезія Шевченка попри час не віддаляється, а навпаки стає ближчою для українців, адже головні цінності – свобода, воля, які оспівував Шевченко, стали непорушним фундаментом української нації.
9 березня минає 209 років з дня народження українського поета, художника, мислителя Тараса Шевченка. Для більшості українців ця видатна постать є національним героєм, а з 2014 року його творчість, яка присвячена боротьбі за українську незалежність та свободу, набули нового сенсу. Відомі рядки Кобзаря нині не просто цитують, їх використовують для принту на одязі, їх можна побачити в роботах вуличних художників, почути у піснях сучасних виконавців.