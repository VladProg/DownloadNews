У Лос-Анджелесі в ніч проти 20 вересня відбулася 73-тя церемонія вручення телевізійної премії "Еммі".

Про це повідомляє The Guardian, передає Укрінформ.

Найбільшу кількість нагород здобув серіал «Корона». Зокрема, "Еммі" за найкращу чоловічу роль у драматичному телесеріалі отримав Джош О’Коннор, за жіночу – Олівія Колман. "Корона" принесла перемогу також акторам другого плану Джилліан Андерсон і Тобайасу Мензісу.
Кращим комедійним серіалом визнано «Тед Лассо».

У номінації "Кращий мінісеріал" переміг «Хід королеви».
Премію за найкращу жіночу роль у комедійному серіалі здобула Джин Смарт з "Хитрощів", а за чоловічу - Джейсон Судейкіс із "Тед Лассо".
Нагороду за кращу жіночу роль у мінісеріалі здобула Кейт Вінслет ("Мейр з Істтауна"), у відповідній чоловічій категорії статуетку отримав Юан Мак-Грегор ("Голстон").

З-поміж студій найбільше нагород здобули Netflix – 44, HBO – 19, Disney+ - 14.

Академія телевізійних мистецтв і наук заснована у 1946 році. Назва її премії "Еммі" походить від слова "immy" - так називалася катодна трубка в перших телевізійних камерах.

Фото: emmys.com