У Відні з 1 по 18 квітня на площі Фреюнг проходив великодній ярмарок, на якому також були виставлені півметрові українські писанки.

Про це повідомляє власний кореспондент Укрінформу в Австрії.
Великодній ярмарок проходить на Фреюнг з 1990 року і є весняним аналогом традиційних різдвяних ярмарків. Як і раніше, цьогоріч на ньому розмістилися численні ятки, де можна було придбати великодні вироби ручної роботи вітчизняних та закордонних майстрів.
У центрі ярмарку знаходилася "найбільша яєчна гора Європи" – лотки розмальованих та прикрашених яєць різних кольорів та стилів. Поруч розташувалося розмальоване у великодній мотив "гігантське яйце", яке оберталося навколо своєї осі.

Цього року в рамках ярмарку також було організовано благодійну акцію зі збору коштів на потреби людей, передусім дітей, постраждалих від війни в Україні.
Крім того, родзинкою нинішнього ярмарку стали українські писанки – унікальна колекція з 35 писанок, які були створені львівськими майстрами і які планувалося виставити на фестивалі писанок у Львові. Писанки з виставки також можна було купити, вторговані кошти підуть на потреби України.






На великодньому ярмарку Відня продемонстрували українські писанки / Фото: Василь Короткий, Укрінформ


















































































Як повідомлялося, за даними ООН, від початку війни понад 4,7 млн людей виїхали з України. Ще 7,1 млн українців стали внутрішніми переселенцями.