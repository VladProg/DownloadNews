Вперше з 1994 року гурт Pink Floyd випустив нову пісню "Hey Hey Rise Up" з вокалом українського музиканта соліста гурту "Бумбокс" Андрія Хливнюка.

Як передає Укрінформ, кліп на пісню у "Ой у лузі, червона калина" опублікований на каналі гурту на YouTube.
Опублікована пісня має назву "Hey Hey Rise Up" (Гей, гей, вставай). Трек містить вокал українського музиканта Андрія Хливнюка (група "Бумбокс"), який співає пісню "Ой у лузі червона калина" на Софійській площі в Києві кілька тижнів тому.
"Ми, як і багато хто з них (українців – ред.), відчуваємо лють і розчарування цього підлого акту вторгнення (рф – ред.) проти незалежної, мирної демократичної країни. Багато людей були вбиті однією з найбільших держав світу", - зазначив напередодні гітарист і вокаліст гурту Девід Гілмор, який має українську невістку та онуків.

Усі кошти, які будуть зібрані від продажів пісні підуть на гуманітарну допомогу для України.
Нещодавно благодійний фонд All Within My Hands Foundation легендарної метал-групи Metallica пожертвував 500 тис. доларів США на допомогу українським біженцям.
Як повідомлялося, 24 лютого російський президент путін оголосив про початок широкомасштабного вторгнення в Україну. Російські війська обстрілюють та знищують об'єкти інфраструктури, здійснюють масовані обстріли житлових районів українських міст і сіл із використанням артилерії, реактивних систем залпового вогню та балістичних ракет.