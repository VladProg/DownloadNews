У п’ятницю, 17 вересня, розпочинає свою роботу 5-й Запорізький кінофестиваль ZIFF.

Як передає Укрінформ, про це повідомляє пресслужба Держкіно.

"Гості кінофестивалю зможуть переглянути короткометражні фільми української та міжнародної програм; ювілейну збірку найкращих короткометражних фільмів - переможців 2017-2020 років національної конкурсної програми ZIFF; відвідати майстер-класи від професіоналів українського кінематографа та поспілкуватися з кіномитцями. В конкурсній програмі кінофестивалю буде представлено 42 художні, анімаційні та документальні фільми”, - ідеться в повідомленні.
НАЦІОНАЛЬНА КОНКУРСНА ПРОГРАМА
Ігровий короткий метр

"Потерпи трошки", реж. Любов Гончаренко;
"Ой!", реж. Ольга Золотарьова;
"Нетерпимість", реж. Станіслав Битюцький;
"ІНО", реж. Віктор Романюк та Кадім Тарасов;
"Сіль для моря", реж. Сніжана Гусаревич; "Подарунок",
реж. Олег Мартиросян; "Фаза", реж. Микола Засєєв.

Документальний короткий метр

"На краю МИРУ: Листи", реж. Євгенія Мельнік;
"Каламутні води Дунаю", реж. Всеволод Ананьев;
"Дім, у якому я жив", реж. Ярослав Дудукін;
"El vulcano", реж. Олександр Гойсан;
"Многая літа. Стойко", реж. В'ячеслав Бігун;
"Доброго дня, мене звуть Марія", реж. Марія Мартиненко.

Анімаційний короткий метр

"Непотрібні речі", реж. Дмитро Лісенбарт;
"Я давно хотів літати", реж. Еліна Пупіна, Микита Журавльов;
"Зірки на Землі", реж. Родіон Шуб;
"Слоуни", реж. Олег Федченко;
"Хто на повідку?", реж. Степан Коваль;
"Тигр блукає поруч", реж. Анастасія Фалілеєва;
"Донорство – це про життя", реж. Олексій Лимарчук.

МІЖНАРОДНА КОНКУРСНА ПРОГРАМА
Ігровий короткий метр

"Ізабела, Велика Британія", реж. Метью Мурдоч;
"Гідність, Франція", реж. Катя Кривелларі;
"Бліда-свята", Велика Британія, реж. Райс Марк Джонс;
"Міжкосмос", Німеччина, реж. Альваро Альварес;
"Фургон", Франція, реж. Еренік Бек’юрі;
"Безславна ліга", Італія, реж. Анджело Пасе;
"Синдром Арчібальда", Франція, реж. Даніель Перез.

Документальний короткий метр

"Європа уві сні", Італія, реж. Адо Хасановіч;
"ТОКЕ", Велика Британія, реж. Ноно Аюсо;
"Світло.Природний шлях", Велика Британія, реж. Естефанія Родрігез;
"Хованки у мирній долині", Польща, реж. Мацей Білоруський;
"Супер здатна", Республіка Філіппіни, реж. Арджанмар Ребета;
"Обіцянка", Іспанія, реж. Данел Асер.

Анімаційний короткий метр

"Надутий", Франція, реж. Луїс Чангер;
"Він", Польща, реж. Катаржина Радецька;
"Пригоди Глорії Скотт – Вбивство у соборі", Хорватія, реж. Матія Писачич;
"Дорогий ліс", Франція, реж. Клер Ейхераменді;
"Королівство зірок", Білорусь, реж. Іван Гопієнко;
"Потреби", Угорщина, реж. Джулія Лєрч;
"Маленька Хіллі", Тайвань, реж. Хуан Юн Сянь;
"Виробник квитків", Велика Британія, реж. Маріо Кокуннус;
"Час (L)over", Іспанія, реж. Альваро Пінелл.

Як повідомляється, фестиваль відбувається за підтримки Державного агентства України з питань кіно. Вхід вільний.
Фото: iz.com.ua