За понад місяць прокату фільм “Довбуш” зібрав 50 160 362 грн, покази стрічки тривають.

Як передає Укрінформ, про це повідомляє пресслужба Державного агентства з питань кіно у Фейсбуці.
“За понад місяць у кіно фільм зібрав касу в 50 160 362 грн та накопичив 354 647 проданих квитків”, - ідеться в повідомленні.
У відомстві подякували усім за перегляди, заповнені зали та чималу підтримку, яка дає змогу продовжувати прокат й досягати значних висот.
“Покази тривають, тож обирайте зручний для вас сеанс й дізнавайтеся правду, як жили два брати Довбуші та хто з них - справжня легенда Карпат”, - зауважили у Держкіно.
Фільм створено кінокомпанією Pronto Film за підтримки Державного агентства України з питань кіно. Кінотеатральною дистрибуцією фільму на території України займаються компанії Kinomania Film Distribution і FILM.UA Distribution.
Як повідомляв Укрінформ, у Національній академії мистецтв відкрилась інтерактивна виставка, експонатами якої є костюми та реквізит із фільму "Довбуш".
Фото: usfa.gov.ua