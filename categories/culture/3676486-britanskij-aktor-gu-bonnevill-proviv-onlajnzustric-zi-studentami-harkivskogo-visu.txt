Британський актор Г‘ю Бонневілль, зірка серіалу «Абатство Даунтон», провів онлайн-зустріч зі студентами Харківського національного університету ім. В. Каразіна.

Про це повідомила у Фейсбуці заступник директора центру зв'язків з громадськістю університету Вікторія Крижанівська, передає Укрінформ.
«До каразінців завітав відомий британський актор Г‘ю Бонневілль. Поспілкувалися і про творчість, і про натхнення, і про підтримку України та Харкова під час війни, зокрема і в межах проєкту «Листівки з України». Окрім цього ще була жвава дискусія. Студенти були дуже активні та ставили багато запитань, зокрема про ставлення до України (що знали про Україну до війни), звідки черпає натхнення, яку книгу рекомендує почитати, перше, що зробить, коли Україна переможе тощо. А наприкінці запросили завітати до Харкова та Каразінського після перемоги», - розповіла Крижанівська.






Британський актор Г‘ю Бонневілль провів онлайн-зустріч зі студентами харківського вишу / Фото: Вікторія Крижанівська






















Як повідомляв Укрінформ, всесвітньо відомий британський актор Гʼю Бонневіль озвучив історію пошкоджених та зруйнованих внаслідок російської агресії культурних пам'яток Харкова у першому відео з серії проєкту «Листівки з України»/«Postcards from Ukraine».