Фільм про Луганський прикордонний загін покажуть у Каннах.

Про це йдеться у повідомленні ДПСУ у Фейсбуці, передає Укрінформ.
Як повідомляють ЗМІ, з посиланням на команду фільму Мирний-21 / Myrnyi-21, воєнну драму презентують на одному з найбільших кіноринків Європи в Каннах. Режисером кінострічки виступає Ахтем Сеітаблаєв.
Заснований на реальних подіях, фільм розповідає про Луганський прикордонний загін, бійців якого сепаратисти та російські спецслужби намагалися змусити зрадити Україну. Події розгорталися на Сході України у червні 2014-го.

У травні цього року воєнну драму презентують на одному з найбільших кіноринків Європи – Marché du Film, що є частиною Міжнародного Каннського кінофестивалю.
Сьогодні творча команда фільму «Мирний-21» боронить українську землю: хтось вступив до лав тероборони, хтось склав присягу та приєднався до ЗСУ, хтось знайшов себе у волонтерстві або на інформаційному фронті. Актор фільму Павло Лі 6 березня трагічно загинув в Ірпені, рятуючи дітей.