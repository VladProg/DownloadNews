Гітарист Massive Attack Анджело Брускіні помер після боротьби з плеоморфною карциномою - агресивним та рідкісним раком легенів.

Як передає Укрінформ, про це повідомляє BBC.
Представники гурту підтвердили, що гітарист Massive Attack Анджело Брускіні, який хворів на рак легенів, помер.
Музиканта вшанували його колеги по групі, родичі та друзі.
"Надзвичайно блискучий та ексцентричний талант. Неможливо кількісно оцінити ваш внесок у творчість Massive Attack", - зазначили представники гурту.
Анджело Брускіні, уродженець міста Брістоль, приєднався до гурту в 1990-х роках.
Окрім виступів з кількома гуртами, Брускіні продюсував однойменний альбом альтернативного рок-гурту Strangelove у 1997 році. Він також грав на гітарі у треку Джейн Тейлор Blowing This Candle Out, який вийшов у 2005 році.
У липні Брускіні написав, що в нього діагностували рак легенів та що кілька спеціалістів побажали йому "удачі".
Як повідомляв Укрінформ, у віці 77 років помер британський сценарист і режисер Теренс Девіс, відомий кінокартинами «Далекі голоси, застиглі життя» та «Тиха пристрасть».
Фото: Gary Wolstenholme/Redferns/Getty Images