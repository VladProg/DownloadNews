У п'ятницю, 23 вересня, буде опубліковано інтерв’ю, яке легендарний французький актор Ален Делон взяв у Президента України Володимира Зеленського.

Як передає Укрінформ із посиланням на французький телеканал BFMTV, легенда кіно розмовляв із главою Української держави в рамках інтерв’ю для TV5 Monde.
Як зазначається, через рік після останньої публічної появи Делон знов з’явився перед камерами, щоб підтвердити свою підтримку українському народу, який протистоїть російській агресії.
У сюжеті одного з міжнародних франкомовних каналів на початку цього тижня актор засудив жорстокість конфлікту. “Те, що робиться в Україні, мене глибоко засмутило і зворушило, тому я борюся за них”, - сказав Делон.