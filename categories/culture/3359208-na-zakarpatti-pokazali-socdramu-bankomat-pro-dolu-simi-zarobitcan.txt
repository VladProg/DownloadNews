Мукачівський драматичний театр представив глядачам соціальну драму «Банкомат» - про те, як руйнуються українські сім'ї через заробітчанство за кордоном.

Про це повідомляють у Фейсбуці Мукачівської міської ради, передає Укрінформ.
"На сцені показали історію однієї сім`ї, з якої, як і сотень українських сімей, у пошуках кращих заробітків їдуть за кордон. Як руйнуються сім`ї та родинні зв’язки, як черствіють душі тих, кого вважаєш найріднішими, для блага яких втрачено кращі роки життя і для яких ти став таким собі банкоматом", - йдеться у повідомленні.






Мукачівський драматичний театр представив глядачам соціальну драму «Банкомат» / Фото: Мукачівська міська рада

























Зазначається, що виставу з аншлагом презентували у межах театрального фестивалю “Зірковий листопад”. Вона стала однією з прем’єр 75-го театрального сезону Мукачівського драматичного театру. Поставлена грузинським режисером Роіном Сурманідзе за п'єсою «Фаті» грузинського драматурга Ніколоза Сабашвілі.