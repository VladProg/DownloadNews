Президент Володимир Зеленський підписав указ про присудження Національної премії України імені Тараса Шевченка.

Як передає Укрінформ, текст указу №118/2022 опубліковано на сайті Офісу Президента.
На підставі подання Комітету з Національної премії України імені Тараса Шевченка премію 2022 року присуджено:
режисерці Катерині Горностай – за повнометражний ігровий фільм "Стоп-Земля";
літературознавцеві, громадянину Сполучених Штатів Америки Джорджу Григорію Грабовичу (Григорію Юлійовичу Грабовичу) за цикл статей "Переосмислюючи Павла Тичину – переосмислюючи український модернізм";
письменниці Тамарі Дуді (Тамарі Горіха Зерня) – за роман "Доця";
художникові Микиті Кадану (Нікіті Кадану) – за персональну виставку "Камінь б’є камінь";
письменникові Миколі Рябчуку – за книгу "Лексикон націоналіста та інші есеї";
художнику Тіберію Сільваші – за інсталяцію "Крила";
режисерці-постановниці Тамарі Труновій, авторці п’єси Наталі Ворожбит, художникові-сценографу Юрію Ларіонову, акторам Андрію Ісаєнку та Валерії Ходос – за виставу "Погані дороги" Київського академічного театру драми і комедії на лівому березі Дніпра.
Розмір премії на 2022 рік становить 397 тисяч гривень кожна.

Малюнок Юрія Журавля

Фото: ОП