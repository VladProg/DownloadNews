Сьогодні краще посидіти в тиші й обміркувати своє життя

Православна церква вшановує пам’ять святого Агея, який жив за п'ятсот років до Різдва Христового. Саме Агею приписують різні пророцтва, зокрема, він передбачив повернення свого народу з єгипетського полону. Помер Агей у Єрусалимі, де й був похований.
У народі вважають, якщо цього дня дати обіцянку і виконати її, то все погане залишиться у минулому. А ще цей день варто провести у сімейному колі, тоді родина буде дружня і міцна.

Народні прикмети. Якщо мороз малює на склі візерунки, то холоди ще 20 днів протримаються.

Якщо іній на вулиці, то на Святки тепло буде.

Вітряна погода і сніг, який лежить впритул до паркану, літо буде неврожайним.

Іменинники: Володимир, Микола, Павло, Петро, Олександр, Семен, Софія.

24-25 місячний день. Місяць у знаку Скорпіон. День зосередження та самозаглиблення. Не варто поспішати і метушитися. Корисно проаналізувати минуле і зосередитися на головному. Є сенс поставити свої, а не чужі інтереси на перше місце. Відмінний час для підбиття підсумків та аналізу подій місяця, що минає. Тож не треба розпочинати нічого нового, слід завершити вже розпочате. Цього дня краще посидіти у тиші, помовчати, обміркувати своє життя.

За даними Центральної геофізичної обсерваторії України, найхолоднішим цей день у Києві був у 1930 році: -26.5°, а найтеплішим у 1974-му: 7,8°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть Освітленість становить 26 відсотків.