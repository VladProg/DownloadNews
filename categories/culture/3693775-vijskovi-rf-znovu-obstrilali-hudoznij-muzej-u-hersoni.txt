російські військові знову обстріляли художній музей у Херсоні, є пошкодження, обійшлося без постраждалих.

Про це у Телеграмі повідомив перший заступник голови Херсонської обласної ради Юрій Соболевський, передає Укрінформ.
«російські військові знову обстріляли художній музей у Херсоні», - йдеться у повідомленні.
Як зазначається, є пошкодження, проте обійшлося без потерпілих.

Як повідомляв Укрінформ, із херсонських музеїв російські агресори викрали найцінніші експонати.
Хронологія одного з актів мародерства, за свідченнями працівників Херсонського художнього музею імені Олексія Шовкуненка: тільки за один день, 1 листопада 2022 року, з території музею виїхали три фури та шкільний автобус із награбованим. Наступного дня виїхали ще дві фури. 3 листопада автобусом забирали залишки. За попередніми оцінками, йдеться про близько 15 тисяч одиниць колекції.
Фото: Юрій Соболевський/Telegram