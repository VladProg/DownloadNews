Мобільний додаток Google Arts & Culture запустив інтерактивний хаб під назвою "Klimt vs. Klimt — The Man of Contradictions".

У межах цього проєкту за допомогою штучного інтелекту були відтворені три втрачені роботи художника: «Медицина», «Філософія» та «Юриспруденція». Як передає Укрінформ, про це повідомляє портал ARTnews.
Ці три полотна складають цикл «Факультетські картини», який замовив художнику Віденський університет.
Проте написані картини представники університету назвали “порнографічними” та “збоченими”. Зрештою вони були продані приватному покупцю.
У 1945 році, в останні дні Другої світової війни, картини були знищені внаслідок пожежі, і єдиним візуальним свідченням їх існування були чорно-білі фотографії.
Штучний інтелект отримав набір даних, включно з вісімдесятьма повноколірними репродукціями полотен Клімта, що дозволило йому відтворити у кольорі роботи митця, навіть у тих фрагментах, відомостей щодо яких було недостатньо.
Як повідомлялося, компанія Google додала у свій мобільний додаток "Мистецтво та культура" (Arts and Culture) нові артефакти, доступні для перегляду у доповненій реальності, оскільки багато музеїв усе ще зачинені через пандемію.
Фото: lu-ua.com.ua