Щороку у другу неділю жовтня в Україні відзначається День художника. З професійним святом привітав мистецьку спільноту Президент Володимир Зеленський.

Як передає Укрінформ, про це повідомляє пресслужба глави держави.
"Творчість українських художників утверджує імідж України як держави з великим креативним потенціалом", - відзначив Президент.
У привітанні, зокрема, зазначається, що "вітчизняні майстри демонструють високу професійність, презентуючи як найкращі традиції національної школи живопису, так і свої неординарні новаторські рішення. Полотна наших митців можна побачити у найвідоміших міжнародних виставкових залах, їхні роботи представлені на престижних артмайданчиках та відомих аукціонах сучасного мистецтва".
Зеленський подякував митцям "за талант, за те, що наповнюєте життя красою й новими сенсами", побажав міцного здоров’я, натхнення й успішного втілення найсміливіших творчих задумів.