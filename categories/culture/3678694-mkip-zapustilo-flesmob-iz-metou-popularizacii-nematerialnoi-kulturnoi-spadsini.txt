Міністерство культури та інформаційної політики України запустило флешмоб із метою популяризації нематеріальної культурної спадщини.

Як передає Укрінформ, про це міністр культури та інформаційної політики Олександр Ткаченко повідомив у Телеграмі.
«Український спадок - в кожен пост. З нагоди відзначення 15-ї річниці ратифікації Україною Конвенції ЮНЕСКО про охорону культурної спадщини 2003 року МКІП запускає флешмоб», - заявив міністр.
За його словами, нематеріальна спадщина України є унікальною та неповторною, саме тому про неї потрібно знати.
«Публікуйте фото української нематеріальної спадщини - свого регіону або улюбленого об’єкту; додайте хештег, в публікаціях пропонуємо використовувати хештеги #НематеріальнаСпадщинаУкраїни #НеБорщемЄдиним», - зазначив Ткаченко.
З переліком елементів НКС можна ознайомитися за посиланнями: національний, ЮНЕСКО.
У публікаціях можна використовувати фото, які ілюструють елементи НКС, з фотобанку, або власні фото.
Як повідомляв Укрінформ, в Україні внаслідок повномасштабного вторгнення росії вже зруйновані 505 об'єктів культурної інфраструктури.