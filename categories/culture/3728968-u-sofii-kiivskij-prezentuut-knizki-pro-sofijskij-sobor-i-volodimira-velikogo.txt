У Києві в заповіднику "Софія Київська" 29 червня презентуватимуть книжки про тисячолітній Софійський собор і князя часів Київської Русі Володимира Великого.

Як передає Укрінформ, про це Міністерство культури та інформаційної політики повідомляє у Фейсбуці.
“В Софії Київській презентуватимуть книжки про тисячолітній Софійський собор і Володимира Великого. 29 червня о 16:00 відбудеться презентація двох наукових книжок Надії Нікітенко “Софія Київська Володимира Великого” і “Свята Софія Київська 1011 – 1018”, - ідеться в повідомленні.
Ці монографії є результатом багаторічного вивчення Софії Київської, яке дослідниця продовжує й донині. У центрі обох досліджень – грандіозний цілісний комплекс архітектури, мозаїк, фресок та написів-графіті Софії Київської.
У МКІП зазначили, що знання про Софійський собор поповнені численними новими даними, отриманими авторкою в самому соборі, а деякі з них є справжньою сенсацією.
Як повідомляв Укрінформ, у червні Національний заповідник “Хортиця” надав унікaльну pеліквію чaсів князя Святoслaвa Хороброго Національному заповіднику “Софія Київська” для експонування.