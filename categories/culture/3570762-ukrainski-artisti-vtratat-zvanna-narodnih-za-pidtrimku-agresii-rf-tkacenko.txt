Народні артисти України, які підтримують російську агресію, невдовзі можуть бути позбавлені цих звань.

Як передає Укрінформ, про це міністр культури та інформаційної політики Олександр Ткаченко повідомив у Телеграмі.
Зокрема, міністр наголосив та попередив, що всі артисти, які досі «з гордістю» користуються званням народних артистів України, коли їм це зручно, але давно вже такими не є через мовчання або підтримку російської агресії, скоро будуть цих звань позбавлені.
«Працюємо над поправками в закони, щоб таких «народних» більше наша країна не бачила», - заявив Ткаченко.
Як повідомляв Укрінформ, у бою на Донеччині загинув соліст балету Національної опери України ім. Т. Шевченка Олександр Шаповал.