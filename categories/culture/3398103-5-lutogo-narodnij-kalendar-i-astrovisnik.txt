Зірки радять присвятити час науковій і громадській роботі

Православна церква вшановує пам’ять священномученика Климента та мученика Агафангела, які жили у III-IV столітті. Вони постраждали за віру Христову і були страчені язичниками.
У народі відзначають день Агафія. Селяни готували господарські приміщення до нового врожаю. Комори приводили в порядок. Спорожнілі засіки вичищали і вимітали.

Народні прикмети. Багато снігу – буде врожайним рік.

Сонячний день – до ранньої весни.

Якщо синиці вранці голосно щебечуть, чекайте морозів найближчим часом.

Іменинники: Володимир, Геннадій, Катерина, Іван, Йосип, Федір.

5-6 місячний день. Місяць у знаку Овен. День прощення, прагнення любові та благодаті. Один із найсприятливіших днів. У багатьох людей у цей період проявляється дар передбачення, загострюється інтуїція, відкриваються нові здібності. Успішно просувається наукова і громадська робота, легко налагоджуються різноманітні контакти. День сприятливий для романтичного спілкування із представниками протилежної статі.

За даними Центральної геофізичної обсерваторії України, найхолоднішим цей день у Києві був у 1893 році: -26,0°С, а найтеплішим у 2002-му: 10,1°С.

Геомагнітна ситуація. Слабка магнітна буря.

Фази Місяця. Місяць, що зростає. Перша чверть. Освітленість становить 20 відсотків.