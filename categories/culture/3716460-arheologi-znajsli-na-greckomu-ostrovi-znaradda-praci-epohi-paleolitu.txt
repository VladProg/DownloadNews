Група археологів із Кафедри історії та археології Критського університету знайшла на грецькому острові Лесбос знаряддя праці епохи палеоліту, яким до 500 тисяч років.

Як передає Укрінформ, про це повідомляє Ekathimerini.
Знаряддя виявили в регіоні Кратігос, приблизно за 8 кілометрів на південь від міста Мітіліні на острові Лесбос, що у східному Егейському морі.
Серед знайдених знарядь були інструменти для рубання, тригранні кирки, скребки, сокири, леза, луски та серцевини. Всім їм до 500 тисяч років.
За словами археологів, ці примітивні предмети, ймовірно, використовувалися далекими предками людей.
Як повідомляв Укрінформ, археологи в Єгипті виявили дві майстерні з бальзамування людей і тварин, а також дві гробниці в некрополі Саккара на південь від Каїра.
Фото: Ekathimerini