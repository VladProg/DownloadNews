Сьогодні відмінний час для саморозвитку і творчості

Католики і протестанти відзначають у цей день Різдво Христове.
Православні вшановують пам’ять святого Спиридона Тримифунтського, чудотворця, єпископа міста Тримифунт (сучасний Саламін, Греція). Він усі свої прибутки віддавав на потреби інших, за що отримав від бога дар чудотворення: зціляв невиліковно хворих та виганяв бісів.
У народі відзначають День Спиридона Сонцеворота - вважалося, що святий Спиридон обертає сонце до літа.

Народні прикмети. Якщо тепло - весна буде холодною.

Якщо сильні морози - до багатого врожаю.

Якщо на Спиридона сонячно, то Новий рік буде морозним, ясним, а коли похмуро і на деревах іній - похмурим і теплим.

Іменинники: Олександр, Петро, Наталія, Євгенія.

21-22 місячний день. Місяць у знаку Діва. День чистоти та благородства. Важливо бути чесними та справедливими, навіть у дрібницях. Якщо реалізація задуманого вимагатиме якихось жертв, не треба зупинятися - слід цілком віддатися справі і це принесе прекрасні результати. Хороший період для звільнення від шкодливих звичок. Відмінний час для саморозвитку, самовдосконалення та творення.

За даними Центральної геофізичної обсерваторії України, найхолоднішим цей день у Києві був у 1969 році: -21,0°С, а найтеплішим у 1967-му: 6,4°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 68 відсотків.