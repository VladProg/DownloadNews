Букмекери оцінили шанси на перемогу в пісенному конкурсі «Євробачення-2022» для співачки Alina Pash, яка представлятиме Україну, — їй прогнозують друге місце.


Про це йдеться на сайті «Євробачення», передає Укрінформ.
Перше місце знову передбачають Італії — від неї поїдуть співаки Mahmood і Blanco з треком Brividi, який уже ввійшов у десятку найпопулярніших пісень на Spotify. Третє місце прогнозують Швеції.
Нагадаємо: у 2021 році букмекери передбачили перемогу Італії. Водночас вони майже вгадали позицію України: нам прогнозували 4 місце, а насправді гурт GO_A здобув 5-те. Також прогнози букмекерів виявилися правдивими й стосовно нацвідбору 2022 року — вони передбачали перемогу Alina Pash.