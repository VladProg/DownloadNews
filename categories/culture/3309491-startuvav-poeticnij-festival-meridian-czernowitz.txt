У Чернівцях біля Літературного целанівського центру офіційно відкрили ХІІ Міжнародний поетичний фестиваль Meridian Czernowitz.

Про це повідомляє кореспондент Укрінформу.
Під час офіційного відкриття директорці фестивалю Євгенії Лопаті вручили нагороду вдячності від Німеччини.






ХІІ Міжнародний поетичний фестиваль MERIDIAN CZERNOWITZ / Фото: Віталій Олійник, Укрінформ


































Протягом 3, 4 та 5 вересня українські та закордонні інтелектуали, поети, письменники, журналісти та митці братимуть участь у поетичних читаннях, дискусіях, презентаціях книжок, музичних та театральних заходах, автограф-сесіях.
Серед запрошених цього року учасників фестивалю з-за кордону – поети Ноам Партом, Томер Дотан-Дрейфус (Ізраїль), Рудольф Буссманн (Швейцарія), Мая Гадерлап (Австрія), іспансько-кубинський письменник і перекладач Хосе A. Кампос та інші.
Україну представлятимуть Сергій Жадан, Юрій Андрухович, Катерина Калитко, Ірина Цілик, Тарас Прохасько й резиденти чернівецької молодіжної поетичної сцени фестивалю.
Фокусна тема цьогорічного фестивалю — «Україна очима світу». Українські та закордонні інтелектуали, автори, перекладачі та представники культурних інституцій говоритимуть про сприйняття України та її культурного сектору закордоном. Вперше в історії фестивалю дискусійні заходи передбачають сурдопереклад.
Під час фестивалю відбудуться також всеукраїнські прем’єри трьох книжок від видавництва «Меридіан Черновіц» за участю авторів.
Вхід на всі заходи – вільний.
З повною програмою фестивалю можна ознайомитись тут.