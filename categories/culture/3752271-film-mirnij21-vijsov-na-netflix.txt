Український фільм режисера Ахтема Сеітаблаєва "Мирний-21" став доступним на стримінговій платформі Netflix.

Про це повідомляє пресслужба Держкіно, передає Укрінформ.
"Фільм "Мирний-21" розповідає історію про довіру та її відсутність на тлі подій, які розгортаються на сході України на початку 2014 року. Головна тема розкривається через призму луганського прикордонного загону, бійців якого сепаратисти та російські спецслужби марно намагаються змусити зрадити свою країну", - йдеться у повідомленні.
Стрічку створено ISTMEN FILMS за підтримки Держкіно та UA Production.


Кінотеатральну дистрибуцію в Україні здійснюють FILM.UA Distribution та Kinomania Film Distribution.
Як повідомлялося, у Німеччині 24 серпня вийде в прокат український історичний фільм "Довбуш" режисера Олеся Саніна.
Фото: usfa.gov.ua