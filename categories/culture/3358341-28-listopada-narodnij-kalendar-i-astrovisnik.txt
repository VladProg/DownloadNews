Сьогоднішній день варто присвятити турботам про здоров’я

Сьогодні початок Різдвяного посту, який триватиме шість тижнів, до 7 січня – Різдва Христового. Цей піст ще називають Пилипів, бо він починається на наступний день після вшанування пам’яті святого апостола Філіпа.
А ще Православна церква вшановує пам’ять мучеників та сповідників Гурія, Самона і Авіва. які прийняли мученицьку смерть у різні роки, але в один і той самий день, і в одному місці – стародавньому місті Едесі (нині місто Шанліурфа на південному сході Туреччини).
У народі день отримав назву Гуріїв день. Святий Гурій вважається захисником від темних сил, які, вважалося, ховаються взимку в землі.

Народні прикмети. На Гуріїв день вже сніг лежить – значить він до самої весни не розтане.

Багато снігу – наступний рік буде врожайним.

Якщо викупатися в лазні цього дня, будеш здоровим весь рік.

Іменинники: Варвара, Григорій, Дмитро, Іван, Микола, Петро, Степан.

24 місячний день. Місяць у знаку Діва. Нейтральний та відносно пасивний день. Постарайтеся не конфліктувати, не розпочинати нічого нового, а продовжувати старі справи. Свіжі думки та ідеї слід відкласти на початок наступного місяця. Оптимальний час для підбиття підсумків. День вдалий для зачаття, лікування та профілактики здоров'я.

За даними Центральної геофізичної обсерваторії України, найхолоднішим цей день у Києві був у 1892 році: -16,2°С, а найтеплішим у 1949-му: 14,0°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть. Освітленість становить 41 відсоток.