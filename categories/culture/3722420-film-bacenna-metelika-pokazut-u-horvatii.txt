Прокат фільму українського режисера Максима Наконечного "Бачення метелика" розпочнеться у Хорватії 15 червня.

Про це повідомляє пресслужба Державного агентства з питань кіно у Фейсбуці, передає Укрінформ.
«Прем'єра дебютної стрічки Максима Наконечного відбудеться 15 червня в місті Рієка, в кінотеатрі Art-kino Croatia», - йдеться в повідомленні.
Фільм розповідає про аеророзвідницю з позивним «Метелик» та виклики, з якими вона стикається після того, як повертається з полону.
Головні ролі виконали Рита Бурковська, Любомир Валівоць, Наталя Ворожбит, Мирослава Витриховська-Макар.
Фільм створено за підтримки Держкіно, Eurimages, Чеського кінофонду, Хорватського аудіовізуального центру, Шведського кіноінституту, Українського культурного фонду.
Хорватські копродюсери картини — компанія Film4. Продюсери Ліза Сміт, Дар’я Бассель. Міжнародні копродюсери Аніта Юка, Даґмар Седлачкова, Маріо Адамсон, Серхіо С. Аяла.
Як повідомлялося, прем'єра фільму "Бачення метелика" відбулася у 2022 році в програмі "Особливий погляд" Каннського кінофестивалю. В український прокат фільм вийшов 6 квітня 2022 року, касові збори стрічки за три вікенди сягнули 525 074 грн.