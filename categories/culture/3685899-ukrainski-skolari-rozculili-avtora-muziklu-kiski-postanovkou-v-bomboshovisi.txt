Автор мюзиклу «Кішки» британський композитор Ендрю Ллойд Веббер особисто записав відеозвернення учням 93-ї школи в Києві, які поставили його мюзикл у бомбосховищі.

Про це йдеться в сюжеті Укрінформу.
«Будьте сильними, будьте сміливими. Ви – надзвичайна країна. Усі тут у Британії підтримують вас. Бажаю вам успіху з "Кішками"», – сказав він у відеозверненні до школярів.
Директорка 93-ї школи Інна Миронюк зазначила, що діти надихнулися відеозверненням самого автора мюзиклу «Кішки» і вже готують нову виставу.



Прем'єра оригінального мюзиклу «Кішки» відбулася 1981 року в Лондоні, а вже за рік його показали на Бродвеї. Пісні Ендрю Ллойда Веббера стали основою мюзиклу. А сам автор є володарем найпрестижніших нагород – зокрема «Оскара» та «Греммі».