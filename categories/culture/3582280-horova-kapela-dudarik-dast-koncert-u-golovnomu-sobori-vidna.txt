Львівська національна академічна чоловіча хорова капела "Дударик" у рамках свого європейського турне виступить з концертом у архієпископському кафедральному Соборі Святого Стефана (Штефансдом) у Відні.

Як передає Укрінформ, про це повідомляється на Фейсбук-сторінці посольства України в Австрії.
"Сердечно запрошуємо на концерт Української національної академічної чоловічої хорової капели "Дударик" за участі зіркової гості – мецо-сопрано Зоряни Кушплер", - йдеться у повідомленні.
Благодійний концерт пройде 6 жовтня о 19:00. Він відбуватиметься у рамках концертного туру "Дударика" Європою під назвою "1000 років української музики".
Як повідомляв Укрінформ, раніше у Відні з успіхом пройшов унікальний концерт Національної заслуженої капели бандуристів України імені Г. Майбороди за участі оперної співачки Зоряни Кушплер.