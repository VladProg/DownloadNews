Понад 300 зірок Голлівуду й шоубізнесу високо оцінили зусилля Байдена, спрямовані на вирішення ситуації на Близькому Сході, та закликали його не зупинятися, поки не будуть звільнені всі заручники.

Про це повідомляє Укрінформ із посиланням на The Hill.
У відкритому листі до Байдена відомі виконавці, продюсери, інші представники індустрії розваг подякували президентові США за його «непохитні моральні переконання, лідерство й підтримку єврейського народу, який зазнає терору з боку ХАМАС від моменту заснування цієї організації понад 35 років тому».
Так само вони висловили вдячність за підтримку палестинців, «які також піддаються терору та гнобленню з боку ХАМАС протягом останніх 17 років, коли ця організація керує Газою».
Підписанти наголосили, що всі вони прагнуть свободи для ізраїльтян і палестинців, аби ці народи жили пліч-о-пліч у мирі. «Свободи від жорстокого насильства, яке поширює ХАМАС. І, що є найважливішим у цей момент, – свободи для заручників», - заявили автори послання.
Серед тих, хто підписав листа, – співачки Мадонна, Гвінет Пелтроу, Кеті Перрі, гуморист Кріс Рок, музикант Джастін Тімберлейк, актори Ґаль Ґадот, Джек Блек, Айла Фішер, Джейсон Судейкіс, Орландо Блум, Саша Барон Коен, Вілл Феррелл, Брук Шилдс, Елізабет Шу.
Як повідомлялося, бойовики ХАМАС після нападу на Ізраїль 7 жовтня взяли в заручики близько 200 осіб.
Фото: АА