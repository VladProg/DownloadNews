Касові збори фільму «Довбуш» за чотирнадцять тижнів прокату перевищили 68 мільйонів гривень.

Про це повідомляє пресслужба Державного агентства з питань кіно, передає Укрінформ.
«Після чотирнадцятого вікенду прокату фільму «Довбуш» касові збори становлять 68 096 760 грн, а кількість проданих квитків становить 482 372», - йдеться у повідомленні.
Зазначається, що прокат фільму триває.
Стрічку створено кінокомпанією Pronto Film, за підтримки Держкіно.
Кінотеатральною дистрибуцією «Довбуша» на території України займаються компанії Kinomania Film Distributionta FILM.UA Distribution.
Як повідомлялося, стрічка режисера Олеся Саніна «Довбуш» вийшла в український прокат 24 серпня. У фільмі йдеться про події на початку 18 століття. Олекса Довбуш очолює повстання гуцулів проти жорсткого правління польської шляхти. Шляхта робить усе можливе, аби знищити Довбуша. Але він їх перехитрив.