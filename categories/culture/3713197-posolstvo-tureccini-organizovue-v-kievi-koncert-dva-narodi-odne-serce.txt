Посольство Туреччини в Україні організовує концерт україно-турецької музики «Два народи - одне серце» на сцені Національної оперети України.

Про це турецьке представництво повідомило у Твіттері, передає Укрінформ.
«Нас неймовірно надихало те, що українські митці, незважаючи на всі труднощі війни, проводили дуже гарні культурні заходи. Ми зробили все можливе для того, щоб організувати спільний концерт, де разом будуть представлені історичні музика і танці Туреччини та України», - зазначило посольство.

Відтак, 16 та 17 червня Стамбульський державний ансамбль сучасної народної музики та творча група Національної оперети України запрошують на постанову з добіркою від традиційних мелодій і танців до класичних творів.
Як повідомлялося, 22 травня у рамках щорічного Осокінського фестивалю у Ризі відбувся концерт на підтримку України.