Український суд погодився з клопотанням українських прокурорів і дозволив їм заарештувати російського співака Олега Газманова.

Як передає Укрінформ, про це у Фейсбуці повідомила генеральний прокурор Ірина Венедиктова.
«Олеже Михайловичу Газманов, я до вас з новинами. Нічого особистого. У кожного своя робота, як кажуть. Хочу вас офіційно як український прокурор поінформувати про те, що український суд погодився з клопотанням українських прокурорів і дозволив їм заарештувати вас з метою доставки на територію України для обрання запобіжного заходу», - уточнила вона.
За її словами, українські прокурори добре усвідомлюють ту обставину, що добровільно Газманов не з'явиться до українського суду, «та й на гастролі до нас у гості навряд чи (ви, Газманов – ред.), збираєтеся».
«З цієї причини ми змушені ініціювати процедуру оголошення вас у міжнародний розшук. Звичайно, закордонні тури – частина вашого творчого життя, але з цим рахуватися ми не зможемо, на жаль», – уточнила Венедиктова.
Вона заявила, що дуже хоче від імені всіх українців показати людяне обличчя українських органів прокуратури та судової гілки, які й будуть займатися справою Газманова, адже процес притягнення особи до кримінальної відповідальності – процес змагальний.
«Чому це важливо – прошу вас не слухати провладних друзів і порадників, а отримати консультації у хороших юристів, яких у РФ, упевнена, достатньо. Бажано, звичайно, ​​з міжнародним бекграундом. Вони не стануть вас вводити в оману і ви таким чином зможете реально оцінити стан своїх справ. Сенс один – щоб по-чесному і змагально», - уточнила генпрокурор.
За її словами, в Україні вважають, що офіцери (вони ж росіяни) нині скоюють злочини в Україні.
"І так, ми часто на суші, а вони часто на морі, і нам не зустрітися ніяк - лише в суді", - уточнила Венедиктова.
Як повідомлялося, 24 лютого президент РФ Путін оголосив війну Україні і почав масштабне вторгнення. Російські війська вбивають мирне населення, обстрілюють і знищують ключові об'єкти інфраструктури, ракети влучають у житлові будинки українців.
В Україні запроваджено воєнний стан та оголошено загальну мобілізацію.