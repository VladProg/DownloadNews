Столична книгарня «Сяйво книги» проводить збір російськомовних книжок, які будуть відправлені на переробку, а отримані кошти спрямують на підтримку ЗСУ.

Про це у Фейсбуці повідомив уповноважений із захисту державної мови Тарас Кремінь, передає Укрінформ.
«Легендарна київська книгарня «Сяйво книги», в якій ми започаткували мовний клуб, ініціювала збір російськомовних книжок, які відправлять на переробку, а виручені кошти підуть на підтримку ЗСУ», - повідомив Кремінь.
Він закликав книгарні, бібліотеки та всіх охочих долучитись до важливої ініціативи та обміняти макулатуру у своїх містах на допомогу захисникам.
Збір триватиме до 31 серпня у книгарні «Сяйво книги» по вулиці Велика Васильківська, 6. Кожен, хто принесе та здасть видання російською мовою, отримає знижку 10% на придбання нових книжок.