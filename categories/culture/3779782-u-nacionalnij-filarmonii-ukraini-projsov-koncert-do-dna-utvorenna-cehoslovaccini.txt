У Національній філармонії України пройшов концерт до Дня утворення незалежної Чехословацької Республіки.

Як передає Укрінформ, про це Міністерство культури та інформаційної політики України повідомило у Фейсбуці.
Вступним словом концерт відкрив посол Чеської Республіки Радек Матула.
У межах заходу у виконанні Національного президентського оркестру під керівництвом диригента Віктора Плоскіни лунали композиції видатного чеського музиканта XIX століття Бедржиха Сметани.

Участь у події взяв також виконувач обов'язків міністра культури та інформаційної політики України Ростислав Карандєєв.
Як повідомлялося, 28 жовтня 1918 року Чеський національний комітет у Празі проголосив незалежність від Австро-Угорщини й об'єднання Чехії із сусідньою Словаччиною.