Кінокомпанія Universal Pictures оголосила про остаточне припинення своєї діяльності у росії.



Про це передає Укрінформ із посиланням на російську службу «Голосу Америки».
Офіс компанії у рф буде закрито. Universal Pictures надіслала лист кільком кінотеатрам, у якому повідомляється про рішення материнської компанії припинити діяльність у росії через «численні складнощі», з якими стикаються іноземні компанії.
Раніше через російське вторгнення в Україну призупинили прокат своїх фільмів у рф кінокомпанії Disney, Warner Brothers і Sony.
Крім того, наприкінці тижня стало відомо, що росію залишає французька компанія Thales, яка випускає апаратні модулі безпеки платіжних систем. Компанія захищала дані клієнтів у двадцяти російських банках. Thales уже припинила всі операції з цифрової безпеки.