Лауреатка Букерівської премії, новозеландська письменниця Кері Г'юм померла у 74 роки.

Як передає Укрінформ, про це повідомляє The Guardian.
Письменниця, яка отримала 1985 року престижну літературну премію за свій перший роман «Люди-Скелети», померла у понеділок, 27 грудня, у своєму будинку у Вайматі на Південному острові Нової Зеландії.
Причини смерті родичі письменниці не розголошують.


'The Bone People' - one of my all-time favourite books. Booker-winner 1985 but the critics were dismissive; she didn't belong to their literary club. It was an outsider story told by an outsider in an outsider way. So long, Keri Hulme, you inspired me. https://t.co/SZLdovE6xp pic.twitter.com/geST87pOXA
— Bernardine Evaristo (@BernardineEvari) December 28, 2021

Події роману «Люди-Скелети» відбуваються на пляжах Південного острова Нової Зеландії. Сюжет розповідає про взаємини трьох людей — двох європейців та чоловіка з народу маорі. Оповідь будується на постійній зміні точок зору та розповіді від імені кожного з персонажів.
Одна з них — художниця-одиначка ​​Керевін Холмм, до чийого будинка одного разу вривається німий шестирічний хлопчик Саймон, який вижив після аварії корабля. Саймона врятував та усиновив овдовілий фабричний робітник-маорі Джо Гіллейлі. За сюжетом Керевін також починає опікуватися хлопчиком.
Як повідомлялося, престижну в літературних колах Букерівську премію вручають автору твору англійською мовою, який проживає в одній із держав Співдружності націй. Лауреату дають £50 тис.