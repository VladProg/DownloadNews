23 вересня розпочинається V щорічний міжнародний форум «Креативна Україна», організований Міністерством культури та інформаційної політики України.

Як передає Укрінформ, трансляція ведеться на Yоutube-каналі форуму.





Тема форуму - «Креативні індустрії: переоснащення», тобто пошук нових інструментів і зміна звичних налаштувань заради збалансованого розвитку.
Як зазначають організатори, після пандемії неможливо повернутися до старих практик, креативний бізнес і державна політика потребують нових форматів.






Щорічний міжнародний форум «Креативна Україна» / Фото: Володимир Тарасов, Укрінформ




























У програмі 23-24 вересня відбудуться презентації Стратегії розвитку креативних індустрій в Україні, виступи, панельні дискусії та секторальні модулі з 10 креативних секторів, зокрема з кіно, моди, маркетингу, концертної та музичної індустрії, книговидання, дизайну, народних художніх промислів. Участь у події візьмуть дипломати, політики, експерти, бізнесмени та лідери українського ринку креативних індустрій.
Як і торік, форум проходитиме у гібридному форматі.
V щорічний міжнародний форум «Креативна Україна» відбудеться за підтримки програм USAID «Конкурентоспроможна економіка України» і «Трансформація комунікацій».