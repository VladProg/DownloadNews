У США у віці 59 років помер репер Coolio, який відомий за піснями Gangsta’s Paradise та Fantastic Voyage.

Про це повідомляє Укрінформ із посиланням на CNN.
Менеджер музиканта Ярез Посі зазначив, що музикант помер у Лос-Анджелесі.
Наразі жодних деталей щодо смерті Coolio не повідомляється. Музиканту було 59 років.
Світову популярність Coolio отримав у 1995 році після виходу фільму "Небезпечні уми" з Мішель Пфайффер, де пролунала його пісня Gangsta's Paradise. У тому ж році пісня стала синглом, що найбільше продається в США, очолила чарти в 13 країнах і отримала премію «Греммі» за найкраще реп-виконання.

За свою кар'єру Coolio випустив вісім альбомів, останній вийшов у 2015 році.