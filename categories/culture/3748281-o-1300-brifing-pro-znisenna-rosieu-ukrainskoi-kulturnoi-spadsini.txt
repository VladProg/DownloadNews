15 серпня о 13:00 відбудеться брифінг на тему: «Чорна археологія» державним коштом: як Росія нищить українську культурну спадщину.

Організатори: Медіацентр Україна – Укрінформ, Коаліція «Україна. П’ята ранку».
Спікери:

Дарина Підгорна - юристка Регіонального центру прав людини;
Андрій Луцик - експерт з питань охорони культурної спадщини Регіонального центру прав людини;
Евеліна Кравченко - археологиня Інституту археології Національної академії наук України;
Наталія Хендель - дослідниця Женевської академії міжнародного гуманітарного права і прав людини, експертка Фонду підтримки фундаментальних досліджень.

Теми для обговорення:

Які пам'ятки на сьогодні перебувають у зоні ризику?
Що робить Україна для того, щоб захистити власну культурну спадщину?
Наскільки ефективним для цього є законодавство та існуючі інституції - від Міністерства культури до прокуратури, поліції та органів виконавчої влади?
Чи скаже своє вагоме слово ЮНЕСКО та які інструменти є у світовій практиці захисту культурної спадщини з точки зору міжнародного гуманітарного права?
Що робити з “чорними археологами” після деокупації Криму?

Довідково. Більш як пів тисячі об'єктів культурної спадщини, у тому числі пам’яток, були пошкоджені або знищені внаслідок російської агресії. Але це лише видима частина айсбергу українських культурних втрат, адже на окупованих територіях росіяни вже провели понад 70 незаконних археологічних розкопок і планують ще 100. Таким чином, українців позбавляють тих пластів культури та історії, які не були вивчені досконально і відтепер втрачені назавжди. Окупанти розікрали фонди музеїв на окупованій території, як наприклад Херсонський краєзнавчий музей чи Кам'яну Могилу на Запоріжжі, а також витягають цінності із землі вздовж траси Таврида та у Херсонесі Таврійському, який входить до світової спадщини ЮНЕСКО.
Формат заходу – офлайн (Зала 1).
Дивіться на YouTube-каналі Укрінформу, а також YouTube-каналі Ukraine Media Center Ukrinform та на Фейсбук-сторінці Ukraine Media Center Ukrinform.