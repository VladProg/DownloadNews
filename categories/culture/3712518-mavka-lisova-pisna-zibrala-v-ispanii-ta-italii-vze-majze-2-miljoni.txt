Касові збори «Мавки» склали €715 376 після четвертого тижня прокату в Іспанії та €1 142 592 - в Італії.

Про це повідомляє пресслужба Державного агентства з питань кіно на сторінці у Фейсбуку, передає Укрінформ.
«На мультфільм в Іспанії кількість проданих квитків становить 123 038, а касові збори становили €715 376 після четвертого вікенду прокату. Тим часом в Італії касові збори сягнули €1 142 592 та було продано 172 622 квитків», - йдеться в повідомленні.
Як повідомляв Укрінформ, за одинадцять тижнів прокату в Україні касові збори анімаційного фільму «Мавка. Лісова пісня» становили 145 790 419 грн, а кількість проданих квитків перевищила мільйон.
Фото: Держкіно