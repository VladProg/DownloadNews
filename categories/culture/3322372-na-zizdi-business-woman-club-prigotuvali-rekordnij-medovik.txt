Міжнародне об’єднання жінок Business Woman Club до своєї річниці організувало в Києві 24 вересня з’їзд, в рамках якого провели соціальні активності.

Як передає Укрінформ, про це повідомляє блог клубу.
«Сьогодні учасницями Business Woman Club є власники і перші особи середнього і великого бізнесу, політикині, дипломатки. Нас вже 50. Своїми цілями ми бачимо не лише обмін досвідом та співпрацю з метою розвитку своїх проєктів та країни в цілому. Ми ставимо перед собою соціальні цілі – озеленити планету та популяризувати українські цінності та культуру», – наголосила засновниця клубу Ганна Крисюк.

Вона додала, що в цьому році вже є перший результат ініціативи «Озеленення планети» – Клуб об’єднав світових партнерів країни, висадивши більше 15 млн дерев за останні півроку.

Щоб підтримувати культурні цінності, учасниці із 50 коржів по одному метру та 50 літрів вершкового крему, склали Медовий торт, встановивши рекорд.

Представники Книги рекордів України зафіксували висоту виробу: 27 см та Ширину: 120 см.
Business Woman Club – це закритий жіночий бізнес-клуб, який об’єднує успішних жінок зі сфери бізнесу для консолідації, розвитку, спілкування та співпраці.