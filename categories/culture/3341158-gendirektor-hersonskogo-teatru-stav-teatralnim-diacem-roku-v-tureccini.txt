Гендиректор Херсонського обласного академічного музично-драматичного театру ім. Куліша, Олександр Книга отримав нагороду «Театральний діяч року» за рейтингом турецького мистецького журналу Tiyatro.

Як передає кореспондент Укрінформу, про це на брифінгу в Херсоні повідомив сам Олександр Книга, який також є головою Євразійської театральної асоціації.
«Тепер у мене є свій турецький «Оскар», це підтверджує увагу до культури України з боку країн, яким дуже подобається те, що ми робимо», - розповів Книга.
Він пояснив, що нагороду «Театральний діяч року» отримав за рейтингом турецького мистецького видання Tiyatro.
Нагороду вручили в Португалії, на відкритті II асамблеї Євразійської театральної асоціації.
Фото: Олександр Книга, Фейсбук