Цього літа фестиваль українського духу «Бандерштат» не відбудеться - його проведуть вже після перемоги України у війні проти рф.

Про це повідомили у Фейсбуці організатори, передає Укрінформ.
«Ми не можемо нехтувати безпекою відвідувачів, учасників фестивалю та команди. Тому змушені повідомити про перенесення звичного для всіх Бандерштату. Придбані квитки залишаються дійсними, і наша зустріч обов’язково відбудеться, але після перемоги», - зазначили в оргкомітеті фестивалю.
Як повідомляв Укрінформ, торік у селі Рованці під Луцьком відбувся ювілейний, 15-й фестиваль українського духу «Бандерштат».