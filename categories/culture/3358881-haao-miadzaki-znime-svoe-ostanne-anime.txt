Відомий японський режисер-аніматор Хаяо Міядзакі планує зняти останній анімаційний фільм для своєї знаменитої студії Ghibli.

Як передає Укрінформ, про це він повідомив в інтерв'ю The New York Times.
Про майбутній проєкт мало що відомо. За словами режисера, це буде «фентезі великого масштабу», яке він створить за книгою Гендзабуро Йосіно 1937 року.

Хаяо Міядзакі відомий такими роботами, як «Мандрівний замок», «Принцеса Мононоке», «Мій сусід Тоторо», а також «Віднесені примарами», за який він отримав «Оскар».
Свою студію Ghibli він заснував разом Ісао Такахатою.
Вперше Міядзакі заговорив про пенсію ще в 1998 році, але вже наступного року повернувся для роботи над «Віднесеними привидами».
У 2013 році Міядзакі оголосив про остаточне завершення режисерської кар’єри, тоді студія Ghibli дійсно закрила свій виробничий відділ. За 34 роки він зняв 11 повнометражних аніме-фільмів.