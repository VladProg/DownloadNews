Мелітопольський краєзнавчий музей сьогодні грабують окупанти. Основні експонати – скіфське золото – під загрозою вивезення з Криму.

Про це під час прямого ефіру у Фейсбуці сказав міський голова Мелітополя Іван Федоров, повідомляє Укрінформ.
"Основні експонати нашого музею – скіфське золото – на сьогодні під загрозою вивезення з Криму. Буквально сьогодні туди привозять експерта із Криму, який оцінить наше скіфське золото. Але точно впевнений, що ми зможемо зберегти золото, і після звільнення Мелітополя – вдихнути нове життя у наше історичне місце – краєзнавчий (музей – ред.)", - сказав він.
Федоров також додав, що окупанти грабують і комунальні підприємства. Наприклад, з рахунків "Тепло-Мелітополь" було виведено понад 1 млн грн.
Раніше повідомлялося, що керівництво музею сховало експонати, проте окупанти їх знайшли. Йдеться про понад 1800 експонатів (зокрема, скіфське золото IV ст. до н.е., гунські предмети 3-5 ст. н.е.)