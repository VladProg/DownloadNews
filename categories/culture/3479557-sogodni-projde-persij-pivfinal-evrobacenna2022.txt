Сьогодні, 10 травня о 22:00 пройде перший півфінал пісенного конкурсу Євробачення-2022.

Як передає Укрінформ, про це пресслужба Верховної Ради України повідомляє у Телеграмі.
“У першому півфіналі українці можуть голосувати за всіх учасників конкурсу, крім представників України — гурту Kalush Orchestra. Під час прямого ефіру з’явиться інформація, коли можна буде надсилати sms-повідомлення на номер 7576 із номером учасника, за якого голосуєте”,- йдеться в повідомленні.
Конкурс Євробачення-2022 можна подивитися на таких ресурсах: в телеефірі UA: Культура (є в додатку ДІЯ), на фейсбук-сторінці Євробачення, сайті Суспільне Культура, сайті Суспільне Євробачення, на хвилях Радіо Промінь.
На ютуб-каналі Євробачення Україна можна буде спостерігати за роботою ведучого Тімура Мірошниченка наживо з коментаторської студії.
Як повідомлялося, Євробачення - це щорічний пісенний конкурс, який проводиться з 1956 року між країнами-членами Європейської мовної спілки. Україну цьогоріч представлятиме гурт Kalush Orchestra.
10 та 12 травня пройдуть півфінали Євробачення-2022, а 14 травня — фінал конкурсу. Kalush Orchestra вийдуть на сцену у першому півфіналі під шостим номером.
Фото: EBU