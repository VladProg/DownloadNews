У французькому місті Марсель 10 червня, у галереї Capitale & Victor Orly, відкрилася виставка фотографій «В українській душі» власної кореспондентки Укрінформу Мирослави Липи.

Як розповіла авторка експозиції, на виставці представлено 17 жіночих фотопортретів. Цими роботами фотомайстриня хотіла передати почуття українців під час війни. Світлини створені переважно під час повномасштабної війни або незадовго до її початку. Одну з робіт виставили на продаж, виручені кошти передадуть українським військовим.






У Франції відкрилася фотовиставка кореспондентки Укрінформу / Фото: Мирослава Липа


































Виставку Мирослава Липа представила у Франції на запрошення галереї Capitale & Victor Orly, за підтримки Кіровоградської ОВА та за участю Посольства України у Франції.
Асоціація Capitale співпрацює з послом України у Франції - Вадимом Омельченком. Виставка - нагода презентувати Україну і її культуру, а також подякувати французам, які допомагають Україні долати наслідки російського військового нападу.
На виставку завітали як марсельці, так і українці, які живуть у цьому місті або потрапили сюди нещодавно внаслідок повномасштабної війни, розв’язаної росією.