У Фінляндії відбувся концерт зірок місцевої опери, гроші з якого підуть на відбудову Чернігівського драмтеатру, що постраждав від удару російської ракети 19 серпня.

Про це у Фейсбуці повідомляє Чернігівський обласний драмтеатр імені Шевченка, передає Укрінформ.

"У вівторок, 10 жовтня 2023 року, у Новому павільйоні Кауніайнена відбувся благодійний концерт "Пісні з Фінляндії" з найкрасивішими фінськими сольними піснями у виконанні чудових солістів Opera Tellus. Мааріт Лійматайнен і Сеппо Тархіо грали на фортепіано, а Пекка Хаахті – на віолончелі... Усі добровільні вступні внески підуть на відбудову зруйнованого Чернігівського театру в Україні", – йдеться у повідомленні.
Як повідомляв Укрінформ, 19 серпня Росія вдарила ракетою по Чернігівському драмтеатру. Загинули семеро людей, 214 дістали поранення.
Фото: Чернігівський драмтеатр, Facebook