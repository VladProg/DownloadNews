Міністерство культури та інформаційної політики (МКІП) поповнило список осіб, що загрожують національній безпеці, ще на 20 людей, переважно, російських акторів.

Відповідна інформація міститься на сайті МКІП, повідомляє Укрінформ.
Зокрема, серед акторів — Сергій Гарусов, Володимир Ільїн, Олександр Марушев, Марина Денисова, Олексій Червяков, Світлана Терентьєва. У списку також є телеоператори, пропагандисти, продюсери.
Зазначені особи, за інформацією з відкритих джерел, працювали на зйомках фільмів в окупованому Росією Криму.
Як повідомлялося, з 2015 року Міністерство культури України за поданням СБУ веде перелік осіб, що становлять загрозу національній безпеці, який наразі налічує 228 прізвищ.