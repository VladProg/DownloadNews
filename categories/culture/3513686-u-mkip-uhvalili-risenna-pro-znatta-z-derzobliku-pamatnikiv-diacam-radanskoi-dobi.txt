Міністерство культури та інформаційної політики ухвалило рішення про зняття з державного обліку пам’ятників діячам радянської доби.

Про це повідомляє Укрінформ із посилання на Телеграм міністерства.
«Подолання наслідків русифікації та тоталітаризму - як ніколи на часі. Наразі МКІП вже прийняло рішення про зняття з державного обліку пам’ятників діячам радянської доби», - йдеться у повідомленні.
Наприклад, в Києві можуть бути перенесені або демонтовані пам'ятник-погруддя О.М.Бойченка, бюсти В.Н.Боженка та Н.К.Крупської, пам'ятники М.П.Кирпоносу, М.В.Фрунзе, С.А.Ковпаку, меморіальна дошка на будинку штабу округу на честь Маршала Радянського Союзу Г. Жукова та багато інших.
Детально з переліком всіх рішень МКІП з цього питання можна ознайомитись тут.
Як повідомляв Укрінформ, експертна рада Міністерства культури та інформаційної політики України з питань декомунізації та дерусифікації, до складу якої увійшли відомі історики, науковці, митці та представники громадськості, провела своє перше засідання.
Фото Wikipedia