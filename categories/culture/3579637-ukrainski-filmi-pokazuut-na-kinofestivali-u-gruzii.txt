У грузинському місті Кутаїсі проходить другий міжнародний кінофестиваль короткометражних фільмів Kutaisi International Short Film Festival, у межах якого відбудеться показ спеціальної програми Ukrainian Special Screenings та круглий стіл, присвячений українському кінематографу.

Про це повідомляє пресслужба Державного агентства з питань кіно у Фейсбуці, передає Укрінформ.
"26 вересня о 13:00 у межах кінофестивалю відбудеться спеціальний показ програми Ukrainian Special Screenings, яка познайомить учасників та гостей кінофестивалю з українським кінематографом. Також заплановано проведення круглого столу "Українська кіноіндустрія", - йдеться у повідомленні.

Зазначається, що на заході буде представлено фільми-призери франко-українського фестивалю молодого кіно "Mict", серед яких є стрічки, створені за підтримки Держкіно.
Кінофестиваль у Кутаїсі триватиме по 30 вересня.
Фото: Держкіно, Фейсбук