Іранський письменник Салман Рушді, на якого у п’ятницю був скоєний напад під час одного із заходів у штаті Нью-Йорк, США, підключений до апарату штучної вентиляції легень і не може розмовляти.

Про це повідомив у суботу його агент Ендрю Вайлі, передає Укрінформ із посиланням на британську службу Бі-бі-сі.
«Салман Рушді перебуває на апараті штучної вентиляції легень і не може говорити після того, як дістав ножове поранення на сцені в США», - зазначив агент.
За словами Вайлі, 75-річний письменник зазнав серйозних травм унаслідок нападу і може втратити око.
«Салман, найімовірніше, втратить одне око; нерви на його руці були розірвані; його печінка ушкоджена», - сказав агент митця.
Як повідомляв Укрінформ, у п’ятницю під час літературного вечора в штаті Нью-Йорк на Салмана Рушді був скоєний напад. Чоловік атакував письменника просто на сцені, завдавши йому кількох ударів гострим предметом, після чого той упав.
За словами представників влади, Рушді дістав ножове поранення у шию та живіт. Його доправили гелікоптером у лікарню в місті Ері, штат Пенсильванія.
Поліція затримала нападника. Ним виявився 24-річний житель штату Нью-Джерсі Хаді Матар.
Фото: Getty Images