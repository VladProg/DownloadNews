Навесні 2024 року в США вийде роман української письменниці Софії Андрухович під назвою "Фелікс Австрія".

Про це повідомляє сайт Українського наукового інституту Гарвардського університету, передає Укрінформ.


Фото з сайту books.huri.harvard.edu

"Софія Андрухович у романі "Фелікс Австрія" з дивовижною деталізацією відтворює атмосферу і повсякденне життя давно втраченого періоду і простору. Фелікс Австрія - обов'язкова до прочитання книга для всіх, хто прагне зрозуміти глибокі зв'язки України із Західною Європою та її сьогоднішню боротьбу за вихід з орбіти Росії ", - йдеться в описі до книги.

Англійською книгу переклав український літературознавець і перекладач Олександр Чернецький.
Як повідомляв Укрінформ, у Франції вийде аудіокнижка поезії української письменниці Любові Якимчук «Абрикоси Донбасу», її начитає французька акторка Катрін Денев.
Фото: meest-online.com