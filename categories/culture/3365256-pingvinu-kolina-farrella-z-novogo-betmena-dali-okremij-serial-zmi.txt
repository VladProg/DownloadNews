Колін Фаррелл зіграє головну роль у серіалі HBO Max, присвяченому суперзлодію Пінгвіну, у ролі якого актор дебютує у фільмі про Бетмена, що має вийти у 2022 році.

Як передає Укрінформ, про це повідомляє Variety із посиланням на джерела.
Спочатку Фаррелл зобразить Пінгвіна в «Бетмені», де головну роль виконає Роберт Паттінсон (фільм, який має вийти 4 березня 2022 року).
Потім Фаррелл знову з'явиться на екранах вже в серіалі, який буде присвячений приходу до влади Пінгвіна у злочинному світі Готема.
Сценарій написала Лорен ЛеФранк. Фаррел також виступить продюсером серіалу разом із режисером «Бетмена» Меттом Рівзом та продюсером фільму Діланом Кларком, які також продюсуватимуть «Пінгвіна» під своїми банерами 6th & Idaho та Dylan Clark Productions відповідно.
Представники HBO Max та Warner Bros. Television наразі відмовилися від коментарів.
Фото: Warner Bros.