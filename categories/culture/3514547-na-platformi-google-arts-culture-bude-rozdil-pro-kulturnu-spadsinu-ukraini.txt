На онлайн-платформі Google Arts & Culture з’явиться окремий розділ про культурну спадщину України.

Про це пресслужба Міністерства культури та інформаційної політики України повідомила у Телеграмі, передає Укрінформ.
"У межах міжінституційної співпраці Google Україна та Міністерство культури та інформаційної політики домовилися про створення на платформі Google Arts & Culture розділу, присвяченому українській культурній спадщині", – йдеться в повідомленні.
Зазначається, що відвідувачі платформи зможуть побувати на екскурсії колекціями та галереями, а також дослідити фізичну та контекстну інформацію про твори мистецтва.
Google Arts & Culture — одна з найбільших онлайн-платформ із творами мистецтва та культурними артефактами від партнерських організацій в усьому світі (міністерства культури, музеї, мистецькі/культурні фонди).
Як повідомлялося, в Україні зафіксовано близько 400 епізодів воєнних злочинів росіян проти культурної спадщини та культурних інституцій.