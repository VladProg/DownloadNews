Зірки сьогодні радять усамітнитися

Православна церква вшановує пам’ять святої Пелагеї Антіохійської.
Спочатку жінка вела розпусний спосіб життя, була танцівницею і блудницею. Але коли один із священників щиро помолився за Пелагею, вона прийняла християнство і згодом стала черницею.
Народні прикмети. Якщо до цього дня з берези не опало все листя, сніг випаде пізно.
Якщо на Пелагею навколо сонця з’являється туманний ореол, то в найближчі дні буде суха та ясна погода.
Іменинники: Пелагея, Марія, Надія, Павло, Тетяна, Дмитро, Петро.
15-16 місячний день. Місяць у знаку Телець. День спокус, тож необхідно проявити самоконтроль. При цьому справ буде зроблено вдвічі менше, ніж у будь-який інший час.
Важливо бути обережним у всьому і зберігати внутрішній спокій. Якщо можливо – оберіть самотність і тишу.
За даними Центральної геофізичної обсерваторії України, найхолоднішим цей день у Києві був у 1994 році: -6,7°С, а найтеплішим у 1935-му: 21,9°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що спадає. Третя чверть. Освітленість 99 відсотків.
Нічне небо. Максимум активності метеорного потоку Оріоніди, втім висока освітленість Місяця істотно завадить спостереженню.