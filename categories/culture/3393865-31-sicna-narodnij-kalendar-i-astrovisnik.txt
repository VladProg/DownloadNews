Сьогодні слід займатися лише налагодженими справами

Християни вшановують пам'ять Афанасія Великого, який жив у IV сторіччі. Він був архієпископом Олександрійським, відомим як найбільш затятий захисник віри, який відстоював догмати про природу Святої Трійці та божественності Ісуса. Визнаний святим багатьма християнськими конфесіями.
У народній традиції – день Панаса Ломоноса. Кажуть: «На Ломоноса ніс легко відморозити», «Якщо прийшов Ломоніс, ховай щоки і ніс».

Народні прикмети. Заметіль віщує прихід пізньої весни.

На Афанасія відлига – літо буде непогожим, а врожай картоплі буде поганим.

Ворони кружляють зграями високо – мороз протримається достатньо довго.

Іменинники: Олександр, Володимир, Дмитро, Євген, Омелян.

29 місячний день. Місяць у знаку Козеріг.
Цього дня навіть подумки не можна будувати жодних планів, а тим більше не можна розпочинати нічого нового. Не можна вірити жодним обіцянкам, чуткам чи прогнозам на майбутнє – навкруги один обман.
У цей час доцільніше займатися налагодженими справами, які не потребують особливих зусиль.

За даними Центральної геофізичної обсерваторії України, найхолоднішим цей день у Києві був у 1954 році: -25,2°С, а найтеплішим у 1989-му: 6,3°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть. Освітленість становить 1 відсоток.