Президент Володимир Зеленський призначив стипендії молодим письменникам та митцям у музичній, театральній, образотворчій, естрадно-цирковій та кінематографічній сферах.

Відповідний указ №50/2022 опублікований на сайті глави держави, повідомляє Укрінформ.
"Призначити стипендії Президента України молодим письменникам і митцям у сфері музичного, театрального, образотворчого, хореографічного, естрадно-циркового мистецтва та кіномистецтва", - зазначається в документі.
Стипендії призначено 21 письменнику, 103 митцям у сфері музичного мистецтва, 49 митцям у сфері театрального мистецтва, 43 митцям у сфері образотворчого мистецтва, 12 митцям у сфері хореографічного мистецтва, 17 митцям у сфері естрадно-циркового мистецтва та 4 митцям у сфері кіномистецтва.
Як повідомлялося, 16 грудня 2021 року Президент Володимир Зеленський призначив 14 українським політв’язням Росії державні стипендії імені Левка Лук'яненка.