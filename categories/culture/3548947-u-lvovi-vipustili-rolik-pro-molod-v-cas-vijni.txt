У Львові Мережа молодіжних просторів ТВОРИ! та Фонд народонаселення ООН в Україні UNFPA випустили ролик до Міжнародного дня молоді та започаткували новий термін – «прокачана молодість».

Про це повідомляє пресслужба Львівської міської ради, передає Укрінформ.
«Сьогоднішня молодь – це завтрашні лідери, які знають, що нічого не зміниться, якщо вони стоятимуть осторонь. Зміни відбуваються лише тоді, коли молодь діє. Ми в UNFPA, Фонд ООН у галузі народонаселення працюємо над забезпеченням прав і вибору для всіх та створюємо умови, в яких кожна молода людина може наповну реалізувати свій потенціал», –наголосивпредставник UNFPA Хайме Надаль.

Новий термін, який вводять ініціатори відео, «прокачана молодість» – два слова, що описують українську молодь, яка з 24 людтого 2022 прокачалась настільки, що в резюме і не треба вписувати додаткові скіли. Зараз швидко молодь швидко реагує на обставини, швидко знаходить правильні рішення, швидко вчиться незалежно від віку.
«Зараз молодь в Україні має відчуття, ніби в них забирають найкращі роки, ніби через війну вони не можуть мати повноцінне життя і розвиватися. Кожен розуміє, за що платить таку ціну, проте відчуття втраченої або «скіпнутої» молодості присутнє в кожного. Насправді попри повну невідомість і кардинальну зміну життя, попри всі емоції, страх, труднощі, ми дуже подорослішали, отримали тонну нових знань і навичок. За ці 5 місяців ми виросли на декілька років. І ми відчуваємо, що наша молодість не втрачена, а прокачана обставинами, в яких ми є. Ми прийняли кожен виклик і впевнено їх долаємо», – кажуть молодіжні працівники мережі ТВОРИ!.
Як повідомляв Укрінформ, цього року Україна вперше відзначає офіційно День молоді 12 серпня.
Міністр культури та інформаційної політики Олександр Ткаченко у привітанні до Дня молоді зауважив, що українська молодь у майбутньому сформує сильну національну державу і завжди пам'ятатиме, хто є справжнім ворогом.
Фото: Львівська міська рада