Артисти Коля Сєрга, Саша Чемеров та Міша Крупін у новій пісні «Білгород» звернулися до жителів Росії.

Про це повідомляє пресслужба Міністерства культури та інформаційної політики в Телеграмі, передає Укрінформ.
«Артисти Коля Сєрга, Саша Чемеров та Міша Крупін випустили спільну пісню, в якій закликали жителів країни-агресора не боятись і пообіцяли, що свобода настане вже зовсім скоро», - йдеться в повідомленні.

Зазначається, що головним героєм кліпу до пісні став головнокомандувач ЗСУ Валерій Залужний, який на танку їде Білгородом, в якому майорять українські прапори.
Пісня доступна на всіх стримінгових платформах.
Культурний Десант — це об’єднання відомих митців, всі сили яких сьогодні спрямовані на Перемогу України. Вони вже дали понад 1000 концертів на лінії фронту, військових госпіталях, в частинах рятувальників та в деокупованих українських містах.