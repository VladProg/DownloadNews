У віці 77 років помер британський сценарист і режисер Теренс Девіс, відомий кінокартинами «Далекі голоси, застиглі життя» та «Тиха пристрасть».

Як передає Укрінформ, про це повідомляє ВВС.
Режисер помер вдома після нетривалої хвороби, підтвердив у заяві його менеджер.
Десять років Девіс працював клерком у транспортній конторі та у бухгалтерській фірмі, перш ніж вступити до театральної школи в Ковентрі у 1973 році.
Девіс прославився трилогією фільмів "Діти", "Мадонна з немовлям" і "Смерть і перетворення" наприкінці 1970-х і на початку 1980-х років. Він отримав міжнародну Каннську премію критиків за фільм «Далекі голоси, застиглі життя» - фільм, заснований на його спогадах про життя у Ліверпулі 1940-х та 1950-х років.
Серед інших фільмів Девіса також екранізації роману «Будинок веселощів» Едіт Уортон та п’єси Теренса Реттігена «Глибоке синє море».
Його остання робота, драма Netflix «Благословення», розкривала життя військового поета Зігфріда Сассуна.
Як повідомляв Укрінформ, американський режисер культових фільмів «Екзорцист» та «Французький зв’язковий» Вільям Фрідкін помер у віці 87 років.
Фото: imdb.com