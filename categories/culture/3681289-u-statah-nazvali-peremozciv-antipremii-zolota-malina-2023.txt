Оголошено цьогорічних “переможців” сатиричної кінопремії «Золота малина», яка вручається за сумнівні досягнення у кіномистецтві.

Про це повідомляє Укрінформ з посиланням на сайт премії.

Найгіршим фільмом року було визнано біопік про Мерілін Монро “Білявка”. Ця стрічка отримала також “нагороду” за найгірший сценарій.

Дві “відзнаки” отримав також актор Том Генкс, якого відзначили за роль другого плану у фільмі “Елвіс” та за “найгірший екранний дует” у поєднанні із його “латексним обличчям”.

Найгірше чоловічу роль зіграв Джаред Лето у фільмі “Морбіус”, а його колега по фільму Адріа Архона отримала “Золоту малину” за жіночу роль другого плану.

Цікаво, що організатори антипремії вручили також нагороду самим собі, визнавши власну помилку у номінуванні 12-річної актриси Райан Кіру Армстронг у категорії “найгірша жіноча роль”. За правила антипремії номінуватися можуть лише повнолітні актори.

Загалом основний список “переможців” виглядає так:

Найгірший фільм: "Білявка”
Найгірший актор: Джаред Лето (“Морбіус”)
Найгірша актриса другого плану: Адріа Архона (“Морбіус”)
Найгірший актор другого плану: Том Генкс (“Елвіс”)
Найгірший режисер: Колсон Бейкер і Мод Сан («Доброго жалоби»).
Найгірший сценарій: Ендрю Домінік (“Білявка”)


«Золота малина» (Golden Raspberry), також «Рааззі» (Razzie Award) — американська сатирична кінопремія, антинагорода, якою щороку відзначають найгірші популярні та дорогі кінострічки, їхніх акторів, режисерів і сценаристів, саундтреки (музику) до стрічок тощо.

Кінопремія «Золота малина» є своєрідним антиподом кінопремії «Оскар». Показово, що за традицією номінанти «Золотої малини» оголошуються за день до оголошення оскарівських номінантів, лауреати — відповідно в переддень офіційної церемонії вручення «Оскарів», тобто 11 березня.