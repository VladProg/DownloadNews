Справи, які вимагають точності та продуманості, краще відкласти на потім

Православна церква вшановує пам'ять Святої княжни Анни Всеволодівни – доньки київського князя Всеволода Ярославича. У 1086 році при церкві святого Андрія в Києві князь Всеволод заснував і збудував жіночий Андріївський монастир, в якому Анна Всеволодівна після постригу стала першою настоятелькою. Існує версія, що Анна Всеволодівна заснувала при монастирі школу для дівчат, де навчали грамоти, співам і шитву.

Народні прикмети. Якщо до вечора вдарив мороз, то зима буде теплою.
Вранці мороз вдарив - випаде багато снігу.

Іменинники: Юрій, Дмитро, Йосип, Михайло, Володимир, Микола, Ганна.

12-13 місячний день. Місяць в знаку Овен. Час характеризується підвищеною імпульсивністю, що межує з необачністю. Тож справи, які вимагають точності та продуманості, краще відкласти на потім.
Не дуже сприятливий день для інтимних стосунків, та й у діловій сфері можливі конфлікти.

За даними Центральної геофізичної обсерваторії України, найхолоднішим цей день у Києві був у 1896 році: -13,4°С, а найтеплішим у 2002-му: 18,0°С.

Геомагнітна ситуація. Низька геомагнітна активність. Незначні збурення.

Фази Місяця. Зростаючий Місяць. Друга чверть. Освітленість становить 92 відсотки.