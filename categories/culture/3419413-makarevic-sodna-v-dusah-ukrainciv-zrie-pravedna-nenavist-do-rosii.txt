Зараз щодня в душах українців зріє праведна ненависть до всіх у Росії, і вона залишиться і тоді, коли війна скінчиться.

Як передає Укрінформ, про це у Фейсбуці 3 березня повідомив відомий радянський та російський рок-музикант, лідер рок-гурту «Машина времени».
«Щодня в результаті спецоперації гинуть люди – солдати, цивільні, діти. Але є ще одне: щодня в душах жителів України зріє праведна ненависть – якого біса ці люди вломилися в наш дім, бомблять наші міста та села, вбивають наших близьких? Я зараз не про міфічну обкурену хунту, не про фашистів і бандерівців – я про кожного жителя України. Війна скінчиться, міста відбудують. А ненависть залишиться. До всіх нас», - написав Макаревич.
При цьому він, звертаючись до Путіна, додав: «Я сподіваюся, наш президент врахував це у своєму плані?».
Як повідомляв Укрінформ, 24 лютого президент РФ Володимир Путін оголосив початок вторгнення в Україну. Російські війська обстрілюють та знищують ключові об'єкти інфраструктури, ракети потрапляють у житлові будинки.
В Україні введено воєнний стан та оголошено загальну мобілізацію.