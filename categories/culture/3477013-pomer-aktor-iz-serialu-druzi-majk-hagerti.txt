У США у віці 67 років помер актор із культового серіалу "Друзі". Майк Хагерті.

Про це повідомляється на офіційній сторінці серіалу в Instagram. Хагерті грав у "Друзях" роль управителя будинку містера Трігера.
"Сім'я "Друзів" оплакує втрату Майка Хагерті, нашого власного містера Трігера. Наші думки з його сім'єю, друзями, колегами та шанувальниками. Ось й останній танець!",- йдеться у повідомленні.
Майк Хагерті народився 10 травня 1954 року. Грав у серіалах "Друзі", "Чудові роки", "Дедвуд", "Весела компанія", "Місто ґангстерів", "Мартін", "Хор", "Щасливчик Луї", "Безсоромні", "Анатомія Ґрей" тощо. З-поміж повнометражних проєктів відомі такі стрічки з його участю, як "За бортом" та "Червона спека".