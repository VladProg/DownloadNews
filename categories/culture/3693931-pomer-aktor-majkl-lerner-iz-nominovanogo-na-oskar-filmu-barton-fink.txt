Помер 81-річний актор Майкл Лернер, який отримав номінацію «Оскар» як найкращий актор другого плану за роль у психологічній комедії «Бартон Фінк».

Як передає Укрінформ, про це повідомляє NBC News.
Смерть Лернера, яка сталася ще в суботу ввечері, підтвердив його племінник і актор серіалу "Голдберги" Сем Лернер. Більше подробиць про смерть Лернера наразі немає.













Посмотреть эту публикацию в Instagram






















Публикация от Sam Lerner (@samlerner)



Зазначається, що після постійної акторської роботи в 1970-х і 80-х роках Лернер став більш популярним після номінації на «Оскар» у 1992 році за роль у трилері братів Коенів «Бартон Фінк». У фільмі Лернер зіграв кіномагната Джека Ліпніка.
Він також узяв участь у таких фільмах, як «Ельф», «Годзілла» та «Люди Ікс: Дні минулого майбутнього». Його остання повнометражна робота була в комедійній драмі «Ешбі» в 2015 році.
У Майкла Лернера залишився брат – Кен і племінник Сем.
Як повідомляв Укрінформ, на 60-му році життя помер американський актор Ленс Реддік, відомий за свою гру у франшизі “Джон Уік” та серіалах “Дроти” та "CSI: Місце злочину Маямі".