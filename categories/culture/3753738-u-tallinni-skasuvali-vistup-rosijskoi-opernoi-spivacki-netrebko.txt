В естонській столиці Таллінні скасували концерт російської оперної співачки Анни Нетребко, запланований на 14 листопада.

Як передає Укрінформ, про це повідомляє DW.
Естонська квиткова компанія Piletilevi підтвердила новину.
Зазначається, що також у неділю, 27 серпня, анонс цього виступу прибрали з сайту Нетребко.
Сервіс Piletilevi пообіцяв повернути глядачам гроші за квитки, не уточнюючи причин скасування концерту. До цього виступ Нетребко в Таллінні вже двічі переносили.
Як повідомляв Укрінформ, у Чехії скасували концерт російської оперної співачки Анни Нетребко. Проти концерту артистки, яка внесена до санкційного списку України, виступили представники празької коаліції.