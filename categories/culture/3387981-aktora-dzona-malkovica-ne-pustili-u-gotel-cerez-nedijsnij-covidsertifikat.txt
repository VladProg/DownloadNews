Голлівудського актора із США Джона Малковича не впустили до одного з найкращих готелів Венеції (Італія) через закінчення терміну дії його "зеленого" COVID-сертифіката.

Як передає Укрінформ, про це повідомляє ANSA.
Зокрема, як зазначається у повідомленні, у готелі Hotel Danieli з видом на центральну площу святого Марка у Венеції не впустили 68-річного актора й режисера, який впродовж двох днів перебував у місті для зйомок телесеріалу "Ріплі" ("Ripley"). Причина – у "зеленого" COVID-сертифіката Малковича сплив термін ще минулого тижня.
За даними місцевих ЗМІ, Малкович був змушений переночувати у приватній резиденції, яка розташована неподалік.
Як повідомляв Укрінформ, у світі станом на ранок 19 січня кількість хворих на COVID-19 становить 335 366 984. При цьому 271 056 320 осіб одужали, 5 573 545 хворих померли.
Фото: ANSA