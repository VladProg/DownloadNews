До Дня туризму закарпатські музеї та замки проведуть акцію «Вільні години».

Про це повідомили в Фейсбуці Управління туризму та курортів Закарпатської ОВА, передає Укрінформ.
"З нагоди Дня туризму, який відзначатимемо 27 вересня, Управління туризму та курортів Закарпатської ОДА спільно з музеями області проводить акцію «Вільні години»", - йдеться в повідомленні.
Зазначається що із 15.00 протягом кількох годин вхід для туристів у музеї-учасники акції буде безкоштовним.
А саме: вільні години оголосили 26-27 вересня з 15:00 по 18:00 – Ужгородський замок та Ужгородський Скансен.
27 вересня з 15:00 по 18:00 – Мукачівський Історичний Музей.
27 вересня з 15:00 по 17:00 – Закарпатський обласний художній музей ім.Й.Бокшая, музей «Старе село» (Колочава) та Хустський краєзнавчий музей.

27 вересня відзначається Всесвітній день туризму, з метою популяризації туризму, висвітлення його внеску в економіку світової спільноти, розвитку зв'язків між народами різних країн.