Міжнародна федерація асоціацій кінопродюсерів (FIAPF) позбавила акредитації московський міжнародний кінофестиваль.

Як передає Укрінформ, про це повідомив голова правління Української кіноакадемії Пилип Іллєнко у Фейсбуці.
«Нагадаю, президентом цього фестивалю є відомий бєсогон нікіта міхалков», – додав Іллєнко.
У коментарях художній керівник Київського міжнародного кінофестивалю «Молодість» Андрій Халпахчі додав, що «FIAPF призупинила акредитацію бєсогонського після трьох тижнів об'єднаних зусиль Варшавського, Таллінського кінофестивалів та «Молодості».
Як повідомляв Укрінформ, рішенням правління і наглядової ради Української кіноакадемії кінорежисера Сергія Лозницю виключено зі складу Української кіноакадемії за його неоднозначну позицію щодо повномасштабної війни, яку Росія розв'язала в Україні, а також участь у кінофестивалі російського кіно.