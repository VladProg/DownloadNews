Понад 700 діячів Голлівуду підписали відкритий лист, у якому висловили підтримку Ізраїлю і засудили атаку ХАМАСу.

Про це повідомляє Euronews Culture, передає Укрінформ.
«Це тероризм. Це зло. Немає жодного виправдання діям ХАМАСу. ...Ми сподіваємося, що настане день, коли ізраїльтяни та палестинці зможуть жити пліч-о-пліч у мирі», – йдеться у тексті листа, оприлюдненого некомерційною організацією Creative Community For Peace.
Серед підписантів - актори Кріс Пайн, Галь Гадот, Емі Шумер, Марк Хемілл, Джеймі Лі Кертіс, Майкл Дуглас, Белла Торн та Джеррі Сайнфелд.
Автори листа застерігають від поширення дезінформації про війну між Ізраїлем та ХАМАСом та закликають уникати пропаганди.
Як повідомлялося, 7 жовтня палестинське ісламістське угруповання ХАМАС здійнило масовану атаку на Ізраїль.
Ізраїль офіційно оголосив стан війни та мобілізував 300 тис. резервістів для відповіді на терористичну атаку і вторгнення ХАМАС.