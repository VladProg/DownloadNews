Сьогодні будь-які починання будуть успішними

Православна церква вшановує пам'ять мучениці Юліанії діви і з нею 500 мужів та 130 дружин, потерпілих 304 року у візантійському місті Нікомидії (нині Туреччина поблизу Стамбула). Язичники кинули святу Юліанію у розпалену піч. Вона ж, стоячи у полум'ї, випустила з очей своїх сльози, які стали двома великими джерелами і погасили увесь вогонь. Вражені цим дивом, увірували в Христа п'ятсот чоловіків і сто тридцять жінок. І всі вони були страчені разом зі святою Юліанією.

Народні прикмети. Червоне сонце на сході віщує заметіль.

Якщо цього дня багато снігу, то можна очікувати хороший урожай хліба.

Якщо в лісі далеко і виразно чується відлуння -чекайте сильних морозів найближчими днями.

Іменинники: Леонтій, Михайло, Микита, Петро, Сергій, Юлія.

1-2 місячний день. Місяць у знаку Козеріг. Не дуже вдалий час для спілкування з державними органами та представниками владних структур. У фінансових питаннях також не все просто. Велика ймовірність затримки прибутку, можливі й збитки.

День хороший для початку циклу фізичних вправ, лікувального голодування або дієти. Будь-які починання в цей день отримають додаткове енергетичне підживлення і будуть успішними.

За даними Центральної геофізичної обсерваторії України, найхолоднішим цей день у Києві був у 1908 році: -27,7°, а найтеплішим у 1899-му: 6,1°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Перша чверть Освітленість становить 1 відсоток.