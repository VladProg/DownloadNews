У Національному музеї українського народного декоративного мистецтва представлено виставку творів Марії Примаченко «Людям на радість».

Про це повідомляє пресслужба Київської міської державної адміністрації, передає Укрінформ.
“Уперше в залах Національного музею українського народного декоративного мистецтва представлено виставку творів Марії Примаченко «Людям на радість», - йдеться в повідомленні.
Зазначається, що експозиція презентує 22 твори із однойменного циклу, які було представлено у 1966 році у Спілці художників України і за які художниця була удостоєна звання лауреата Державної премії імені Т. Г. Шевченка (тепер – Національна премія України імені Тараса Шевченка).






У Києві представили виставку творів Марії Примаченко «Людям на радість» / Фото: КМДА






























У колекції Національного музею українського народного декоративного мистецтва зберігається одна з найбільших частин творчого доробку Марії Примаченко – 650 творів 1935–1987 років.
Виставка триватиме до 31 травня.
Як повідомляв Укрінформ, у Києві презентували 3D-проєкт майбутнього музею Марії Примаченко в її рідному селі Болотня Київської області.
Фото: КМДА