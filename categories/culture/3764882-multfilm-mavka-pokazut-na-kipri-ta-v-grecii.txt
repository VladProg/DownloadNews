Анімаційна стрічка «Мавка. Лісова пісня» розпочинає кінотеатральний прокат на Кіпрі та в Греції.

Як передає Укрінформ, про це повідомляє Державне агентство України з питань кіно.
«За підтримки посольства України на Кіпрі 22 вересня пройде спеціальний показ мультфільму у Нікосії, а 24 вересня – в Афінах», - ідеться у повідомленні.
«Мавка. Лісова пісня» — найочікуваніший український мультфільм останніх років. Проєкт створено за мотивами «Лісової пісні» Лесі Українки та адаптовано під жанр сімейної анімації. Також в основі мультфільму — образи зі слов’янських міфів і легенд.
Анімаційний фільм створено за підтримки Держкіно, Агентства США з міжнародного розвитку (USAID).
Кінотеатральну дистрибуцію в Україні здійснюють FILM.UA Distribution та Kinomania Film Distribution. Генеральним медіапартнером проєкту виступає канал "1+1".
Як повідомляв Укрінформ, в Українському домі при Посольстві України в Казахстані відбувся показ анімаційного фільму «Мавка. Лісова пісня».