Американський актор Майкл Кітон зіграє роль Бетмена у фільмі «Бетдівчина» (Batgirl) кінокомпанії HBO Max.

Як передає Укрінформ, про це повідомляє Variety.
Очікується, що Кітон зіграє роль Брюса Вейна (Бетмена) у стрічці, де головною героїнею буде Леслі Грейс (Барбара Гордон).
Деталі сюжету поки що не розголошуються. Нині самі зйомки стрічки тривають у Лондоні.
Очікується, що прем’єра «Бетдівчина» відбудеться у 2022 році.
Зазначається, що минуло вже 30 років відтоді, як Кітон вперше одягнув костюм Бетмена. За цей проміжок часу він заявляв, що хотів би повернутися до своєї культової ролі.
Як повідомляв Укрінформ, переможець премії «Оскар» 2019 року в номінації «Найкращий актор» американський актор Рамі Малек зіграє науковця у фільмі «Оппенгеймер» (Oppenheimer), який вийде влітку 2023 року.