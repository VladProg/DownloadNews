У Метрополітен-опері в Нью-Йорку почалося стажування українців у рамках одного з проєктів, про які домовилася перша леді Олена Зеленська.

Про це повідомив Постійний представник України при ООН Сергій Кислиця у Твіттері, передає Укрінформ.
"У Метрополітен-опері почалося стажування українців в рамках 1 з проєктів, про які домовилася Олена Зеленська з керівництвом Опери. Їх успішна реалізація у співпраці МЗС України, МКІП України, Місією України в ООН і Метрополітен-опери є важливою складовою відкриття світом культури України, її підтримки в умовах війни», - зазначив дипломат.


В @MetOpera почалося стажування українців в рамках 1 з проєктів про які домовилася @ZelenskaUA з керівництвом Опери. Їх успішна реалізація у співпраці @MFA_Ukraine @MCIPUkraine @UKRinUN і @MetOpera є важливою складовою відкриття світом культури України її підтримки в умовах війни pic.twitter.com/prwe4cYo2d
— Sergiy Kyslytsya (@SergiyKyslytsya) March 24, 2023

Як повідомляв Укрінформ, 21 березня у Музичному центрі Кауфмана у Нью-Йорку (США) вчетверте відбувся щорічний фестиваль української сучасної музики/ Ukrainian Contemporary Music Festival.