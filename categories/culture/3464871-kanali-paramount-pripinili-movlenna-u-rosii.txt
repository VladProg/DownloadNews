Російський ефір залишили канал кіно «Paramount Channel», розважальний канал «Paramount Comedy», дитячі канали «Nickelodeon», «Nickelodeon HD», «NickToons» та «Nick Jr.».

Як передає Укрінформ, про це повідомляє Національна рада з питань телебачення і радіомовлення.
Крім того, в росії припинили мовлення всі музичні канали MTV: «MTV Russia», «MTV Live HD», «MTV 80s», «MTV 90s», «MTV 00s».
Про зупинення діяльності в рф Paramount повідомляла ще в середині березня, а 20 квітня канали компанії остаточно припинили мовлення в цій країні.
Нацрада у березні внесла корпорацію Paramount до Списку вдячності за медіапідтримку України.
Як повідомляв Укрінформ, станом на 19 квітня до Списку вдячності Національної ради включнено 85 медійних організацій та мовників світу.