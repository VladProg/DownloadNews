Верховний суд Лос-Анджелеса (США) дозволив відомому у всьому світі американському реперу Каньє Весту офіційно змінити ім’я.

Як передає Укрінформ, про це повідомляє Sky News.
Відтепер уроджений Каньє Омарі Вест називатиме себе Ye (вимовляється як Є або Йе).
44-річний репер, який також є продюсером та дизайнером, пояснив так рішення «персональними обставинами».
Зміну свого ім’я Є вже обмірковував декілька років. У 2018 році він змінив своє ім’я у соцмережі Твіттер. Під час одного з інтерв’ю репер пояснив це тим, що у Біблії слово «Є» найчастіше зустрічається, і що це означає «Ви».
Зазначається, що Є нині також перебуває в процесі розлучення зі своєю дружиною телезіркою Кім Кардаш'ян. Пара має чотирьох дітей.
Як повідомляв Укрінформ, британська співачка Адель після шестирічної перерви випустила першу композицію «Easy On Me» та кліп на неї.