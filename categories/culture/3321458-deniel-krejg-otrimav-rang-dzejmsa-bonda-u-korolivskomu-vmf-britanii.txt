Британський актор Деніел Крейг, який зіграв Джеймса Бонда у п'ятьох фільмах франшизи, здобув почесне звання від Королівського військово-морського флоту Великої Британії.

Як передає Укрінформ, про це повідомляє CNN.
Зазначається, що Крейг тепер має такий самий ранг у Королівському ВМФ, що і його герой Джеймс Бонд.
«Я радий привітати почесного командера Деніела Крейга у Королівському флоті», - заявив адмірал ВМФ Великої Британії Тоні Радакін.
За його словами, почесні офіцери виступають у ролі послів, поширюючи інформацію про діяльність Королівського флоту по всьому світу.
Як повідомляв Укрінформ, світова прем'єра нового фільму про пригоди Джеймса Бонда "Не час помирати" відбудеться 28 вересня у лондонському Альберт-голлі.
Фото: LPhot Lee Blease/Ministry of Defence