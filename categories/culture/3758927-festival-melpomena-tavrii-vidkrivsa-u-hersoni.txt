XXV Міжнародний театральний фестиваль "Мельпомена Таврії" розпочався у п'ятницю в кількох містах України, зокрема у Херсоні.

Про це повідомляє Телеграм-канал "Херсонський театрал", передає Укрінформ.
"XXV Міжнародний театральний фестиваль "Мельпомена Таврії" стартував! У костюмах із вистав! У самому серці незламного Херсона!" - йдеться у дописі.

Як повідомлялося, XXV Міжнародний театральний фестиваль «Мельпомена Таврії» проходитиме з 8 до 16 вересня під гаслом «Ми вдома». Заплановані HOME PROGRAM у Херсоні в безпечному місці й GUEST PROGRAM в інших містах України та за кордоном на сценах театрів-учасників.
У межах фестивалю відбудеться 70 показів 66 вистав 68 театрів.
Географія фестивалю - Португалія, Туреччина, Словаччина, Німеччина та Україна.
Фестиваль відкрився одночасно у 25 театрах України. За задумом, актори у своїх містах виходять перед театрами у костюмах на підтримку фестивалю.