Ізраїльські дослідники знайшли поблизу Мертвого моря чотири римські мечі, які чудово збереглися. Зброю віком 1900 років було виявлено у печері з видом на водойму.

Як передає Укрінформ, про це повідомляє Euronews Culture.
Три з чотирьох мечів завдовжки 60-65 сантиметрів все ще були у дерев’яних піхвах.
Мечі були помічені у майже повністю недоступній щілині командою фотографів. Археологи вважають, що зброя була вилучена у римської армії та схована у печері юдейськими повстанцями.

Елі Ескусідо, директор Ізраїльського управління старожитностей, сказав, що артефакти збереглися завдяки посушливим умовам навколо Мертвого моря.

«Це унікальна капсула часу, в якій фрагменти сувоїв, монети часів єврейського повстання, шкіряні сандалі, а тепер навіть мечі у піхвах, гострі, ніби їх тільки сьогодні сховали», – зазначив він.


Три мечі були ідентифіковані як римські довгі мечі, тоді як четвертий, коротший, був визначений як кільцевий меч.
Як повідомляв Укрінформ, у чеському селищі Острозька Лгота були виявлені людські скелети віком близько 7000 років.
Фото: ISRAEL ANTIQUITIES AUTHORITY