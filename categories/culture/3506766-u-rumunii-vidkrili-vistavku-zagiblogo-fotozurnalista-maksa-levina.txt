Перший заступник голови Верховної Ради України Олександр Корнієнко під час робочого візиту до Румунії відкрив виставку військового фотожурналіста Макса Левіна, який в березні 2022 року загинув від рук російських загарбників.

Про це Корнієнко повідомив у Фейсбуці, передає Укрінформ.
"Разом із паном Марчело Чолаку, головою Палати депутатів парламенту Румунії, відкрили виставку Макса Левіна, військового фотожурналіста, який був жорстоко вбитий російськими окупантами в Межигірському районі Київської області", - написав Корнієнко.

Корнієнко зазначив, що завдяки роботі Макса Левіна весь світ побачив злочини росіян, які відбувалися та, на жаль, тривають в Україні, — на сході та півдні країни.




"Та навіть вбиваючи журналістів, які висвітлюють страшні події цієї безглуздої війни, російським нацистам не вдасться приховати сліди своїх страшних та ганебних звірств. Ми будемо пам’ятати кожного, хто поклав своє життя, намагаючись донести світу, який він насправді, «рускій мір»", - написав Корнієнко.
Як повідомляв Укрінформ, 14 червня Корнієнко розпочав робочу поїздку до Румунії, Республіки Мальта та Італії.
Фото: Фейсбук Олександра Корнієнка