Голлівудський актор Джейсон Момоа заявив, що розлучається з дружиною Лізою Боне після 16 років стосунків.

Як передає Укрінформ, про це повідомляє NBC News.
«Ми всі відчули тиск і зміни цих трансформаційних часів… Ділимося сімейними новинами: ми розлучаємося», – йдеться у заяві пари, яка оприлюднена на сторінці Момоа в Інстраграмі.
Пара одружилася лише у жовтні 2017 року після того, як зустрічалася понад десять років. Для 42-річного Момоа це був перший шлюб, тоді як для 54-річної Боне – другий. Вона була заміжня за співаком Ленні Кравіцем з 1987-го по 1993 рік.
Зазначається, що у пари є двоє дітей: син Накоа-Вольф Манакауапо Намакаеха Момоа, 13 років, і дочка Лола Іолані Момоа, 14 років.
Як повідомляв Укрінформ, голлівудський актор Джейсон Момоа показав костюм, у якому зіграє у фільмі «Аквамен і загублене королівство».
Фото: Amy Sussman/WireImage