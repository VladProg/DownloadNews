Команда львівських реставраторів у рамках ґрантового проєкту розпочала реставрацію унікальної готичної дерев'яної церкви св. Параскеви у селі Олександрівка (Шандрово) на Закарпатті.

Про це у Фейсбуці повідомила громадська організація "KARP Restorer", що спеціалізується на художній реставрації.
"Наша команда спільно з фахівцями науково-дослідної частини Львівської національної академії мистецтв розробила проєкт невідкладних протиаварійних робіт, які включатимуть захист даху гідрофобною плівкою для припинення затікання води у середину обʼєкта", - йдеться в повідомленні.
Як зазначається, після цього будуть проведені протиаварійні закріплення стінопису та малярства іконостасу.
Це дозволить призупинити руйнування обʼєкта і продовжити подальші дослідження для розроблення проєкту консервації в цілісності. Наразі об'єкт знаходиться в критичному стані.






На Закарпатті реставрують унікальну готичну Шандрівську дерев'яну церкву / Фото: KARP Restorer




























Як повідомляється, проєкт реалізується за фінансування ALIPH Foundation.
Церква св. Параскеви Пʼятниці у селі Олександрівка, що на Хустщині належить до нечисленної у Центрально-Східній Європі збереженої групи церков мармароської готики та є одним з кращих зразків сакральної архітектури.
Деревʼяні стіни храму суцільно вкриті розписами, виконаними у 1779 році Стефаном Теребельським. Також яскравим прикладом місцевої школи малярства і різьби XVIII ст. є різьблений іконостас.