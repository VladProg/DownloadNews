З 24 по 27 серпня вперше Національний Сорочинський ярмарок відбудеться у Львові.

Як передає Укрінформ, про це повідомляється на сторінці Національного Сорочинського ярмарку у Фейсбуці.
«Вперше у своїй історії Національний Сорочинський ярмарок відбудеться у Львові!» - йдеться у повідомленні.
Зазначається, що за підтримки Львівської ОВА та Департаменту культури і туризму Полтавської ОВА з 24 по 27 серпня 2023 року у Львові відбудеться презентація Національного Сорочинського ярмарку, присвячена Дню Незалежності України, «Схід і Захід разом!».
Організатори інформують, що на гостей ярмарку чекають вироби майстрів народної творчості, товари українських компаній, продукція крафтових виробників, страви української кухні та яскрава культурно-мистецька програма.
Як повідомила Суспільному керівниця проєкту Світлана Свищева, рішення про проведення ярмарку у Львові прийняли через те, що майданчик, де раніше був захід, не має укриття.
Фото: Національний Сорочинський ярмарок