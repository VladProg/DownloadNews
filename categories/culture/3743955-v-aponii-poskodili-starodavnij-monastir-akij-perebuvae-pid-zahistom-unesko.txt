В Японії в монастирі Тодай-дзі, який датується восьмим століттям і є об’єктом Всесвітньої спадщини ЮНЕСКО, стався акт вандалізму.

Як передає Укрінформ, про це повідомляє Kyodo News.
Близько шостої години ранку в четвер відвідувач звернув увагу працівника монастиря на акт вандалізму в префектурі Нара.
Незаконне зображення кота довжиною приблизно 43 сантиметри та шириною 30 сантиметрів було намальоване пальцем на стіні на висоті приблизно 180 см від землі.
Нині поліція розслідує справу як можливе порушення закону про охорону культурної спадщини.
Будівлю, де виявлено акт вандалізму, побудовано під час пізнього періоду правителя Камакура, який тривав приблизно 150 років до 1 333 року. У 1906 році монастир був визнаний важливою культурною цінністю.
Тодай-дзі відомий своєю 15-метровою статуєю Великого Будди і входить до числа історичних пам’яток стародавньої Нари в списку Всесвітньої спадщини ЮНЕСКО.
Як повідомляв Укрінформ, вандали втретє за кілька тижнів пошкодили римський Колізей.
Фото: Kyodo