Касові збори мультфільму "Мавка. Лісова пісня" за 16 тижнів національного прокату склали 151 541 192 грн.

Як передає Укрінформ, про це повідомляє Державне агентство з питань кіно.
"За результатами шістнадцятого тижня у національному прокаті, касові збори мультфільму "Мавка" склали 151 541 192 грн. Кількість проданих квитків сягнула 1 209 104", - ідеться у повідомленні.

У Держкіно нагадали, що прокат триває.
Анімаційний фільм створений за підтримки Державного агентства України з питань кіно, Агентства США з міжнародного розвитку (USAID).
Кінотеатральну дистрибуцію в Україні здійснюють FILM.UA Distribution та Kinomania Film Distribution. Генеральним медіапартнером проєкту виступає канал "1+1".
Як повідомляв Укрінформ, українська студія Animagrad планує знімати серіал за мотивами мультфільму "Мавка. Лісова пісня".