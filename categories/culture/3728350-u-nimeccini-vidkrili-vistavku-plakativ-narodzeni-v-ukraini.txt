У Штутґарті (Німеччина) відкрили виставку плакатів «Народжені в Україні».

Про це повідомляє пресслужба Міністерства культури та інформаційної політики у Телеграмі, передає Укрінформ.


"23 червня виставка плакатів «Народжені в Україні» від студентів Харківської державної академії дизайну і мистецтв відкрилася у Вюртемберзькій бібліотеці − найбільшій бібліотеці Німеччини, що знаходиться в Штутґарті, столиці федеральної землі Баден-Вюртемберг", - йдеться у повідомленні.
Як зазначається, Штутґарт − уже третя локація проєкту «Народжені в Україні». Раніше проєкт демонструвався в Детмольді, Північній Рейн-Вестфалії, а також у Дрездені, Саксонії.
Як повідомлялося, у Відні пройшла виставка "Каховська дамба: водна небезпека в умовах російської агресії", присвячена гуманітарним та екологічним наслідкам підриву Росією Каховської дамби.
Фото: МКІП