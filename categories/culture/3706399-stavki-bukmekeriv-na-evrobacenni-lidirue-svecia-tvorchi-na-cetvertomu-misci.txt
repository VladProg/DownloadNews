За прогнозами букмекерів фавориткою пісенного конкурсу Євробачення 2023 є шведська співачка Лорін, яка в 2012 році перемогла на цьому конкурсі в Баку. Український гурт TVORCHI- на четвертому місці після учасників від Фінляндії та Франції.

Про це повідомляє Укрінформ з посиланням на британське інформагентство PA Media.

“Лорін, якій Betfair (букмекерська компанія - ред.) дає коефіцієнт 10/11, змагатиметься зі своїм новим треком Tattoo, написаним тією ж командою, що й Euphoria (пісня, яка принесла співачці перемогу у 2012 році - ред.)”, - повідомляє інформагентство.
Фінляндія нині на другому місці з коефіцієнтом 11/5 з треком Cha Cha Cha репера та співака Kaarija. Третє місце посідає Франція із показником 6/1 із піснею Evidemment співачки La Zarra.
Український гурт TVORCHI з піснею Heart Of Steel посідає четверте місце з коефіцієнтом 12/1.

Як повідомляв Укрінформ, гурт TVORCHI, що цьогоріч представляє Україну на Євробаченні, на церемонії відкриття конкурсу підтримав збір на порятунок передчасно народжених українських дітей.
Фото: ВВС