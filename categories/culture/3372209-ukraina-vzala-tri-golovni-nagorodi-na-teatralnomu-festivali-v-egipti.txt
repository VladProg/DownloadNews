Україна отримала три головні нагороди 28-го Каїрського міжнародного фестивалю експериментального театру за трагіфарс за Альбером Камю "Калігула" Харківського державного академічного українського драматичного театру ім. Т.Г. Шевченка.

Про це повідомило посольство України в Єгипті у Фейсбуці, передає Укрінформ.
“Щойно журі 28-го Каїрського міжнародного фестивалю експериментального театру оголосило переможців! Три головні нагороди фестивалю їдуть до України!” - зазначається у повідомленні.






Україна взяла три головні нагороди на театральному фестивалі в Єгипті / Фото: Посольство України в Єгипті








































Відповідно до нього, трагіфарс за Альбером Камю "Калігула" Харківського державного академічного українського драматичного театру ім. Т.Г. Шевченка (режисер - Олександр Ковшун) отримав гран-прі фестивалю.
Нагороду “Найкращий режисер” вручили Олександру Ковшуну, за виставу "Калігула", а за кращу чоловічу роль відзначили Максима Стерліка, який зіграв Калігулу.
Як повідомляв Укрінформ, 18 грудня у Мюнхені відбулася прем’єра вистави «Офелія. Вихід з води» - спільного проєкту німецького театру Münchner Kammerspiele та українського Театру драми та комедії на лівому березі Дніпра.
Фото: Посольство України в Єгипті