Компанії Kristi Films та Ukrainian Producers Hub офіційно презентували трейлер української комедії «Дон Жуан із Жашкова».

Як передає Укрінформ, про це повідомляє пресслужба Державного агентства України з питань кіно.
"За сюжетом фільму Женя Горобчик – київський фотограф родом із Жашкова, якого ну дуже люблять жінки. Він шукає роботу, але випадково знаходить нове кохання. У Жені вже є дружина і син, а ще колишня дружина й купа інших проблем. Він розривається між ними й вирішує, що краще вже під поїзд, ніж так далі жити... якщо, звичайно, життя не підкаже неочікуваний секрет щастя!", - йдеться у повідомленні.

Режисер-постановник: Віктор Буток. Продюсери: Юрій Мінзянов, Дмитро Мінзянов
В головних ролях: В’ячеслав Бабенков, Надія Мейхер, Михайло Хома (Дзідзьо), Антоніна Хижняк, Роман Ясіновський, Даяна Кульбіда, Наталка Кобізька, Роб Фельдман, Олег Карпенко, Максим Максимюк, Олександр Іванов.
У Держкіно зазначають, що фільмування відбувалося до початку повномасштабного вторгнення.
Прем’єру стрічки в кінотеатрах заплановано на 4 січня 2024 року.
Проєкт створено за підтримки Державного агентства України з питань кіно, дистриб’ютор - B&H Film Distribution Company.
Як повідомлялося, касові збори сімейної комедії «Велика прогулянка» за шість прокатних вікендів сягнули понад 17,8 млн гривень.