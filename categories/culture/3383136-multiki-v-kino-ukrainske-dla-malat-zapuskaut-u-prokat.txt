З 13 січня 2022 року в кінопрокат виходить проєкт "Мультики в кіно. Українське для малят".

Як передає Укрінформ, про це повідомляє пресслужба Держкіно.
"Проєкт має на меті розвиток українського ринку дитячої анімації та вплив на становлення українського глядача змалечку. Вперше на великих екранах малята зможуть побачити збірку цікавих українських мультиків та поринути у справжню кінопригоду з розвагами та веселощами! Сеанси орієнтовані для дітей віком від 1 року. Команда проєкту врахувала всі вимоги, аби створити найкращі умови для комфортного перегляду мультиків малюками", - йдеться у повідомленні.

Ініціатори проєкту "Мультики в кіно. Українське для малят" – кінокомпанія FILM.UA Group та мережа кінотеатрів Multiplex за підтримки Державного агентства України з питань кіно.
Як повідомлялося, український історичний фільм "Довбуш" вийде в кінопрокат 12 травня 2022 року.
Фото: usfa.gov.ua