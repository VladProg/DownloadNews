Дослідження воєнної творчості українських митців відбуватиметься завдяки новому проєкту "Ukraine War Art Collection", ініційованого МКІП і Держмистецтв.

Про це повідомляє пресслужба Міністерства культури та інформаційної політики у Телеграмі, передає Укрінформ.
"Основна мета платформи — архівувати та записувати ті мистецькі прояви, які з’явилися в останні кілька місяців, задля їхнього подальшого дослідження", - йдеться у повідомленні.

У межах нової ініціативи були запрошені профільні експерти з візуального, музичного та перформативного мистецтва, а також кіно. Їхнім завданням стане формування критеріїв, за якими платформа архівуватиме мистецькі прояви.
На платформі Ukraine War Art Collection можна побачити проєкти українських митців у таких категоріях: візуальне мистецтво, мистецькі проєкти, література, музика, театр, відеоконтент, дитяча творчість, дизайн, архітектура, проєкти солідарності.
Як повідомлялося, Центр архітектури, дизайну та урбаністики «Порохова вежа» представив виставковий проєкт Павла Гудімова «Музи не мовчать». У виставкових залах понад 50 авторів з усієї України продемонстрували мистецтво в режимі реального часу, те, що з’явилось від початку повномасштабного вторгнення росії на територію України.
Фото: war-art.mkip.gov.ua