У Лондоні на 42-й церемонії нагородження Brit Awards 2022 оголосили лауреатів музичної премії.

Про це повідомляє Укрінформ із посиланням на сайт премії.
Варто зазначити, що це перша гендерно-нейтральна церемонія нагородження, тому на премії був відсутній поділ на чоловічі та жіночі номінації.
Тріумфатором цього року стала британська співачка Адель, яка здобула перемогу в трьох головних номінаціях – артист року, альбом року та пісня року.
Список лауреатів Brit Awards 2022 виглядає так:

Найкращий артист: Адель
Пісня року: «Easy On Me», Адель
Альбом року: «30», Адель
Найкращий британський гурт: Wolf Alice
Найкращий поп або R&B артист: Дуа Ліпа
Найкраще рок або альтернативне виконання: Сем Фендер
Найкраще хіп-хоп, грайм або реп виконання: Dave
Найкраще танцювальне виконання: Беккі Хілл
Найкращий автор пісень: Ед Ширан
Найкращий новий артист: Літтл Сімз
Найкращий міжнародний артист року: Біллі Айліш
Найкращий міжнародний гурт: Silk Sonic
Найкраща зарубіжна пісня: «Good For You», Олівія Родріго

Ведучими церемонії були Кортні Кокс, Джонні МакДейд, Браян Кокс, Вікі МакКлюр, Джоді Віттакер, Мо Фара, Том Дейлі та Ронні Вуд. Вручення проходило на лондонській O2 Arena.
Як відомо, Brit Awards — щорічна церемонія вручення музичних нагород Великої Британії в області попмузики, заснована Британською асоціацією виробників фонограм. Уперше її було вручено в 1977 році (щорічно вручають з 1982). Для виконавців класичної музики є окрема премія Classical BRIT Awards, яку вручають у травні щороку, починаючи з 2000 р.
Фото: Brit Awards 2022