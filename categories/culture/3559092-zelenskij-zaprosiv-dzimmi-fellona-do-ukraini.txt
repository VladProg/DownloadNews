Президент Володимир Зеленський запросив до України американського актора і телеведучого Джиммі Феллона.

Як передає Укрінформ, про це повідомив у Телеграмі керівник Офісу Президента Андрій Єрмак.
“Також вчора разом з Володимиром Зеленським ми провели відеодзвінок з американським актором і телеведучим Джиммі Феллоном. Ми обговорювали варіанти співпраці, які б дозволили привернути увагу світу до подій в Україні. Президент запросив Феллона до України”, - повідомив Єрмак.
Як повідомлялося, раніше керівник Офісу Президента Андрій Єрмак провів розмову в режимі відеозв’язку з американським режисером, сценаристом і продюсером Браяном Фогелем.