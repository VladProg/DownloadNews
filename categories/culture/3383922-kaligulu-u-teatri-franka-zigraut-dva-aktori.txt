Національний академічний драматичний театр імені Івана Франка готує прем’єру вистави «Калігула» за п'єсою Альбера Камю.

Про це Укрінформу повідомили у театрі.
Наразі затверджені два акторські склади: роль Калігули зіграють актори Віталій Ажнов («Буна», «Кайдашева сім'я», «Лимерівна», «Співай, Лоло, співай!», «Безталанна») та Олександр Рудинський («Кайдашева сім'я», «Коріолан», «Лимерівна», «Сірано де Бержерак», «Пер Гюнт», «Співай, Лоло, співай!», «Радован ІІІ»).
Роль Кезонії зіграють заслужена артистка України Ксенія Баша («Всі мої сини», «Земля», «Лимерівна», «Річард ІІІ», «Три товариші», «Крум», «Украдене щастя», «Кассандра») та народна артистка України Тетяна Міхіна («Земля», «Лимерівна», «Наталка Полтавка», «Річард ІІІ», «Розбитий глек», «Три товариші», «Трамвай "Бажання"», «Украдене щастя»).






Театр Франка затвердив склад акторів у «Калігулі» / Фото: Юлія Вебер












































































На ролі Гелікона затверджені народні артистки України: Людмила Смородіна («Ідіот», «Дами і гусари», «Моя професія – синьйор з вищого світу», «Три товариші», «Крум», «Пер Гюнт») та Олена Хохлаткіна («Дорога Памела», «Лимерівна», «Три товариші», «Великі комбінатори», «Крум», «Пер Гюнт», «Співай, Лоло, співай!»).
Сціпіона гратимуть актор Акмал Гурєзов («Безталанна», «Кассандра», «Співай, Лоло, співай!») та заслужений артист України Олександр Печериця («Ідіот», «Коріолан», «Лимерівна», «Річард ІІІ», «Самотня леді», «Три товариші», «Шельменко-денщик», «Великі комбінатори», «Трамвай "Бажання"», «Украдене щастя», «Весілля Фігаро», «Кассандра», «Співай, Лоло, співай!»).
Роль Хереа зіграють заслужений артист України Дмитро Рибалевський («Ідіот», «Коріолан», «Лимерівна», «На полі крові», «Річард ІІІ», «Три товариші», «Трамвай "Бажання"», «Украдене щастя», «Весілля Фігаро») та актор Роман Ясіновський.
Режисер-постановник вистави «Калігула» – Іван Уривський («Лимерівна», «Трамвай «Бажання», «Пер Гюнт», «Безталанна»).
Художник-сценограф – Петро Богомазов, художник по костюмах Тетяна Овсійчук. Вистава буде йти на камерній сцені імені Сергія Данченка. Репетиції вже почалися, прем'єра планується на квітень 2022 року.