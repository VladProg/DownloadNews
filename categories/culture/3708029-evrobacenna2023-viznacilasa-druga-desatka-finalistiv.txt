Стали відомі другі десять фіналістів 67-го міжнародного пісенного конкурсу Євробачення-2023, який відбувається у британському Ліверпулі.

Про це повідомляє кореспондент Укрінформу із посиланням на пряму трансляцію Євробачення в Youtube.
З 16 учасників другого півфіналу Євробачення-2023 у гранд-фінал потрапили представники таких країн: Албанія, Кіпр, Естонія, Бельгія, Австрія, Литва, Польща, Австралія, Вірменія, Словенія.


За вихід до фіналу конкурсу у четвер змагалися:
Данія: Рейлі – Breaking My Heart

Вірменія: Brunette – Future Lover

Румунія: Теодор Андрей – D.G.T. (Off and on)

Естонія: Аліка – Bridges

Бельгія: Густаф – Because of You

Кіпр: Ендрю Ламбру - Break a Broken Heart

Ісландія: Diljá – Power

Греція: Віктор Вернікос – What They Say

Польща: Бланка – Solo

Словенія: Joker Out – Carpe diem

Грузія: Іру – Echo

Сан-Марино: Piqued Jacks – Like an Animal

Австрія: Тея і Саліна – Who the Hell is Edgar?

Албанія: Albina & Familja Kelmendi – Duje

Литва: Моніка Лінкіте – Stay

Австралія: Voyager – Promise


Під час голосування за вихід учасників другого півфіналу у фінал на головній сцені Євробаченя виступила група українських співаків - Марія Яремчук, Злата Дзюнька та OTOY з перформансом інсталяції якого нагадували зокрема пшеничне поле та різдвяну ніч, виконали пісні “Родина”, “Ой, у вишневому садку”, “Щедрик”, звучала “Мелодія” Мирослава Скорика.

Гранд-фінал, за результатами якого буде визначено переможця пісенного конкурсу Євробачення, відбудеться в суботу, 13 травня.
Також глядачам представили запис виступу конкурсантів від України Heart of Steel, який вони представлять на гранд-фіналі конкурсу.

Україна виступить у фіналі 19-ою як переможниця минулорічного конкурсу. За правилами конкурсу у фінал також одразу потрапляють Велика Британія, Франція, Німеччина, Італія та Іспанія як країни-засновниці конкурсу.

Як повідомляв Укрінформ, у четвер перед другим півфіналом конкурсу українська співачка кримськотатарського походження Джамала, переможниця Євробачення-2016 представила новий альбом QIRIM, виступивши у Ліверпулі з одним із найстаріших оркестрів Великобританії.