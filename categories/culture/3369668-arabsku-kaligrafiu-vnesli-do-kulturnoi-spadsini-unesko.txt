ЮНЕСКО офіційно внесло арабську каліграфію до списку нематеріальної культурної спадщини.

Як передає Укрінформ, про це повідомляє AFP.
"Арабська каліграфія — це художня практика плавного написання арабського рукописного письма, що передає його гармонію, витонченість та красу", - йдеться у повідомленні ЮНЕСКО.
Загалом 16 мусульманських країн на чолі з Саудівською Аравією представили цю номінацію до Організації ООН з питань освіти, науки та культури (ЮНЕСКО).
Міністр культури Саудівської Аравії принц Бадр бін Абдулла бін Фархан Аль Сауд привітав це рішення та сказав, що воно «сприятиме розвитку цієї культурної спадщини».
Фото: Getty Images