Американо-канадський актор Меттью Перрі, який зіграв одну з головних ролей у популярному серіалі «Друзі», напише мемуари про своє життя та кар’єру в кіно.

Як передає Укрінформ, про це повідомляє Deadline.
Книга буде опублікована вже восени 2022-го року.
Наразі відомо, що видавець Macmillan Flatiron Books купив права на книгу за семизначну суму.
Актор, який у «Друзях» грав роль Чендлера Бінга, у мемуарах розповість і про свою боротьбу з наркозалежністю.
Як повідомлялося, серіал «Друзі» виходив у 1994-2004 роках. Він приніс міжнародну славу виконавцям головних ролей, виграв кілька нагород і здобув величезну авдиторію.