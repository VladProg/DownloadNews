Фестиваль українського кіно в Берліні відкриє стрічка «Залізні метелики» режисера Романа Любого.

Про це повідомляє пресслужба Державного агентства з питань кіно у Фейсбуці, передає Укрінформ.
«З 25 по 29 жовтня відбудеться Фестиваль українського кіно в Берліні. Фільмом-відкриттям фестивалю обрано створену за підтримки Держкіно стрічку «Залізні метелики» режисера Романа Любого, який разом із кінооператором та продюсером Андрієм Котлярем представлять фільм публіці», - йдеться у повідомленні.
Зазначається, що до основної програми кінофестивалю відібрано п'ять фільмів, а саме: стрічки «Залізні метелики», «Ми не згаснемо» Аліси Коваленко, «Ля Палісіада» Філіпа Сотниченка, а також «Ти мене любиш?» Тоні Ноябрьової.
Також програма UA Hits включає два українські фільми – «Люксембург, Люксембург» режисера Антоніо Лукіча та «Довбуш» режисера Олеся Саніна.
Як повідомлялося, Фестиваль українського кіно в Берліні (Ukrainian Film Festival Berlin) організований незалежною ініціативою Plivka films з метою популяризації українського кіно у світі. Його мета – представити сучасний кінематограф України та досліджувати його разом із глядачем.
Фото: uamedia.eu