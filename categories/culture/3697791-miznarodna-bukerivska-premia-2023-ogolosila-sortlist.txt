Міжнародна Букерівська премія оголосила шортліст книжок, що претендують на нагороду в 2023 році.

Список оприлюднено на сайті премії, передає Укрінформ.
Загалом до списку фіналістів Букера-2023 увійшли шість книжок: "Still Born" ("Все ще народжений") Гвадалупе Неттель, "Standing Heavy" ("Важко встоюючи") GauZ, "Time Shelter ("Прихисток часу") Георгі Господинова, "The Gospel According to the New World" ("Євангеліє від Нового Світу") Маріз Конде, "Whale" ("Кит") Чон Мьон Квана та "Boulder" ("Валун") Єви Бальтасар.


Слід зауважити, що роман українського письменника Андрія Куркова "Львівська гастроль Джимі Хендрікса", який увійшов у лонгліст, не потрапив до короткого списку.
Переможця Букерівської премії 2023 року назвуть на церемонії у Sky Garden у Лондоні (Велика Британія) 23 травня.
Як повідомляв Укрінформ, переможцем міжнародної Букерівської премії 2022 року став письменник зі Шрі-Ланки Шехан Карунатілака за роман «Сім місяців Маалі Алмейди» (The Seven Moons of Maali Almeida).
Фото: Facebook/The Booker Prizes