У Великій Британії наприкінці червня покажуть українську анімаційну стрічку “Причинна”, знято за мотивами балади Тараса Шевченка.

Як передає Укрінформ, про це Державне агентство України з питань кіно повідомляє у Фейсбуці.
“З 23 по 24 червня у Престоні (Велика Британія) в рамках фестивалю On our Land: Ukrainian Short Film Festival глядачі зможуть переглянути анімаційну стрічку Андрія Щербака “Причинна”. Фільм транслюватиметься мовою оригіналу з англійськими субтитрами”, - ідеться в повідомленні.
Фільм розповідає романтичну та водночас трагічну історію двох закоханих, яких розлучила війна. Стрічка створена кілька років, але з точністю передає події сьогодення.
Також будуть представлені фільми “Ла-Ла Ленд”, “Дві смужки”, The Wooden Wedding, “Поламані", Bubbale, “Висота” і “Тривога”.
Українці зможуть переглянути стрічку в режимі онлайн у сінематеці кінокомпанії.
Стрічка створена кінокомпанією “Магіка-фільм” за підтримки Держкіно.
Як повідомляв Укрінформ, 20 червня фільм режисера Антоніо Лукіча "Мої думки тихі" покажуть на благодійному Фестивалі українського кіно просто неба у Варшаві.
Фото: Держкіно