Сьогодні зірки радять зосередитись тільки на нагальних життєвих проблемах

Православна церква вшановує пам’ять священномученика Євтихія, який був учнем святих апостолів Івана і Павла. За те, що Євтихій проповідував у різних країнах, його переслідували язичники. Одного разу сталося диво: лев, випущений на Євтихія, заговорив людським голосом і віддав хвалу Творцю.
Народні прикмети. У народі свято називають «тихим», тому що безвітряна погода допомагає зберегти насіння льону.
Людям, які в цей день збираються багато працювати, слід надіти щось льняне – тоді ця тканина допоможе швидше відновити сили.
Якщо на Євтихія пішов дощ, значить до зими погода буде сухою, а врожай наступного року - відмінним.
Іменинники: Олексій, Арсеній, Георгій, Максим, Петро.
28-29-й місячний день. Місяць у знаку Діва. Досить несприятливий день. Відчувається зниження загального життєвого тонусу, можуть загостритися хронічні захворювання.
Люди в цей період вкрай чутливі, вразливі, схильні до образ. Тому в діловій сфері важливі зустрічі бажано відкласти. День краще присвятити вирішенню тільки найнагальніших життєвих проблем.
Згідно з даними Центральної геофізичної обсерваторії України, найхолоднішим цей день у Києві був у 1998 році: +5,1°С, а найтеплішим у 1891-му і 2008-му: +29,8°С.
Геомагнітна ситуація. Низька геомагнітна активність. Незначні збурення.
Фази Місяця. Старий спадаючий Місяць. Остання чверть. Освітленість Місяця становить 1 відсоток. Найближчий новий Місяць, так званий молодик, буде у вівторок 7 вересня. Повня - 21 вересня.