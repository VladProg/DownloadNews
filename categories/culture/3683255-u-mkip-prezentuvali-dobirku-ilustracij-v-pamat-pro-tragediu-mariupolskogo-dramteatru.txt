Міністерство культури та інформаційної політики (МКІП) презентувало добірку ілюстрацій, створених у пам'ять про трагедію в Драматичному театрі в Маріуполі.

Про це повідомляє пресслужба МКІП у Телеграмі, передає Укрінформ.
"Рік тому росіяни вбили понад 500 дітей та дорослих, що ховалися від бомб у Драматичному театрі в Маріуполі. Разом із ними померла частинка кожного з нас", - підкреслили в міністерстві.
Серед презентованих - роботи українських ілюстраторів, зокрема, Nika Aheyeva, Olga Wilson, Mykhailo Skop, Oleksandr Grekhov.

Рік тому росіяни свідомо скинули авіабомбу на театр, а згодом, аби приховати свій злочин, почали зносити будівлю.
Як повідомлялося, Драматичний театр Маріуполя, який використовували як бомбосховище, 16 березня 2022 року розбомбила російська авіація, тоді загинули, за різними оцінками, від 300 до 600 людей.
Фото: Радіо Свобода