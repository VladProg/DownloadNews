В Ужгороді на набережній Незалежності представили виставку дитячих малюнків на військову тематику.

Про це повідомили у Фейсбуці Департаменту культури, національностей та релігій Закарпатської ОВА, передає Укрінформ.
Зазначається, що виставка - це результат роботи третього дня липневого ЕкоАртПроєкту «Срібний Дзвін» та пленеру образотворчого мистецтва «На вістрі подій». У цей день учасники розкривали тему «За 5 хвилин до перемоги».






В Ужгороді відкрили виставку дитячих малюнків на військову тематику / Фото: Закарпатська ОДА




























Цією експозицією анонсують аукціон, на якому продаватимуть роботи юних митців на підтримку Збройних сил України. Гроші також планують виручити за призові роботи ІХ Міжнародного дитячо-юнацького мистецького конкурсу «Срібний Дзвін».
24 лютого росія розпочала новий етап війни проти України – повномасштабний наступ. Ворог здійснює масовані обстріли та бомбардування мирних українських міст і сіл.