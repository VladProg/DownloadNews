8 лютого будуть оголошенні номінанти на 94-ту кінопремію «Оскар» за заслуги в галузі кінематографа за 2021 рік, проте експерти та букмекери вже визначили ймовірних фаворитів.

Про це повідомляє Укрінформ.
Так, на думку оглядачів Variety.com, VegasInsider.com та Boston.com, а також низки букмекерських веб-порталів до номінації «Найкращий фільм року» найбільше шансів потрапити мають:

психологічна драма «В руках пса» («The power of the dog»), режисерка Джейн Кемпіон;
біографічна драма «Белфаст», режисер Кеннет Брана;
романтична драма, мюзикл «Вестсайдська історія», режисер Стівен Спілберг;
психологічний трилер «Алея жахів», режисер Гільермо дель Торо;
фантастичний фільм «Дюна», режисер Дені Вільнев;
біографічна драма «Дім Гуччі», режисер Рідлі Скотт;
політична сатира «Не дивіться вгору», режисер Адам Мак-Кей;
комедійно-драматичний фільм про дорослішання «Лакрична піца», режисер Пол Томас;
біографічна драма «Бути Рікардо», режисер Аарон Соркін;
музична комедійна драма «CODA», режисер Клод Лалонд;

Зазначимо, що деякі із прогнозованих фільмів створені телевізійними платформами: «Не дивіться вгору» - Netflix, «Бути Рікардо» - Amazon, «CODA» - Apple TV.
А щодо фільму «Белфаст» додамо, що він знятий у чорно-білому кольорі.
Найімовірнішим потраплянням в номінацію «Найкраща актриса», експерти називають:

Ніколь Кідман (за роль Люсиль Болл у фільмі «Бути Рікардо» (Being the Ricardos);
Олівія Колман (за роль Леди у фільмі «Незнайома донька» (The Lost Daughter);
Пенелопа Крус (за роль Джаніс у фільмі «Паралельні матері» (ісп. Madres paralelas);
Леді Гага (за роль Патріції Реджані у фільмі «Дім Гучі» (House of Guccі);
Дженіфер Хадсон (за роль Арети Франклін у фільмі «Респект» (англ. Respect).

Додамо, що фаворитка Ніколь Кідман вже має 3 номінації та одну перемогу як «Найкраща актриса», і цілком ймовірно, що отримає четверту номінацію.
В номінацію «Найкращий актор», за прогнозами експертів, можуть потрапити:

Вілл Сміт (за роль Річарда Вільямса – батька Венус та Серени у фільмі «Король Річард» (King Richard);
Бенедикт Камбербетч (за роль Філа Бербанка у фільмі «У руках пса» (The Power of the Dog);
Ендрю Гарфілд (за роль Джонатана Ларсона у фільмі «Тік-так, бум!» (Tick, Tick... Boom!);
Дензел Вашингтон (за роль лорда Макбета у фільмі «Макбет» (The Tragedy of Macbeth);
Купер Хофман (за роль Гері Валентайна у фільмі «Лакрична піца» (Licorice Pizza)

Серед можливих фаворитів у номінації «Найкращий режисер» називають:

Джейн Кемпіон («У руках пса»);
Дені Вільнев «Дюна»;
Кеннет Брана («Белфаст»);
Пол Томас Андерсон («Лакрична піца»);
Стівен Спілберг «Вестсайдська історія».

Зазначимо, що одна з фавориток - Джейн Кемпіон вже мала номінацію за фільм «Піаніно» у 1994 році.
В українському прокаті йшли фільми: «Дюна», «Вестсайдська історія», «Дім Ґучі», «Король Річард», «Паралельні матері» та «Алея жаху».
Як відомо, 94-а церемонія вручення нагород премії «Оскар» за заслуги в галузі кінематографа за 2021 рік відбудеться 27 березня 2022 року.