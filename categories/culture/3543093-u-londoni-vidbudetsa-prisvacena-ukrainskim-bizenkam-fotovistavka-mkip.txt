Благодійна виставка світлин українських жінок-біженок проходитиме в Лондоні протягом 7-9 серпня.

Про це повідомляє пресслужба Міністерства культури та інформаційної політики у Телеграмі, передає Укрінформ.
"UKRAINKI" – це виставка фотографині Катерини Астрелли, присвячена українським жінкам, які вимушені були покинути свої домівки і стати біженцями, переїхавши до Великої Британії. Вона проходитиме 6 та 7 серпня з 11.00 до 19.00 за адресою "2BROKEN WHARF , LONDON, EC4V 3DT", - йдеться у повідомленні.

Зазначається, що захід організовано ГО «Друзі музики» - українською діаспорою в Англіі, яка зараз активно допомогає українцям, що приїздять, та тим, хто залишився в Україні та знаходиться в лавах ЗСУ.
Як повідомлялося, за даними ООН понад 7,5 мільйонів українців стали вимушеними біженцями, більшість із яких – жінки і діти.