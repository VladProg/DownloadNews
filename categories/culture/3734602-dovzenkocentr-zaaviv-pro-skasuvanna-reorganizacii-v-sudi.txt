Господарський суд Києва визнав незаконним наказ про реорганізацію фільмофонду Довженко-центр.

Про це передає Укрінформ із посиланням на пресслужбу фонду.
«Господарський суд міста Києва визнав незаконним наказ про реорганізацію Довженко-Центру. Ми вдячні нашим прихильникам за громадський контроль. Саме суспільний інтерес і включеність не дав справі захлинутися», – йдеться у повідомленні.

Міністерство культури та інформаційної політики також прокоментувало рішення суду, заявивши, що йдеться про «збереження культурної спадщини».
Суд публічно не повідомляв про підсумки розгляду справи. Державне агентство з питань кіно, яке свого часу ініціювало реорганізацію, його наразі також не коментувало.
Як повідомляв Укрінформ, у серпні 2022 року Державне агентство з питань кіно видало наказ про реорганізацію Довженко-Центру, згідно з яким фільми з колекції та майно Довженко-Центру мають бути передані державній установі “Науковий центр кінематографії України”.
Зі структури Довженко-Центру має бути виокремлено державне підприємство “Українська анімаційна студія”, до якої будуть передані авторські права на українську анімацію, що зараз належать Центру.
Фото: hromadske.ua