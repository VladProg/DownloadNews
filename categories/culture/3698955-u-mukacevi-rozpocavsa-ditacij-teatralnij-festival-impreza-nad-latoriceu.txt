У Мукачеві на Закарпатті відкрили дитячий театральний фестиваль "Імпреза над Латорицею".

Про це повідомила у Фейсбуці Мукачівська міська рада, передає Укрінформ.
Зазначається, що цьогоріч фестиваль ювілейний, його проводять у місті вже вп’яте.
Згідно з повідомленням, в Мукачево приїхали 17 колективів юних театралів з Харкова, Києва, Одеси, Вінниці, Івано-Франківська, Рівного, Конотопа, Кам‘янця-Подільського, Ужгорода та театральний колектив з Мукачева.






У Мукачеві розпочався дитячий театральний фестиваль "Імпреза над Латорицею" / Фото: Мукачівська міська рада














































Впродовж п‘яти днів вони покажуть 17 вистав.
Під час відкриття на центральній площі міста відбулося представлення театральних колективів - учасників фестивалю. Юні театрали продемонстрували свої візитівки та подарували символічні герби «князю Корятовичу».
23 квітня відбудеться церемонія нагородження театральних колективів.