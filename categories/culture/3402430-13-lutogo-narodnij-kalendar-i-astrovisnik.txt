Зірки радять більш тактовно і уважно ставитися до близьких людей

Православна церква вшановує пам’ять святих чудотворців і безсрібників Кира та Івана і святої мучениці Атанасії з доньками її. Усі вони були віднесені до лику святих за те, що постраждали заради віри під час гонінь на християн на початку IV сторіччя в Єгипті.

Народні прикмети. Ясна ніч – завтра буде сонячна погода.

Горобці утеплюють гнізда – буде холоднеча.

Ворони голосно кричать – буде заметіль або снігова буря.

Іменинники: Віктор, Іван, Ілля, Микита, Никифор, Вікторія.

13-14 місячний день. Місяць у знаку Рак. День самоаналізу. Якщо вдасться розібрати свої помилки і зробити правильні висновки, то з'явиться реальна можливість піднести свій авторитет в очах оточуючих людей. Для розвитку духовних сил корисними будуть аутотренінг, медитаційні практики та вдосконалення екстрасенсорної чутливості. Оскільки в цей час підвищується емоційність, слід більш тактовно та уважно ставитися до близьких людей, що піде вам лише на користь.

За даними Центральної геофізичної обсерваторії України, найхолоднішим цей день у Києві був у 1911 році: -29,1°С, а найтеплішим у 1995-му: 10,2°С.

Геомагнітна ситуація. Слабка буря.

Фази Місяця. Місяць, що зростає. Друга чверть. Освітленість становить 90 відсотків.