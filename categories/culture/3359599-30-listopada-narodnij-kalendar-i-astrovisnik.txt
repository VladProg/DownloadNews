Сьогодні краще утриматися від будь-якої активної діяльності

Християни вшановують пам’ять святителя Григорія Чудотворця, єпископа Неокесарійського. Він народився в Неокесарії Понтійській (нині Туреччина) у Малій Азії. Був єпископом рідного міста і займав посаду 30 років. Мав дар молитвою лікувати хворих.
У народі день зветься: «Григорій», «Предзим’я», а ще «Зимовказник», бо за цим днем можна було визначити, якою буде погода взимку.

Народні прикмети. Сни у цей день вважаються віщими.

Гарна погода обіцяє м’яку зиму.

Похмура погода на Григорія - сонячних днів взимку буде мало.

Іменинники: Андрій, Григорій, Михайло, Сергій, Вікторія.

25-26 місячний день. Місяць у знаку Терези. Складний і критичний день. Намагайтеся утриматися від будь-якої активної діяльності абсолютно у всіх сферах - зберігайте енергію до кращих часів. Прекрасний час для відпочинку.

За даними Центральної геофізичної обсерваторії України, найхолоднішим цей день у Києві був у 1931 році: -16,3°С, а найтеплішим у 1917-му: 10,3°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть. Освітленість становить 21 відсоток.