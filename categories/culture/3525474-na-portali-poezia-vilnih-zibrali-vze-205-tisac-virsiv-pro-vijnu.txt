Українські та закордонні поети розмістили 20 500 віршів про війну в Україні на порталі «Поезія Вільних».

Як передає Укрінформ, про це Міністерство культури та інформаційної політики України повідомляє у Фейсбуці.
«З початку повномасштабного вторгнення росії в Україну понад 20 000 віршів про війну було подано на портал «Поезія Вільних» українськими та іноземними поетами», - ідеться у повідомленні.
На порталі вірші найвищого художнього рівня отримають позначку «Вибір редакції», а найкращі вірші сформують збірку, яка вийде друком за підтримки МКІП.
Портал був створений за підтримки МКІП і Державного агентства України з питань мистецтв та мистецької освіти на початку березня 2022 року.
Як повідомляв Укрінформ, бібліотеки Туреччини, Естонії, Литви, Словаччини, Швеції та Чехії поповнилися «Українською книжковою поличкою» під патронатом першої леді Олени Зеленської.