У Музеї історії міста Києва відбудеться звітна виставка переможців міжнародного конкурсу «Найкращий художник в області сучасного мистецтва, абстракції і саярсизму».

Про це повідомив народний художник України Володимир Козюк під час пресконференції в Укрінформі.
"Завтра відбудеться презентація проєкту “Кращий художник у галузі сучасного мистецтва, абстракції та саярсизму"... Ми запрошуємо киян відвідати виставку, подивитися нові стилі, напрямки і, звичайно, заохочувати інших, тому що найважливіше для країни, коли є культура, коли є мистецтво. Через мистецтво ми можемо представляти себе у світі. На сьогодні ми маємо 30 років незалежності, але країна достатньо слабо представлена у світі", - сказав Козюк.
Він зазначив, що на звітній виставці переможців міжнародного конкурсу «Найкращий художник в області сучасного мистецтва, абстракції і саярсизму» будуть представлені унікальні роботи авторства українських художників та митців з 14 країн світу.
За його словами, подібних виставок в Україні раніше не було, тож кияни стануть першими, хто зможе побачити унікальні роботи світового рівня.
Звітна виставка переможців конкурсу пройде з 8 до 12 вересня в Музеї історії міста Києва за адресою: вул. Б. Хмельницького, 7.
Міжнародний конкурс «Найкращий художник в області сучасного мистецтва, абстракції і саярсизму» проводився з 15 квітня по 20 серпня 2021 року. Конкурс має на меті розвиток сучасного мистецтва, розширення його наукового простору, подання та підтримку провідних сучасних художників, а також загальний розвиток світового культурного та артпростору.