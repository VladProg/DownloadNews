Із 28 до 30 квітня у Грузії відбудеться фестиваль українського мистецтва Bouquet Kyiv Stage.

Як передає Укрінформ, про це повідомляє Грузия Online.
У рамках фестивалю на шести різних майданчиках пройдуть концерти, музичні вистави, виставки та кінопокази. Також відбудеться концерт «Прориваючись до світла», до якого увійдуть твори видатних українських композиторів – Валентина Сильвесторова, Вікторії Польової, Ганни Гаврилець, Івана Небесного та Віктора Степурко – написані у 2022 році, після початку повномасштабного вторгнення росії в Україну.
Усі прибутки від продажу квитків і пожертвувань будуть передані родинам грузинських солдат, які загинули на російсько-українській війні.
«Традиційно Bouquet Kyiv Stage об’єднує музику, кіно, театр, виставкові проєкти та публічні виступи», – йдеться у повідомленні.
Як повідомляв Укрінформ, восени минулого року фестиваль Bouquet Kyiv Stage проходив в Оксфорді в рамках Тижнів культури України, і включав сім концертів класичної музики, святкування 85-річчя композитора Валентина Сильвестрова, фотовиставку «Війна», кінопокази, музичні перформанси та дискусії.
Фото: kyivdaily