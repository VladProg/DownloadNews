У кінотеатрах Естонії з 14 липня розпочнуться покази мультфільму “Мавка. Лісова пісня”.

Як передає Укрінформ, про це повідомляє Державне агентство з питань кіно.
“Анімаційні герої подарують незабутню пригоду між двома світами й познайомлять із давніми українськими обрядами, звичаями та легендами”, - ідеться у повідомленні.
Мультфільм створений за підтримки Державного агентства України з питань кіно, Агентства США з міжнародного розвитку (USAID).
Кінотеатральну дистрибуцію в Україні здійснюють FILM.UA Distribution та Kinomania Film Distribution. Генеральним медіапартнером проєкту виступає канал "1+1".

Як повідомляв Укрінформ, у Литві 15 липня вийде у прокат українська анімаційна стрічка "Мавка. Лісова пісня".