Група невідомих осіб у ніч із вівторка на середу, 19 липня, спробувала потрапити в паризький будинок співачки та актриси Джейн Біркін, яка померла цієї неділі.

Як передає Укрінформ, про це повідомляє BFM TV.
За словами співрозмовників в правоохоронних органах, близько 4-ї ранку друг дитинства артистки, який перебував у неї вдома, почув звуки за дверима й викликав поліцію.
Правоохоронці, які виїхали на місце події, помітили сліди на вхідних дверях, а також дерев’яні уламки на землі й пошкодження металевої дверної коробки.
Сусіди померлої акторки бачили, як троє осіб тікали після того, як намагалися потрапити в будинок Біркін.
Як повідомляв Укрінформ, 16 липня у Франції померла 76-річна англо-французька актриса й співачка Джейн Біркін.
Фото: Getty Images