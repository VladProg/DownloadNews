Внаслідок нічної російської атаки на Одесу пошкоджені 25 пам’яток архітектури.

Про це повідомив у Телеграмі начальник Одеської ОВА Олег Кіпер, передає Укрінформ.







Наслідки обстрілу житлових будинків в історичному центрі Одеси/Фото: Ніна Ляшонок, Укрінформ

























































































«Попередньо 25 пам’яток архітектури пошкоджено російськими терористами за ніч в Одесі. Серед них - будівлі XIX-XX сторіччя: будинок Чижевича, будинок Папудової, будинок Заблудовського, будинок Гагаріна, будинок Януша, будинок Жданової, будинок Рассель дель Турко, будинок Маса, особняк Манук-Бея, будинок Ковалевського, будинок Порро, будинок Машевського та інші», - йдеться в дописі.
Кіпер зазначив, що це - інформація станом на 14:00.


Документація злочинів терористів продовжується, на місцях працюють експерти.
«Росіяни навмисно спрямували свої ракети на історичний центр Одеси, що знаходиться під захистом ЮНЕСКО! Все, що змореною працею створювалося великими архітекторами, знищується зараз цинічними нелюдами», - наголосив він.


Як повідомлялося, внаслідок нічної ракетної атаки РФ в Одесі пошкоджено більше 40 будівель, серед них п'ять дошкільних закладів.
Великих руйнувань зазнав головний православний храм Одеси – кафедральний Свято-Преображенський собор УПЦ (Московського патріархату).