Кінотеатр «Кінопалац-Піонер» у Миколаєві, який поновив роботу після річної паузи, проведе показ мультфільму «Мавка. Лісова пісня».

Про це повідомляє пресслужба Державного агентства з питань кіно на сторінці у Фейсбуку, передає Укрінформ.
«У Миколаєві відбудуться покази «Мавка. Лісова пісня». Перший кінотеатр «Кінопалац-Піонер» поновив роботу після тривалої паузи у понад рік. Відтепер жителі міста-герой зможуть переглянути мультфільм на великому екрані», - йдеться в повідомленні.
Як нагадують у відомстві, анімаційний фільм створено за підтримки Держкіно, Агентства США з міжнародного розвитку (USAID).
За результатами тринадцятого тижня прокату касові збори анімаційного фільму "Мавка. Лісова пісня" становили 148 763 970 гривень.