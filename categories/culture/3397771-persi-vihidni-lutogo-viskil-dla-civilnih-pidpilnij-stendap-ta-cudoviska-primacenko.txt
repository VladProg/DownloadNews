Пропонуємо Вам найактуальніші культурні та соціальні події, які відбуватимуться у Києві на цих вихідних. Почнемо - з найважливіших.

Тренінг «Виживання в міських умовах у випадку воєнних дій, надзвичайних ситуацій та самооборона»

Що цікавого: Заняття складатиметься з теоретичної частини та практичної частини із самооборони. Заняття для жінок. Програма:


Правила виживання в місті.
Тривожна сумка (індивідуальна, для родини, для дитини)
Аптечка і медицина виживання
Транспорт
Вогонь, їжа (заготівля і зберігання)
Приготування їжі
Що необхідно для виживання (додаткові речі)
Укриття (місце для перебування)
Домашня фортеця (дім-фортеця)
Пальне, світло, обігрів
Зберігання і переховування речей (закладки)
Сміття і туалети
Інструменти виживання в умовах міста
Самозахист та самооборона
Додаткові поради для виживання
Навички для виживання в місті
Складання плану виживання
План виходу та втечі з міста


Коли: 5 лютого о 10:00. Тривалість: 4-6 годин
Де: Актовий зал Інституту післядипломної освіти КНУ ім. Т. Шевченка (Васильківська вулиця, 36)
Скільки: благодійний внесок. Анкета для реєстрації (кількість учасників обмежена).

Більше інформації: Facebook
Тренінг «Перша домедична допомога»


Що цікавого: Знання, які ви отримаєте під час цього тренінгу, можуть врятувати чиєсь життя та здоров'я. Про що ви дізнаєтесь під час тренінгу:

що таке безпека особиста/місця;
оцінка стану постраждалого;
зупинка критичних та некритичних кровотеч;
перевірка наявності/якості дихання та допомога при зупинці серця (СЛР);
допомога при невідкладних станах (непритомність, підозри на інфаркт/інсульт, судомах та інші).

Тренінг проводитимуть старші інструктори тактичної медицини ТССС, тактичної підготовки і підготовки бійців-рятувальників, НГУ, патрульної поліції, поліцейських громад - Олексій Урін та Володимир Мостовий.

Коли: 5 лютого 10:00-18:00
Де: ЯРМІЗ Центр реабілітації та реадаптації учасників АТО та ООС (Музейний провулок, буд.6, 3-й поверх)
Скільки: Кількість учасників обмежена. Реєстрація обов'язкова.
Більше інформації: Facebook
Мaсштaбний вишкiл з цивільної оборони в Києві «Нe пaнікуй! Гoтуйся!»

Що цікавого: Підготовлений до будь-якого розвитку подій – значить озбpoєний, впевнений у своїх cилах та спроможний oборонятись. Громадський штаб оборони за підтримки Національного Корпусу проведуть у Києві вишкіл з цивільної оборони. Професійні інструктори, учасники бойових дій готують для вас ще цікавішу та масштабнішу програму:


заняття з тактики дій малих груп піхоти
ведення ближнього бою зі страйкбольними гранатами
відпрацювання роботи з технікою
ведення патрулювання
відпрацювання навичок поводження та володіння зброєю, прийомів і правил стрільби
здійснення евакуації поранених
відпрацювання дій на блокпосту
експозиція з макетами зброї та амуніції
заняття з медицини.

Що треба мати: тактичний одяг або одяг для тренувань на вулиці.
Коли: 6 лютого 10:00-16:00, 09:45 – збір учасників
Де: Територія заводу "Aтек" (пр-т. Перeмоги, 83/2, ст. м. Святошин)
Скільки: Реєстрація закривається 4 лютого
Більше інформації: Facebook
Департамент муніципальної безпеки КМДА пропонує всім жителям столиці безкоштовно пройти військові навчання та приєднатись до 112-ї бригади територіальної оборони Збройних сил України.
Також ще один вишкіл для цивільних заплановано на 6 лютого о 9:30. Тривалість 3-4 години. У програмі: тактична медицина, топографія, орієнтування, патрулювання, блокпости, основи радіозв'язку. Місце зустрічі - вул. Академіка Курчатова. Форма одягу спортивна або камуфляж. Більше інформації: Facebook

Виставка радянського пропагандистського мистецтва

Що цікавого: Унікальний проєкт присвячено візуальному тиску радянської пропаганди на обивателя, наслідки якого, ми відчуваємо донині, викривленню української історії засобами образотворчого мистецтва та походженню небезпечного наративу, який нині позначають тегом «одиннарод».
Музей історії міста Києва володіє не тільки багатою колекцією образотворчого і декоративного мистецтва радянської доби. У зібранні чимало промовистих артефактів, які супроводжували людину усюди, часом навіть удома.


Коли: 5 лютого - 8 березня

Де: Музей Києва
Скільки: 100 грн, пільговий - 50 грн

Більше інформації: Facebook
Ukrainian Fashion Week

Що цікавого: Цей сезон є особливим – п’ятдесятим в історії UFW. Заснований у 1997 році, Ukrainian Fashion Week став першим Тижнем моди не тільки на теренах пострадянського простору, а й всієї Центральної Європи.
Низку подій ювілейного року розпочне новий сезон показів колекцій FW22-23, який відбудеться у форматі phygital. Традиційно, в окремий день UFW FW22-23 буде представлена програма New Generation of Fashion, у рамках якої пройдуть покази дизайнерів-учасників платформ New Names та Fresh Fashion, а також graduate show українських приватних fashion-шкіл. Програма.

Коли: 3−6 лютого

Де: Мистецький Арсенал (вулиця Лаврська, 10−12)

Більше інформації: Facebook
Виставка «Справдешні чудовиська Марії Примаченко»

Що цікавого: Запрошуємо вас зустрітися віч-на-віч із страховиськами з власного дитинства, щоб усвідомити, що вони зовсім не страшні, а дуже навіть привітні й дружні.
Марія Примаченко була однією з найталановитіших представниць наївного мистецтва у світі. ЇЇ ім’я вміщене до Всесвітньої енциклопедії наївного мистецтва поряд із французом Анрі Руссо та грузином Ніколо Піросмані. Художниця прославила Україну своїми роботами, що підкорили Париж, Лондон, Монреаль і Прагу. А сама все життя прожила у селі Болотня біля Києва. В роботі вона послуговувалася найпростішими матеріалами – звичайними ватманами, фабричними пензлями, гуашшю й аквареллю. Тим не менш, у 1937-му, коли картини Марії Примаченко виставляли у Парижі, Пабло Пікассо зізнався, що якби вона жила у Франції, то стала б знаменитішою за нього.

Коли: 4 - 27 лютого 2022 року

Де: Національний музей Тараса Шевченка

Скільки: за вхідним квитком до музею.

Більше інформації: Facebook
Виставка «Народжена волею, стверджувана зброєю!»

Що цікавого: Виставка «Народжена волею, стверджувана зброєю!» присвячена завершенню урочистостей із нагоди 100-річчя Української революції 1917–1921 років, 30-й річниці створення Збройних Сил України та вшануванню учасників Другого зимового походу Армії УНР.
На виставці представлені унікальні пам’ятки: знамено Українського Запорозького полку та альбом із автографами членів Всеукраїнської Ради військових депутатів (датовані 1917 роком), прижиттєві світлини командувача Бессарабської повстанської групи Армії УНР Андрія Гулого-Гуленка і сотника 6-ої стрілецької дивізії Армії УНР Василя Соломонівського, орден Святого Архангела Михаїла («Орден Базар»). Також серед експонатів – церемоніальний прапор 72-ої окремої механізованої бригади імені Чорних Запорожців, бійці якої нині захищають Україну від російської агресії.

Коли:6 грудня 2021 - 31 березня 2022 (10:00 – 18:00)

Де: Національний музей історії України (вул. Володимирська, 2)

Більше інформації: Facebook
Виставка Анатолія Криволапа «Ніч…Відбиток часу»

Що цікавого: Тема проєкту – нічний пейзаж у творчості художників України ХIX, XX та XXI століть. Будуть презентовані живопис та графіка: Анатолія Криволапа, Архипа Куїнджі, Миколи Глущенка, Григорія Світлицького, Тараса Шевченко.


Коли: 19 січня – 14 лютого 2022 року, щодня окрім понеділка та четверга з 10:00 - 17:45

Де: Національний музей «Київська картинна галерея» (вул. Терещенківська, 9)

Скільки: 100 грн; пільговий (пенсіонери, студенти, школярі) - 50грн.

Більше інформації: Facebook
Акустичний концерт білоруського гурту NAVIBAND

Що цікавого: За 8 років творчості вони випустили п'ять успішних альбомов, україномовний сингл «Сумне море» та кілька каверів на треки відомих українських виконавців. Після дворічної перерви NAVIBAND знову приїдуть до Києва разом з Олександром Тобольским, щоб потішити нас акустичним концертом.


Коли: 6 лютого о 19.00

Де: Pepper's Club

Скільки: від 490 гривень

Більше інформації: Facebook
Вечори французького кіно — 2022

Що цікавого: 17-й щорічний фестиваль найгучніших французьких прем’єр зібрав колекцію найкращих нових французьких фільмів, частина з яких увійшла до основної програми Венеційського, Каннського та Берлінського кінофестивалів. Це такі стрічки як «Коханці», «Маленька мама», «Тріумф», «Лети зі мною», «Висока мода».

Коли: 3-9 лютого

Де: Кінотеатр «Жовтень»

Скільки: від 105 грн

Більше інформації: Facebook
REUNION

Що цікавого: Мета REUNION в тому, щоб поєднати візуальне, аудіальне і кінестетичне сприйняття мистецтва в один суцільний досвід. На вас чекають три події в одній: виставка-відкриття, інтерактивний перформанс з елементами Буто та концерт електронної музики з лазерним шоу. Лайн-ап концерту: Stanislav Glazov (AV live, Берлін), Splinter UA (live, Одеса), Ujif notfound (AV live), Secret Guest (b2b live), Vlad Suppish (birthday live), Dan Alien (live).

Коли: 4 лютого 20:00 – 5 лютого 06:00

Де: Collider (вулиця Кирилівська, 60)

Скільки: Вартість за попередньою реєстрацією 250-350 грн

Більше інформації: Facebook
Rhythm Büro

Що цікавого: Вже цієї суботи на ВДНГ відбудеться масштабна електронна вечірка Rhythm Büro. Організатори зібрали лайнап зі справжніх зірок світової електронної сцени: Anthony Rother (hybrid electro set), Blind Observatory, Hydrangea, Rrose (live), Vera Logdanidi. Світлові інсталяції: Blck Box

Коли: 5 лютого 23:00-09:00

Де: ВДНГ, павільйон 9 (проспект Академіка Глушкова, 1)

Скільки: 18+, від 850 грн

Більше інформації: Facebook
Підпільний Стендап

Що цікавого: Запрошуємо вас на вечір кращого гумору від проекту Підпільний Стендап. Це чудова можливість розслабитися і вдосталь посміятися!
4 лютого виступають: Свят Загайкевич, Антон Тимошенко, Сергій Чирков, Антон Сенін.
5 лютого виступають: Свят Загайкевич, Сергій Ліпко, Антон Стенюк, Дмитро Поліщук.


Коли: 4 лютого о 20:00 та 5 лютого 19:00

Де: 4 лютого - StandUp Art House Kyiv, Campus Community (Саксаганского, 1Г)
5 лютого - Underground Standup Club (вул. Золотоворітська, 15)

Скільки: 4 лютого - 300 грн, 5 лютого - 250 - 300 грн

Більше інформації: Facebook та Facebook