У Парижі стартував дитячий пісенний конкурс "Євробачення", який визначить переможця 2021 року.

Як передає Укрінформ, про це повідомляє Суспільне Євробачення.
“Цьогоріч Україну представлятиме Олена Усенко з авторською піснею "Важіль". Вона виступатиме під 12 номером", - ідеться в повідомленні.
Порядок номерів виступів:
1. Німеччина
2. Грузія
3. Польща
4. Мальта
5. Італія
6. Болгарія
7. Росія
8. Ірландія
9. Вірменія
10. Казахстан
11. Албанія
12. Україна
13. Франція
14. Азербайджан
15. Нідерланди
16. Іспанія
17. Сербія
18. Північна Македонія
19. Португалія



Як зазначається, Україна може проголосувати за свою представницю на сайті jesc.tv під час двох періодів для голосування, що називаються "вікнами для голосування".

Фото: Суспільне. Євробачення
Перше вікно для голосування було відкрите до конкурсу з 21:00 17 грудня по 16:59 19 грудня. Друге вікно для голосування відкривається під час конкурсу. Триває 15 хвилин одразу після виконання останньої пісні на конкурсі. Голосувати можна лише після перегляду обов’язкових коротких фрагментів виступів усіх учасників.
Детальна інструкція, як голосувати:

На кожному етапі голосування можна проголосувати лише один раз. Дозволено голосувати за власну країну. Кожен, хто голосуватиме, має обрати власний ТОП-3 учасників, аби віддати за них голос. Голоси потім переводять у бали й оголошують під час конкурсу.
Як повідомлялося, результати Дитячого Євробачення-2021 визначаються сумою голосів міжнародних глядачів (50% від загальної кількості балів) і голосів національних журі (50% від загальної кількості балів).