У Запоріжжі відбудеться фестиваль сучасної української анімації LINOLEUM.

Про це організатори фестивалю повідомили у Фейсбуці, передає Укрінформ.
“LINOLEUM повертається до Запоріжжя з показами найкращої міжнародної та української анімації. Сучасні хіти, які підкорили десятки світових фестивалів та змогли показати те, на що не спроможні інші види мистецтв”, - ідеться в анонсі заходу.
Фестиваль пройде 16 та 17 жовтня у Запорізькому обласному центрі молоді. Вхід вільний. Покази розраховані на аудиторію 16+.
Програма фестивалю відбувається за підтримки Держкіно України. Переглянути анімаційні фільми цьогорічного українського конкурсу, а також частину міжнародної програми впродовж жовтня зможуть також мешканці Миколаєва, Одеси, Харкова та Дніпра.
Першими містами, куди фестиваль завітає 9 та 10 жовтня, стануть Одеса та Миколаїв.
Ілюстрація: організатори фестивалю