В Ужгороді 17-20 серпня відбудеться ІІ Міжнародний кінофестиваль кінофестиваль «Кіно сусідів», на якому демонструватимуть фільми авторів з шести європейських країн..

Про це йдеться в анонсі фестивалю у Фейсбуці, передає Укрінформ.
«17 серпня в Ужгороді розпочнеться другий міжнародний кінофестиваль «Кіно сусідів». Цьогоріч у програмі фестивалю представлені фільми Словаччини, Угорщини, Чехії, Австрії, Польщі та Румунії – країн, яких об’єднує з Закарпаттям історичне минуле та спільний досвід», - йдеться у повідомленні.
Зазначається, що покази фільмів триватимуть із 17 по 20 серпня 2023 року. Головні фестивальні локації - Театр ляльок «Бавка» та Ужгородський замок, на території якого будуть покази просто неба. У межах фестивалю Закарпаття відвідають кіномитці з країн-сусідів, які представлять свої роботи та поділяться власними досвідом і знаннями на ексклюзивних обговореннях «Кіно сусідів».
Вхід на всі події фестивалю вільний.
Фестиваль «Кіно сусідів» організовує команда KyivMusicFilm та Київського міжнародного фестивалю короткометражних фільмів за сприяння Закарпатської обласної державної адміністрації.
Проєкт співфінансується урядами Чеської Республіки, Угорщини, Польщі та Словаччини в рамках Вишеградського гранту від Міжнародного Вишеградського фонду, місія якого — просування ідей сталого регіонального співробітництва в Центральній Європі.