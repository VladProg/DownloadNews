Вистави Херсонського облмуздрамтеатру покажуть у Словаччині та Грузії.


Як передає Укрінформ, про це у Фейсбуці повідомляє Херсонський обласний академічний музично-драматичний театр ім. Куліша.
«Ми закрили 87/192 театральний сезон і тепер вирушаємо на гастролі!», - йдеться у повідомленні.
Зазначається, що у Словаччину їде моновистава «Кицька на спогад про темінь» за участю Ольги Бойцової, у Грузію - «Юда» із заслуженим артистом України Сергієм Михайловським. Режисер - заслужений діяч мистецтв України Сергій Павлюк.



Перший гастрольний показ «Кицьки...» відбудеться 5-го липня в місті Братислава у Драматичній студії Словацького національного театру. Початок - о 19:00.




«Кицька на спогад про темінь» - це моновистава, розповідь жінки-переселенки, у якої своя драматична історія життя. Була родина, чоловік, донька, дім, але не залишилось нічого, окрім маленької кицьки.
В основі сюжету моновистави «Юда» – сповідь Юди, який за 30 срібників продав свого вчителя – Ісуса Христа.
Як повідомляв Укрінформ, у Херсоні готуються провести XXV міжнародний театральний фестиваль «Мельпомена Таврії» у вересні 2023 року під гаслом «Ми вдома!», частина колективів зможуть виступити в обласному центрі, інші долучаться онлайн.
Фото: wikipedia