В Ужгороді відкрили ювілейну виставку до 130-річчя Йосипа Бокшая, корифея Закарпатської школи живопису.

Про це повідомляється у Фейсбуці Ужгородської міської ради, передає Укрінформ.
"Виставку до 130-річчя з дня народження Йосипа Бокшая відкрили сьогодні в Закарпатському обласному художньому музеї, який носить ім’я корифея крайової школи живопису", - йдеться у повідомленні.






В Ужгороді відкрили виставку до 130-річчя художника Йосипа Бокшая/Фото: Ужгородська міськрада, Facebook























































На виставці представлені близько сотні робіт, зокрема й графічні аркуші, ескізи.


Керівник музею Франциск Ерфан зазначив, що це – гарна нагода побачити більший обсяг творів Йосипа Бокшая, бо постійно в музеї вони експонуються лише в одному залі, а також, що виставка дає змогу вкотре відчути вагу і значення митця, відкрити для себе щось нове навіть у добре знаних полотнах.
Мистецтвознавець Олена Приходько розповіла, як із приходом більшовицької влади твори сакрального мистецтва було наказано знищувати, а роботи Бокшая вдалося сховати та зберегти, аж до 1991 року про їх існування широкий загал нічого не знав.
Після урочистої частини відбулася Архієрейська Подячна Служба Божа, на якій служив Преосвященний владика Ніл Мукачівської греко-католицької єпархії.
Фото: Ужгородська міськрада, Facebook