У музеї “Будинок митрополита” Національного заповідника “Софія Київська” 22 серпня о 16:00 відбудеться презентація мистецького проєкту "Україна крізь віки".


Як передає Укрінформ, про це Міністерство культури та інформаційної політики повідомляє в Телеграмі.

Як зауважили в МКІП, проєкт народного художника Володимира Козюка показує історію України через образ юної дівчини, оточеної найважливішими історичними та мистецькими артефактами.
Зазначається, що митець втілив свою ідею у співпраці з Євгенією Божко, Ольгою Тяжеловою і Валерією Кузьменко.
Як повідомляв Укрінформ, у Музеї історії міста Києва до 32-ї річниці Незалежності України відкрили виставку артоб'єктів, марок та монет.