Сьогодні доречним буде доброзичливе та чуйне ставлення до інших

Православна церква відзначає Собор трьох святителів: Василія Великого, Григорія Богослова, Іоанна Золотоустого. Три отці – ієрархи-святителі, провідні вчителі віри, святості й науки Христової. Усі вони жили у четвертому столітті – золотому віці християнської віри.
За давньою народною традицією, цього дня люди виставляли своє старе взуття за двері. Вони вірили, що таким чином, весь наступний рік ніхто у родині не буде сваритися.

Народні прикмети. Червоний місяць – до сильного вітру.

Зайці у сади приходять – до майбутніх морозів.

Дерева інеєм вкрилися – до тепла.

Іменинники: Василь, Григорій, Іван, Петро, Федір, Володимир, Степан.

12-13 місячний день. Місяць у знаку Рак. Час піднесеного емоційного стану людини. Ми стаємо м'якими та сприйнятливими до всього, що відбувається навколо нас. Філософське ставлення до себе, свого внутрішнього світу допоможе впоратися із життєвими труднощами. Доречними будуть спокійне спілкування, чуйність до чужих переживань, це сприятиме новим знайомствам і встановленню корисних зв’язків.

За даними Центральної геофізичної обсерваторії України, найхолоднішим цей день у Києві був у 1929 році: -27,4°С, а найтеплішим у 1995-му: 10,0°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Друга чверть. Освітленість становить 83 відсотки.