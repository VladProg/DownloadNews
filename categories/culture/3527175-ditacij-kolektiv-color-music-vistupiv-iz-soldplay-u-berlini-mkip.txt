Під час концерту гурту на Олімпійському стадіоні в Берліні разом із гуртом Сoldplay виступив дитячий український колектив Color Music.

Як передає Укрінформ, про це інформує Міністерство культури та інформаційної політики України у Телеграмі.
“Дитячий український колектив Color Music виступив разом зі всесвітньо відомим гуртом Сoldplay. Виступ відбувся вчора під час концерту гурту на Олімпійському стадіоні в Берліні”, - ідеться в повідомленні.

Зазначається, що у присутності 60 000 глядачів маленькі дніпряни заспівали разом з Крісом Мартіном пісню Something Just Like This.
Також оприлюднене відео зі спільним виконанням артистів.
Як повідомлялося, раніше гурт Сoldplay під час концерту у Варшаві підтримав Україну, виконавши хіт "Обійми" гурту "Океан Ельзи".
З 24 лютого в Україні триває повномасштабна російська воєнна агресія.