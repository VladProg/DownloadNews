Популярний рок-гурт Без обмежень відіграв концерти просто неба у чотирьох містах Сумщини - в Сумах, Ромнах, Тростянці та Охтирці.

Про це у Телеграмі повідомив голова Сумської ОВА Дмитро Живицький, передає Укрінформ.
"Сьогодні хлопці співали у Сумах та у Ромнах. Перед тим музиканти виступили в Охтирці та Тростянці" - написав він.

Як видно із фото, опублікованих на офіційних ресурсах Живицького, концерти просто неба на площах міст зібрали велику кількість жителів Сумщини.
Як повідомлялося, українські сили оборони звільнили Сумську область від російських загарбників на початку квітня. Однак майже щодня ворог обстрілює область з території рф.
Фото: Телеграм Дмитра Живицького