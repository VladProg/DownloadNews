Віденський оперний бал, який в Австрії ще називають "бал балів", не буде проводитися у 2022 році через пандемію коронавірусу.

Про це повідомила держсекретар Австрії з питань культури та мистецтва Андреа Маєр, передає кореспондент Укрінформу.
"Оперний бал – це подія, де відбувається дуже багато контактів між людьми у дуже тісній близькості, якої важко уникнути. Тому я вважаю, що Оперний бал неможливо провести у нинішній ситуації, і це також було б неправильним сигналом. Ось чому він не відбудеться", - заявила Маєр.
Вона також повідомила, що заклади культури в Австрії зможуть відкритися з 12 грудня, коли закінчується локдаун.
У Віденській державній опері схвалили рішення не проводити бал 24 лютого 2022 року. Водночас було вказано на те, що Оперний бал готується впродовж місяців, однак ці терміни вже не могли бути дотримані.
Проведення Віденського оперного балу у 2021 році також було скасоване через пандемію коронавірусу.
Участь у цьому заході зазвичай беруть близько 5-6 тис. людей.
Фото: DPA