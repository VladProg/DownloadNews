Стрімінгова платформа Netflix опублікувала перші чотири епізоди останнього сезону серіалу «Корона».

Як передає Укрінформ, про це повідомляє BBC.
Новий, але останній сезон розподілений на дві частини.
Перші чотири епізоди вийшли на Netflix у четвер вранці, 16 листопада. При цьому решта з шести епізодів будуть доступними для глядачів вже з 14 грудня.
Зазначається, що шостий сезон британської королівської драми розповідає про події кінця 1990-х років, зокрема стосунки принцеси Діани з Доді Файєдом. Нові епізоди також показують події, що призвели до смерті Діани в 1997 році, і її наслідки.
Однак випуск серіалу зустріли критикою через історичні неточності.
«Мені, як історику, інколи хочеться плакати. Глядачі часто очікують від серіалу певної точності, оскільки якість виробництва дуже висока, але ми не завжди цього отримуємо», - заявила королівський історик Келлі Свабі.
Netflix раніше заявляв, що шоу «завжди представляли як драму, засновану на історичних подіях».
Як повідомляв Укрінформ, стрімінгова платформа Netflix повідомила, що королівське весілля принца Чарльза (нині король Чарльз III) і Камілли Паркер-Боулз у 2005 році буде показано в шостому й останньому сезоні серіалу «Корона».

Кадр NETFLIX