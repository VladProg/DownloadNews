У Рівненському обласному краєзнавчому музеї відкрилася міжнародна виставка про війну в Україні «HOPE (НАДІЯ)», на якій представлені роботи фотохудожників з 11 країн.

Про це повідомляє Рівненська обласна рада, передає Укрінформ.
Як зазначається, в експозиції зібрані роботи фотомитців з України, а також Греції, Іспанії, Італії, Кореї, Китаю, Люксембургу, Польщі, США, Франції, Хорватії.
Зокрема, фотографії 8 українських митців відображають їхнє бачення та відчуття війни. Роботи ж учасників з інших країн присвячені різній тематиці.






У Рівному відкрили міжнародну фотовиставку про війну в Україні / Фото: У фарватері істин






















За словами співорганізатора та учасника виставки Олександра Харвата, з пропозицією створити таку експозицію до нього звернулися корейські колеги. Вони й надрукували фото.
Тож символічно, що частиною виставки став стилізований українсько-корейський прапор з підписами фотографів, які були учасниками Міжнародної FIAP зустрічі в Іспанії, де також експонувалася виставка «HOPE».
Виставка експонуватимемться у Рівному до 20 серпня.
Як повідомлялося, у болгарському місті Варна відбулося відкриття фотовиставки про героїчну боротьбу українського народу, а також жахливі наслідки війни Росії проти України.
Фото: Рівненська обласна рада