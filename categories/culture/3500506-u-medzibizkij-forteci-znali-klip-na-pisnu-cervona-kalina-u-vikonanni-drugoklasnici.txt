На території державного історико-культурного заповідника «Меджибіж» зняли кліп на пісню «Червона калина», яку виконує учениця другого класу Ксенія Петрик.

Як передає Укрінформ, про це повідомляють місцеві ЗМІ.
«Юна вокалістка, вихованка Городоцької дитячої музичної школи та Хмельницького палацу творчості дітей та юнацтва Ксенія Петрик заспівала відому на весь світ пісню «Ой у лузі червона калина». А кліп до пісні зняли символічно у Меджибізькій фортеці», - йдеться у повідомленні.
Зазначається, що дівчинка навчається у другому класі школи в місті Городок на Хмельниччині. Ксенія займається вокалом з чотирьох років. За цей час дівчинка вивчила багато українських пісень, а коли розпочалася повномасштабна війна, до свого репертуару вирішила додати й гімн Січових стрільців.

Мама Ксенії розповіла, що для зйомок кліпу обрали Меджибізьку фортецю як символ стійкості України.
Як повідомляв Укрінформ, вперше з 1994 року гурт Pink Floyd випустив нову пісню "Hey Hey Rise Up" з вокалом українського музиканта соліста гурту "Бумбокс" Андрія Хливнюка, який співає пісню "Ой у лузі червона калина" на Софійській площі в Києві.
Фото: horodok.city