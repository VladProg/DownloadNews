Зібрали добірку книжок про Україну, незламних українців та історії про їх сміливость і відвагу, біль, боротьбу, але й любов.

Ви відкриєте для себе багато нових сенсів, розуміння сьогодення.


«Книга Love 2.0. Любов і війна», упорядкувала Надія Коверська




Фото: @sonya.moroziuk

«Книга Love 2.0. Любов і війна» — збірка поезій 52 українських авторів і авторок — і сучасних, і класиків. У збірці зображується любов у контексті війни — показуючи болючі досвіди та перешкоди, перед якими опиняються почуття і стосунки в часи війни, та даючи надію на те, що любов здатна знести випробування, додати сил під час боротьби. Ці вірші вміщують у собі цілий спектр емоцій і почуттів: кохання і ненависть, пристрасть і лють, ніжність доторків і смуток від розлуки, віру в любов і біль від утрати.
Збірка «Книга Love 2.0. Любов і війна» створена, зокрема, у знак подяки ЗСУ та всім, хто працює на перемогу, а також у пам’ять про тих, хто віддав своє життя на захист України.
«Книга-мандрівка. Незалежні»
Ірина Тараненко, Єлизавета Нєвєжина, Марта Лешак


Фото: @read.and.travel.ukraine



У 1991 році Україна повернула собі незалежність. Українці, які жили десятиліттями в тоталітарному режимі, отримали можливість стати мешканцями демократичної країни. У книжці-мандрівці «Незалежні» зібрано найважливіші факти за 31 рік існування оновленої незалежної України – про те, як ми відроджували нашу країну, які помилки робили і які перемоги здобували, що готували і що одягали, що співали, читали, дивилися, як захищали свої свободи та як організовували революції.


Кожен розгорт — «щоденник» одного року, з 1991-го по 2022-й, те, чим переймався і чому радів наш народ. Це не просто суспільно-політичне видання, а захоплива книжка для сімейного читання - і для дорослих, і для дітей.


Також у видавництві #книголав вийшла друком «Книга-мандрівка. Незалежні» англійською мовою — Travelbook. Independent.


«Таємні історії великих та маленьких перемог», Таня Стус


Фото: #книголав



Книжка вийшла у видавництві #книголав за ініціативи Міжнародного благодійного фонду Kateryna Biloruska Foundation. Це десять оповідань із терапевтичним ефектом про досвід проживання дітьми подій російсько-української війни. Кожна історія складається з двох частин: реалістичної та казкової, – що дозволяє показати певну ситуацію та знайти спосіб подивитися на неї крізь призму казкового сприйняття.


Видання створене для читання та обговорення дорослих із дітьми дошкільного та молодшого шкільного віку.


Авторка книжки – Таня Стус – українська дитяча письменниця, психологиня та дітознавиця, засновниця простору української дитячої книги BaraBooka, ініціаторка та ведуча серії лекцій та публічних обговорень «Як говорити з дітьми про війну».


У створенні цієї книги авторка консультувалась із дитячою сімейною психологинею Світланою Ройз, а ілюстрації для видання зробила Марта Кошулінська.


«Це тиха ніч, мій астронавте», Оксана Лущевська


Фото: @anyta_books



Це коротка повість у формі дитячого щоденника. Головна героїня – семирічна дівчинка Ія, вона записує нотатки впродовж перших десяти днів російського вторгнення в Україну. В оповіді є деталі повсякденного життя Ії під час війни, її турботи, мрії та переконання. Нотатки Ії – різноманітні емоцій: від страху до розгубленості, від радості до відчаю.


Юні читачі дізнаються, як міняється Ієне життя, і хто допомагає їй триматися у цей складний час, коли історія повторюється і змінюється назавжди. В книжці ще є вигаданий астронавт, який допомагає Ії триматися. Її щоденник починається 24 лютого і триває до 5 березня, ілюструючи перші 10 днів війни.


«Ода до України», Еммануель Рубен


Фото: @summer_is_lily



Під час повномасштабної російсько-української війни французький письменник Еммануель Рубен запросив українських колег — чотирнадцятьох авторів та авторок — розповісти про свою Україну. Про її міста й села, місця та краєвиди, простори та людей, які тут творили.


Про речі, які є символічними для українців та уособлюють те, що називається Домом. Так з’явилася збірка Hommage à l’Ukraine — «Ода до України».


Це книга есеїв, оповідань та віршів, які написані під час війни і в яких автори діляться своїми спогадами й відчуттями, радощами і тривогами, думками про те, як війна змінює рідні місця та сприйняття дому, та історіями, які показують Україну такою, як вона є. У цій збірці історії про 11 областей із 24 та про Крим.




«Книга-мандрівка. Україна»
Ірина Тараненко, Юлія Курова, Марія Воробйова, Марта Лешак


Фото: @read.and.travel.ukraine



«Книга-мандрівка. Україна» — це 1200 непересічних фактів про Україну та українців. Ми відшукали не лише найдивовижніше, але й найважливіше, що варто знати про Україну: унікальні місця, де слід побувати, культурні здобутки, видатних особистостей та поворотні моменти, що вплинули на хід історії та життя кожного українця. Ця книга створена з відкриттів, і ми сподіваємося, що з нею ви зможете поглянути на Україну по-новому.


Це видання — не лише для дорослих, але й для родинного читання з дітьми, для українців і всіх, хто хоче дізнатися більше про нашу країну.


«Ці дивовижні українці»
Ірина Тараненко, Юлія Курова, Єлизавета Нєвєжина, Альона Шостко





Фото: @vlada_vyshnevska
«Ці дивовижні українці» — захоплива космічна мандрівка у світ України та людей, котрі її населяють. Космічна, бо Україна — це цілий всесвіт, де діє безвідмовний закон тяжіння українця до землі, де сяє, але не завжди гріє сонце свободи.


Тут тисячолітня історія та новітні українські ноу-хау, тут смачнюча бабусина їжа й таємничі прадавні символи. А все це разом складається в один неповторний код-орнамент, що поєднує нас у єдине ціле і робить українську галактику відмінною від інших. А ще мандрівка космічна тому, що українці — просто Космос! І цей проєкт — найкращий привід у цьому переконатись.
Перше фото: Влада Вишневська