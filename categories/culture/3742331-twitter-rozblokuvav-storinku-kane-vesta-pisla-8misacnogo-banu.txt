Соціальна мережа Twitter розблокувала обліковий запис скандального американського репера Каньє Веста, який раніше змінив своє ім’я на Ye (Є).

Як передає Укрінформ, про це повідомляє BBC.
Зазначається, що акаунт Ye був заблокований майже вісім місяців тому після того, як музикант опублікував серію образливих твітів, в одному з яких був зображений символ, що поєднує в собі свастику та зірку Давида.
Цей бан послідував після того, як двома місяцями раніше, акаунт Ye у Twitter заблокували після публікації антисемітських повідомлень.
Американського репера також звинуватили в порушенні правил платформи, які забороняють підбурювання до насильства.
Нині він не публікував нічого нового після розблокування акаунту на платформі.
В обліковому записі Ye тепер відображається його остання публікація 1 грудня 2022 року, за день до блокування.
Як повідомляв Укрінформ, у жовтні 2021 року Верховний суд Лос-Анджелеса (США) дозволив відомому у всьому світі американському реперу Каньє Весту офіційно змінити ім’я на Ye (Є).
Фото: www.soldoutservice.com