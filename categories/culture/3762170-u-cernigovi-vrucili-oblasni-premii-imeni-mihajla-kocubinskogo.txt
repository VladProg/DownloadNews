У Чернігові вручили обласні літературно-мистецької премії їмені Михайла Коцюбинського за 2023 рік.

Про це повідомив департамент культури Чернігівської ОДА у Фейсбуці, передає Укрінформ.

Як зазначається, вручення премії традиційно пройшло у Музеї-заповіднику Михайла Коцюбинського під час урочистостей до 159-річчя від дня народження письменника. Дипломи лауреатів та грошову винагороду вручила директорка Департамент культури Чернігівської ОДА Людмила Замай.
Премію у категорії «Поезія» отримав Юрій Соколов, у номінації «Проза» - Валентина Михайленко, у категорії «Народознавство» - Іван Кирієнко, «Театральне мистецтво» - Тетяна Салдецька, «Музичне мистецтво» - Марина Гончаренко, «Декоративне та образотворче мистецтво» - Андрій Черниш.
Як повідомляв Укрінформ, цьогоріч премію імені Василя Стуса отримав кінорежисер Сергій Буковський.
Фото: Департамент культури Чернігівської ОВА, Facebook