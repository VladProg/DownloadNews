У Мукачеві 18 жовтня стартує Тиждень німецького кіно.

Про це повідомляє у Фейсбуці Мукачівська міськрада, передає Укрінформ.
“У Мукачеві 18 жовтня стартує Тиждень німецького кіно, приурочений 30-річчю німецько-українських відносин та тижням Німеччини в Україні” - йдеться в повідомленні.

Як повідомляється, із понеділка, 18 жовтня, по четвер, 21 жовтня, фільми транслюватимуть у Палаці культури і мистецтв. У п’ятницю, 22 жовтня, показ фільму відбудеться у Центрі «Платформа 9».
Згідно із програмою тижня німецького кіно, в Мукачеві планують показувати німецькі фільми із українськими, англійськими та російськими субтитрами. Зокрема, глядачам представлять картини “Як Гітлер вкрав рожевого кролика”, “Крабат”, “Українські шерифи”, “Берлін Александерплац”.
Як повідомлялось, 3 жовтня стартували тижні Німеччини в Україні 2021 року з нагоди 30-річчя відносин між незалежною Україною та возз’єднаною Німеччиною, які проходять до 23 жовтня під гаслом "Пліч-о-пліч – 30 років німецько-українських відносин".