Помер британський та ірландський актор сер Майкл Гембон, відомий найбільше за роллю Альбуса Дамблдора у франшизі про Гаррі Поттері.

Про це повідомляє Daily Mail, передає Укрінформ.
Родина актора повідомила, що 82-річний Гембон помер у лікарні від пневмонії.
Свою 60-річну кар’єру Гембон розпочав на сцені Королівського національного театру під керівництвом легендарного Лоуренса Олів’є.
У його кінодоробку роботи у фільмах "Госфорд-парк", "Мері Райлі", "Омен", "Повернення у Брайдсхед", "Король говорить!", "Пригоди Паддінгтона", "Джуді" та багатьох інших.
Він також зіграв роль Альбуса Дамблдора у шести з восьми фільмів про Гаррі Поттера.
Майкл Гембон є одним з найшанованіших британських акторів, у 1998 року він став командором ордена Британської імперії.
У 2020 році зазначений у списку The Irish Times як один із найвидатніших акторів Ірландії.
Актор багато разів номінувався на премії «Еммі», «Золотий глобус», БАФТА та інші.
Як повідомляв Укрінформ, американський режисер культових фільмів «Екзорцист» та «Французький зв’язковий» Вільям Фрідкін помер у віці 87 років.
Фото: кадр з фільму Warner Bros.