У Брюсселі відбудеться виставка, яка розповість про українців, які щодня чинять спротив російським агресорам на тимчасово окупованих територіях.

Про це у Телеграмі повідомляє рух «Жовта стрічка», передає Укрінформ.
«12 і 13 квітня біля Station Europe у серці Брюсселя відбудеться поп-ап виставка, присвячена руху спротиву окупації. Це наша можливість розказати Європі історії сміливих українців, які щодня чинять спротив окупантам» - йдеться у повідомленні.
Організатори виставки хочуть, щоб якомога більше людей дізналися про рух опору на тимчасово окупованих територіях.
Як повідомляв Укрінформ, у березні активісти руху «Жовта стрічка» передали депутатам Європарламенту листи українських та кримськотатарських діячів з розповідями про спротив російським загарбникам у Криму, а також квитки на майбутні залізничні рейси до півострова.
Фото з відкритих джерел