Міністр культури та інформаційної політики Олександр Ткаченко вручив державні премії сучасним українським митцям.

Як передає Укрінформ, про це повідомляє пресслужба МКІП.
«Наша країна без перебільшень може пишатись своїми митцями. Вручення премій, відзнак та нагород - це один із важливих способів вдячності за їхній внесок у розвиток української культури», - сказав Ткаченко під час вручення.
Так, пам’ятні дипломи отримали: Антоній Баришевський – лауреат премії імені Л. М. Ревуцького у 2020 році, соліст Національної філармонії України, за концертні програми академічної музики 2017-2019 років; Євген Станкович - лауреат премії імені Б. М. Лятошинського у 2021 році, композитор, за твір Концерт № 4 для скрипки та симфонічного оркестру; Наталія Борисенко - лауреат премії імені Катерини Білокур у 2021 році, за цикл творів «Безмежність синіх обріїв»; Ярослава Шульц - лауреат премії імені М. Г. Дерегуса у 2021 році, за серію творів до книги Ернеста Гемінгвея “Старий і море”; Тетяна Кузан (П’янкова - лауреат премії імені Олеся Гончара у 2021 році, за роман «Чужі гріхи»; Олег Гавріш - лауреат премії імені М. В. Гоголя у 2021 році, за книгу «Казки баби Гавришихи».
Як повідомлялося, в Україні розпочався четвертий сезон конкурсу на підтримку соціально вагомого контенту PITCH UA.