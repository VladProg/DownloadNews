В Івано-Франківську відкрили для екскурсій підземелля ратуші.

Про це у Фейсбуці повідомляє Туристично-інформаційний центр Івано-Франківськ, передає Укрінформ.
«Ми запрошуємо відвідати підземелля міської Ратуші. Вхід у підвали лише з екскурсією», - зазначає Туристично-інформаційний центр.
За їхньою інформацією, першу екскурсію «Невигадані історії в підземеллях Ратуші» проведуть 30 листопада. Вартість квитка сягає 100 грн.
Івано-Франківська ратуша — будівля в центральній частині Івано-Франківська, на площі Ринок. Одна з трьох ратуш в Україні, збудованих у стилі конструктивізм та являє собою хрест, з перетину якого здіймається вежа, що завершується куполом у вигляді військового шолому. Її висота сягає 49,5 м. Зведена у 1939 році. У 1959 тут відкрили Івано-Франківський краєзнавчий музей, який досі працює.
Як повідомлялося, у Києві 2 та 3 грудня пройдуть чотири ексклюзивні костюмовані прогулянки містом “Від Миколая до Різдва”.