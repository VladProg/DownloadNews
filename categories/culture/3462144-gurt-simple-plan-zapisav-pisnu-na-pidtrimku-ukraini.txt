Канадський музичний гурт Simple Plan записав пісню та відеокліп на підтримку українців, які постраждали від війни.

Як повідомляє кореспондент Укрінформу, про це йдеться у повідомленні на сторінці гурту у мережі Твіттер.
"Ми були дуже раді, що така талановита українська команда зібралася разом для цього й створила таке чуйне, емоційне музичне відео. Ми віримо у силу музики та сподіваємося, що це відео зможе мати позитивний вплив та зібрати якомога більше коштів для українців", - заявили виконавці.
Зазначається, що ідея запису цієї композиції "виникла під час розмов із нашим близьким другом й українським режисером Єнсеном Ноеном".
"Коли ми побачили перші зображення з війни в Україні, то відчули сум та безсилля. Вплив на малих дітей та родини - особливо руйнівний, та викликав у нас бажання зробити щось для допомоги", - йдеться у повідомленні.

When we saw the first images from the war in Ukraine, we felt so heartbroken and powerless. The impact on young children and families felt especially devastating and made us want to do something to help.
— Simple Plan (@simpleplan) April 19, 2022

Пісня називається "Wake Me Up (When This Nightmare's Over)" ("Розбудіть мене (Коли закінчиться це жахіття"). У відеокліпі розповідається історія української родини, яка мусила долучитися до захисту своєї батьківщини. Усі отримані за пісню й кліп гроші Simple Plan обіцяють передати програмі допомоги Україні ЮНІСЕФ.

Нагадаємо: раніше легендарний британський гурт Pink Floyd об'єднався для збору коштів на підтримку України.