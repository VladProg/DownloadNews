Будинок, відомий після фільму жахів Веса Крейвена «Жах на вулиці В'язів», продається за 3,5 мільйона доларів.

Як передає Укрінформ, про це повідомляє Houston Public Media.
Двоповерховий будинок розташований за адресою 1428 N Genesee у Лос-Анджелесі, в центрі історичної площі Сполдінг.
Будівля була зведена в голландському колоніальному стилі, вона має три спальні та чотири ванні кімнати. Будинок може пишатися підлогами з горіхового дерева, відкритою кухнею в стилі ретро і великою головною спальнею. Також у будинку є декілька підсобних приміщень і окрема пральня.
На території є окремий гостьовий будинок з кухнею, альтанкою і дизайнерською ванною кімнатою.
Фасад будинку вперше з'явився у фільмі Крейвена «Кошмар на вулиці В'язів» у 1984 році, а потім у його продовженні – «Кошмар на вулиці В'язів 2: Помста Фредді».
Сюжети фільмів зосереджені навколо Фредді Крюгера – духа серійного вбивці, заживо спаленого батьками його жертв. Дух Крюгера відвідує жертв уві сні та вбиває їх рукавичкою з бритвами, через що його жертви вмирають і в реальному житті.
Фото: Anthony Barcelo