Стрімінговий сервіс Netflix опублікував повноцінний трейлер другого сезону серіалу "Відьмак", знятий за однойменною серією романів у жанрі фентезі польського письменника Анджея Сапковського.

Про це передає Укрінформ із посиланням на youtube-сторінку серіалу.
Другий сезон з'явиться на Netflix 17 грудня. Він складатиметься із восьми серій. В цьому сезоні героїня серіалу Цирі, що подорослішала, вчиться володіти мечем, південь продовжує війну з північчю, а відьмак Геральт намагається врятувати людей від чудовиськ.

У трейлері замість звичних середньовічних мотивів звучить реп – трек Jay-Z "Monster".
Нагадаємо: зйомки серіалу стартували ще 16 лютого 2020 року, за останній рік їх кілька разів призупиняли через пандемію COVID-19, що триває. Завершили їх у квітні.