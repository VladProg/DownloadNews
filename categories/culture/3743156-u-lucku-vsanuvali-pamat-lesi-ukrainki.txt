1 серпня в Луцьку, в день 110-ї річниці з дня смерті, вшанували пам’ять Лесі Українки.

Про це повідомляється на сайті Луцької міської ради, передає Укрінформ.
“Сьогодні 110-та річниця від дня смерті видатної української поетеси, драматургині, письменниці, перекладачки, культурної діячки Лесі Українки. Її внесок у літературу та культуру важко переоцінити”, - йдеться в повідомленні.


Вшанувати пам’ять видатної волинянки прийшли секретар міської ради Юрій Безпятко, обласна влада, культурні діячі, громадськість міста.
Творчість Лесі Українки, як було зазначено на заході, не втрачає своєї актуальності й зараз, вона пронизана філософією, історією та любов’ю до рідної землі.





У міськраді поінформували, що під час заходу священнослужителі провели панахиду за упокій поетеси. Присутні поклали квіти до її пам’ятника.
Як повідомляв Укрінформ, у Звягелі на Житомирщині 27-30 липня відбулося міжнародне свято літератури та мистецтв «Лесині джерела».
Фото: Луцька міська рада