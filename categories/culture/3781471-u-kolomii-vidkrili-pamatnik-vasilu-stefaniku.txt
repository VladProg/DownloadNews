У Коломиї відкрили пам’ятник письменнику-новелісту Василю Стефанику.

По це у Фейсбуці повідомляє Коломийська РВА, передає Укрінформ.
«На площі перед Коломийським ліцеєм №1 сьогодні відбулась визначна подія – урочисте відкриття пам’ятника видатному письменнику Василю Стефанику, чиє ім’я носить навчальний заклад», - повідомляє Коломийська РВА.

Відомо, що у цій гімназії Василь Стефаник навчався від 1883 до 1890 року.
За інформацією Коломийського міського голови Богдана Станіславського, історія повернення пам’ятника Василю Стефанику до Коломиї почалась ще у 2021 році, коли у місті освятили камінь, на якому планували поставити монумент.
«З допомогою скульптора Михайла Дмитріва та меценатів, зокрема коломиянина Богдана Гульчія, ми маємо щасливий фінал. Скульптура відомого письменника нарешті буде на своєму місці», - зазначив Станіславський.
Відомо, що проєкт пам’ятника Стефанику скульптор Михайло Дмитрів виконав ще у 80-х роках минулого століття на прохання сина письменника, Кирила. Втім, тоді монумент довелось встановити в селі Ясенів Львівської області.
Для Коломиї завдяки меценатам пам'ятник Стефанику виконали у бронзі, як і задумав свого часу скульптор.
Васи́ль Семе́нович Стефа́ник — український письменник, майстер експресіоністичної новели, громадський діяч, політик. Посол (депутат) Австрійського парламенту від Королівства Галичини та Володимирії.