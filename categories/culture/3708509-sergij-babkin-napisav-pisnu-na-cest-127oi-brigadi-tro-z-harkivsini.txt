Український музикант Сергій Бабкін написав пісню на честь 127-ої бригади тероборони з Харківщини.

Про це бригада повідомила в Телеграмі, передає Укрінформ.
“Сергій Бабкін написав пісню на честь 127-ї Окремої бригади Сил ТрО ЗСУ. Пісня – гімн хлопцям і дівчатам, які боронять нашу країну”, - йдеться у повідомленні.

Нині 127-ма бригада виконує накази командування на своїй ділянці відповідальності у місті-фортеці Бахмут.
Послухати композицію можна на всіх музичних майданчиках: Spotify, Apple Music, iTunes, Store deezer, YouTube.
“Кожне Ваше прослуховування – це донат бригаді. Навіть мікродонати здатні закривати великі потреби українських військових”, - зазначили тероборонівці.
Як повідомлялося, Марія Бурмака презентувала кліп на пісню "Кохання сталь", який присвячено драматичній історії кохання та одруження захисників "Азовсталі": речниці полку "Азов" Валерії Каприленко та воїна Андрія Субботіна.