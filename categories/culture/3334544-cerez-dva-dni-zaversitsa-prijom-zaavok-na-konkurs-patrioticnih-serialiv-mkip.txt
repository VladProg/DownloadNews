У Міністерстві культури та інформаційної політики України нагадали, що до закінчення прийому заявок для участі у конкурсі з виробництва патріотичних серіалів залишилося два дні.

Як передає Укрінформ, про це МКІП повідомляє у Фейсбуці.
“До уваги кіновиробників! Залишилося лише 2 дні до закінчення строку прийому заявок для участі у конкурсі з виробництва та розповсюдження патріотичних серіалів за державної фінансової підтримки”, - ідеться у повідомленні.
Детально про умови участі у конкурсі можна дізнатися за посиланням.
Як повідомляв Укрінформ, 5 жовтня Міністерство культури та інформаційної політики оголосило конкурс на виробництво та розповсюдження патріотичних серіалів за державної фінансової підтримки.