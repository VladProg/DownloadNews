Американська співачка Тейлор Свіфт стала першою виконавицею, яка досягла 100 мільйонів слухачів на популярному стримінговому сервісі Spotify щомісяця.

Як передає Укрінформ, про це повідомляє Sky News.
Стрімінговий гігант описав це досягнення Свіфт «поведінкою королеви».
Зазначається, що минулого місяця було оголошено, що Свіфт випустила більше альбомів номер один, ніж будь-яка інша жінка.
Це відбувається в той момент, коли 33-річна співачка продовжує перезаписувати свої перші шість альбомів після гострої суперечки зі своїм старим лейблом.
Свіфт також нині перебуває у рекордному турне Eras. За оцінками, її концерти по всьому світу, заробили понад 1 мільярд доларів через продаж квитків і сувеніри.
Понад 69 000 шанувальників прийшли, щоб подивитися вечір відкриття її турне в Арізоні (США), що стало найбільш відвідуваним концертом виконавиці в США.
Тейлор Елісон Свіфт — одна з найвідоміших американських попзірок 2000-х років, що починала кар'єру в індустрії кантрі-музики. Також професійна гітаристка, акторка, режисерка й TV-персона. Володарка 225 професійних нагород, серед яких 11 нагород Grammy.