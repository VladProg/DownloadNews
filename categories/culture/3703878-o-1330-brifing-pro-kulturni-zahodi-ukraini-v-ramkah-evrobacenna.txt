3 травня о 13:30 відбудеться брифінг на тему: «Культурні заходи України в рамках пісенного конкурсу Євробачення».

Організатори: Медіацентр України - Укрінформ, Міністерство закордонних справ України, Міністерство культури та інформаційної політики України, Український інститут.
Учасники:

Еміне Джапарова - перша заступниця міністра закордонних справ України;
Галина Григоренко - заступниця міністра культури та інформаційної політики;
Володимир Шейко - генеральний директор Українського інституту;
Джамала - українська співачка, виграла Євробачення 2016.

Актуальні питання:

представлення української культури під час пісенного конкурсу Євробачення та вплив на позитивний імідж України.
головні публічні заходи України та діяльність українських культурних амбасадорів.

Довідково. Вже у травні стартує одна з найбільш очікуваних та улюблених мільйонами глядачів у світі культурна подія - міжнародний пісенний конкурс Євробачення. Минулого року Україна стала переможницею Євробачення, однак, через війну, розв’язану проти нас росією, цьогорічний конкурс відбудеться від імені України у дружній нам Великій Британії. Мультикультурне свято Євробачення традиційно є платформою, де кожен виконавець матиме нагоду представити свою країну для широкої іноземної аудиторії.
Формат заходу – офлайн (Зала 1).
Дивіться на YouTube-каналі Укрінформу.