Зірки радять уникати стресів і добре обмірковувати свої вчинки

Православна церква вшановує пам'ять преподобного Григорія Чудотворця, ченця Києво-Печерського монастиря. Він був надзвичайно благочестивим, у його келії не було нічого, крім книг. Утім, і ті він продав після невдалої спроби його пограбувати, і на отримані гроші викупив тих невдачливих злодіїв, яких ув'язнили. Крадії розкаялися і стали на служіння Печерській обителі. Святий Григорій помер у 1093 році.

Народні прикмети. Дме південний вітер або йде сніг - улітку будуть сильні грози.

Якщо собака спить у дворі, згорнувшись у клубок, то незабаром настануть холоди.

Іменинники: Григорій, Віктор, Євген, Антон, Омелян, Ярослава.

19-20 місячний день. Місяць у знаку Діва. Складний день. Слід уникати стресів, відганяти похмурі думки та добре обмірковувати свої вчинки. Енергія дня може бути спрямована як на творення, так і на руйнування. Тож важливо бути обережним із новими ідеями та планами. Не переоцінюйте свої можливості та не піддавайтеся самообману. В ідеалі цього дня слід залишатися вдома і не відвідувати людних місць.

За даними Центральної геофізичної обсерваторії України, найхолоднішим цей день у Києві був у 1907 році: -28,1°С, а найтеплішим у 2007-му: 9,5°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 89 відсотків.