Проти володаря премії “Оскар” американського актора Джеймі Фокса подали позов з обвинуваченням у сексуальному насильстві та побитті.

Як повідомляє Укрінформ, про це пише CNN.

Зазначається, що інцидент, про йдеться, нібито трапився в 2015 році у популярному нью-йоркському ресторані.

За словами позивачки, Фокс “навмисно й без згоди застосував силу, аби примусово торкнутися” до неї. При цьому актор у той момент нібито перебував у статі сп’яніння.

Тепер жінка вимагає від Фокса виплати відшкодування, сума якого не вказується, за “отримані фізичні й психологічні травми, тривогу, збентеження та завдану економічну шкоду”.

Позивачка також позивається до компанії, що керує рестораном, в якому трапився інцидент, за недбалий найм, навчання й нагляд.

Як відомо, Джеймі Фокс отримав “Оскар” у 2005 році за головну роль у фільмі “Рей”.
Фото: Fox News