Із 30 листопада в прокат виходить документальна стрічка "Фелікс. Лис подільський" про загиблого аеророзвідника Фелікса Куртаніча, який боронив Україну з 2014 року.

Про це повідомила команда Felix Production.
Фелікс Куртаніч був оператором дрона, який встановив рекорд України. Захисник загинув у квітні 2022 року під Слов'янськом, урятувавши своїх побратимів. За це його було нагороджено орденом За мужність III ступеня посмертно.
За словами творців документальної стрічки, Фелікс — це збірний образ усіх, хто став на захист України.


Історично-документальний фільм «Фелікс» розповідає про героя України та поєднує достовірні згадки становлення незалежності України, починаючи з 1991 року й до сьогодення.

"У фільмі розкриті всі ключові події, які спонукають глядача замислитись над тим, якою ціною народ виборював свою незалежність століттями від апетитів московіі і продовжує відстоювати її дотепер", - йдеться у синопсисі до трейлеру.
Стрічку створено за добровільні донати.
Фото: armyinform.com.ua