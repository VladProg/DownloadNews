Роман українського письменника Андрія Куркова "Львівська гастроль Джимі Хендрікса" увійшла у лонгліст міжнародної Букерівської премії 2023 року.

Список оприлюднено на сайті премії, передає Укрінформ.
«Пронизана унікальним чорним гумором та підживленим горілкою магічним реалізмом Куркова, "Львівська гастроль Джимі Хендрікса" – це детальний портрет одного з найбільш інтригуючих міст світу», – йдеться в описі книги Куркова.

Англійською роман переклав Рубен Вуллі.
Загалом до лонгліста Букера-2023 увійшло 13 творів: "Ninth Building" ("Дев’ята будівля") Цзоу Цзінчжі, "A System So Magnificent It Is Blinding"("Система настільки чудова, що засліплює") Амани Свенссон, "Still Born" ("Все ще народжений") Гвадалупе Неттель, "Pyre" ("Вогнище") Перумал Муруган, "While We Were Dreaming" ("Поки ми мріяли") Клеменс Маєр, "The Birthday Party" ("Вечірка на день народження") Лорана Мовіньє, "Jimi Hendrix Live in Lviv" ("Львівська гастроль Джимі Хендрікса") Андрія Куркова, "Is Mother Dead" ("Чи мати померла") Вігдіс Йорт, "Standing Heavy" ("Важко встоюючи") GauZ’, "Time Shelter ("Прихисток часу") Георгі Господинова, "The Gospel According to the New World" ("Євангеліє від Нового Світу") Маріз Конде, "Whale" ("Кит") Чон Мьон Квана та "Boulder" ("Валун") Єви Бальтасар.
Шортліст із шести претендентів буде оголошений 18 квітня, а переможця назвуть на церемонії у Sky Garden у Лондоні 23 травня.
Як повідомляв Укрінформ, переможцем міжнародної Букерівської премії 2022 року став письменник зі Шрі-Ланки Шехан Карунатілака за роман «Сім місяців Маалі Алмейди» (The Seven Moons of Maali Almeida).