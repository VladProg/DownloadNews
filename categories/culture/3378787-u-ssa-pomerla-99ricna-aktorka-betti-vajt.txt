Американська акторка та культурна ікона Бетті Вайт померла у віці 99 років.

Як передає Укрінформ, про це повідомив CBS News її агент і близький друг Джефф Вітжас.
17 січня їй виповнилося б 100 років.
«У Бетті було фантастичне життя і кар'єра, і вона була однією з найпозитивніших людей, яких я знаю. Я можу припустити, що тепер вона схвильована возз'єднанням зі своїм покійним чоловіком Алленом Ладденом», - сказав Вітжас.
Бетті Вайт розпочала свою кар'єру на телебаченні у денних ток-шоу, коли це середовище було ще в зародковому стані. Бетті пережила епоху кабельного та потокового мовлення. Поєднання ніжності й гостроти її характеру дало життя ряду химерних персонажів.
Найвідоміша роль Вайт – наївна, але симпатична Роуз Нілунд у ситкомі «Золоті дівчата» 80-х і 90-х років. Шоу було зосереджене на дружбі чотирьох жінок, які живуть в одному будинку в Маямі, і здобуло безліч нагород.
2010 року Бетті завершила акторську кар'єру, що тривала кілька десятиліть, ставши найстарішою з організаторів шоу «Суботній вечір у прямому ефірі».
Через п'ять років вона була удостоєна довічної нагороди «Еммі» - її восьмої «Еммі» в цілому.
Фото: GETTY IMAGES