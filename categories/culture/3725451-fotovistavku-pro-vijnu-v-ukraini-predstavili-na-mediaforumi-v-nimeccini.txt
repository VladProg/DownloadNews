На виставці в рамках Глобального медіафоруму Deutsche Welle в Бонні представлені роботи українського фотографа Жоржа Іванченка, який фіксував моменти війни з перших її днів у різних регіонах.

Про це повідомляє кореспондент Укрінформу.
Колеги-журналісти змогли побачити фотографії з Бахмута, Часового Яру, Миколаєва, Львова…Останні кадри показують Херсонщину після підриву росіянами дамби Каховськоі ГЕС.
На експозиції також транслюється репортаж Deutsche Welle з Херсона та відеоряд українських відкомейкерів з різних регіонів.






Фотовиставку про війну в Україні представили на медіафорумі в Німеччині / Ольга Танасійчук, Укрінформ




























«Тут можна подивитися на роботи, можна відсканувати QR-код і почути опис автора, а також подивитися імерсійну (занурення) виставу», - розповіла куратора експозиції Владислава Місна.

Виставка, за її словами, підготовлена спеціально до форуму, але надалі планується показувати її на інших майданчиках.
Участь у форумі, який проходить 19-20 червня, беруть майже 2 тисячі представників ЗМІ з близько 120 країн.
Як повідомлялося, до Всесвітнього дня біженця на Софійській площі Києва презентували виставку-інсталяцію "Надія вдалині від дому" про переселенців і біженців в Україні.