Американська акторка Крістін Девіс, яка також є послом доброї волі ООН, зустрілась у Кишиневі із біженцями з України.

Про це повідомляє NewsMaker з посиланням на Агентство ООН у справах біженців в Молдові, передає Укрінформ.
«На мене справила глибоке враження дивовижна сила, яку виявили українські біженці в Молдові. Ніхто не планує ставати біженцем, і, незважаючи на розпачливий досвід залишення своєї домівки, а іноді й близьких, багато хто з них знову будує своє життя в Молдові. Ці зміни були б неможливими без доброти народу Молдови, який прийняв українських біженців, виявивши до них співчуття та підтримку, на які вони заслуговують», — сказала акторка.

Крістін Девіс найбільш відома глядачу за роллю Шарлотти Йорк у серіалі "Секс і місто".
Як повідомляв Укрінформ, у Польщі фіксують тенденцію міграції українських біженців до Німеччини.