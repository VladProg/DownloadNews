Міністерство культури та інформаційної політики оголошує конкурс на участь у тренінговій програмі “Академія культурного лідера”.

Як повідомляє Укрінформ, відповідну інформацію оприлюднено на сайті МКІП.
Міністерство спільно з Goethe-Institut оголошують відкритий конкурс для відбору учасників навчальних програм з підготовки культурних менеджерів та практиків для територіальних громад України.
Мета програми - підготовка лідерів культури, націлених на демократизацію та активізацію залученості різних груп громадян у публічне та культурне життя локальної спільноти через нові культурні можливості.
Тривалість програми: листопад 2021 року – жовтень 2022 року. Проведення навчальних модулів заплановано в онлайн-форматі. Відбірковий етап здійснюється виключно в електронній формі.
Кандидати на участь в Академії мають надіслати конкурсну заявку на електронну адресу: CultureAcademy3.0@gmail.com не пізніше 17:00 за київським часом 8 листопада 2021 року. Деталі за посиланням.
Академія культурного лідера фінансується спільно Програмою House of Europe і Міністерством культури та інформаційної політики України.
Як повідомляв Укрінформ, у жовтні програма «U-LEAD з Європою» запустила нове навчання «Кроки для старост 2021».