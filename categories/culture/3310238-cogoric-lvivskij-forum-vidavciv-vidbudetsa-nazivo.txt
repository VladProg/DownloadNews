Цього року Львівський книжковий ярмарок «Форум видавців» відбудеться наживо.

Як передає Укрінформ, про це повідомляє пресслужба Львівської міської ради.
Всі події ярмарку, а їх близько 400, відбуватимуться наживо на 11-ти локаціях в середмісті Львова.
Торік Львівський книжковий ярмарок було скасовано через пандемію COVID-19.
«Форум видавців» триватиме з 15 по 19 вересня у Львівському палаці мистецтв. Понад 150 видавництв представлять на ньому свої нові книжки.
Також під час «Форуму видавців» будуть проведені дискусії за участю авторитетних кураторів. Одна з них – «Гра в дорослішання: як ми зростаємо незалежними». Куратор – Юрко Прохасько, літературознавець, перекладач та психоаналітик. Учасники зустрічі зможуть поговорити на тему «свого»: Свого дому, Свого краю, Своєї справи, Свого світу і Свого погляду.
Куратор кластеру «Освіта» – консультант ЮНІСЕФ Україна з освітніх та комунікаційних проєктів Наталя Каташинська.
Учасники зможуть поспілкуватися на теми розвитку освіти в суспільстві, осмислене батьківство і місце книжок та ігор у житті людини.
Почесна гостя форуму – Ольга Токарчук, Нобелівський лауреат.
Також в рамках літературної програми 28 BookForum до події приєднається Едіт Іва Еґер – автор бестселеру «Вибір», свідок Голокосту і бранка концтабору, а сьогодні – відома психотерапевт.
Фото: Львівська міськрада