Голлівудський актор Ніколас Кейдж зіграє роль Дракули у фільмі «Ренфілд» (Renfield).

Як передає Укрінформ, про це повідомляє The Hollywood Reporter.
Режисером стрічки кінокомпанія Universal Pictures обрала Кріса Мак-Кея, який раніше зняв такі фільми, як «Війна завтрашнього дня» та «Лего Фільм: Бетмен».
Деталі фільму «Ренфілд» поки що не розголошуються.
Як зазначається, після появи на екранах у фільмі «Примарний вершник: Дух помсти», що вийшов 2011 року, володар премії "Оскар" Ніколас Кейдж знімався переважно у стрічках незалежних кіностудій.