У Маямі під час концерту соліст відомого американського гурту Red Hot Chili Peppers Ентоні Кідіс вийшов на сцену з українським прапором на знак підтримки України на тлі агресії росії.

Як передає Укрінформ, відповідну світлину з концерту гурт опублікував у Фейсбуці.
«Любимо Україну», - йдеться у дописі.

У коментарях українці дякують гурту за підтримку й запрошують музикантів виступити в Україні після перемоги над росією.
Американське видання NME зазначає, що у квітні Red Hot Chili Peppers брав участь у благодійному концерті Stand Up For Ukraine на підтримку України.
Як повідомляв Укрінформ, відома у світі американська рок-група Bon Jovi підтримала український народ. Гурт розмістив відео, на якому одеські волонтери вантажать мішки з піском на узбережжі під їхню найвідомішу пісню It's my life.