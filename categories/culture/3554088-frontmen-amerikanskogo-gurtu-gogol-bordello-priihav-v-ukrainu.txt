Фронтмен американського панк-гурту Gogol Bordello Євген Гудзь приїхав до України.


Про це повідомляє Vogue.ua.
Гудзь опублікував у своєму Instagram фото з українськими прикордонниками, гітарою в руках, у футболці із тризубом та українським прапором на плечах.













Посмотреть эту публикацию в Instagram






















Публикация от Eugene Hutz (@eugene_hutz)



«Тут. Саме там, де я повинен бути. Правильне місце в правильний час», - написав Гудзь, додавши гештеги «Слава Україні», «Слава ЗСУ» тощо.
Нагадаємо, лідер американського панк-гурту народився у місті Боярка, Київської області. Його родина залишила батьківщину у 1989 році.
Від початку повномасштабного вторгнення росії в Україну Gogol Bordello виступає з активною проукраїнською позицією, зокрема, присвячує пісні українцям. У квітні Гудзь разом із музикантами Лесом Клейпулом, сином Джона Леннона Шоном, Стюартом Коуплендом (The Police), Біллі Стрінгсом та Сергієм Рябцевим (Gogol Bordello) представили пісню про президента України — Zelensky: The Man With the Iron Balls.
Також Гудзь випустив разом із поетом і музикантом Сергієм Жаданом та солісткою гурту Kazka Олександрою Зарицькою пісню про Україну "Сили перемоги" (Forces of Victory). Окрім того, Gogol Bordello випустив трек про територіальну оборону.