Касові збори мультфільму «Мавка. Лісова пісня» за перший прокатний вікенд склали 24 903 241 грн.

Про це інформує пресслужба Державного агентства з питань кіно, передає Укрінформ.
«За перший прокатний вікенд мультфільм «Мавка. Лісова пісня» переглянуло 189 048 глядачів, а касові збори склали 24 903 241 грн», - йдеться в повідомленні.

Водночас у Держкіно зазначають, що покази в Україні тривають, а також закликають відвідувати сеанси мультфільму всією сім’єю.
Як повідомляв Укрінформ, анімаційний фільм "Мавка. Лісова пісня" вийшов у широкий національний прокат 2 березня.
Анімаційний фільм створено за підтримки Державного агентства України з питань кіно, Агентства США з міжнародного розвитку (USAID). Кінотеатральну дистрибуцію здійснює FILM.UA Distribution та «Кіноманія».