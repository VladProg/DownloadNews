Міністр культури та інформаційної політики України Олександр Ткаченко і “Культурний десант” побували у військових в Донецькій області.

Як передає Укрінформ, про це міністр повідомив у Телеграмі та оприлюднив фото й відео зустрічі військових з українськими культурними діячами.
“На Донеччину до військових ми приїхали з книгами та музикою. Книги про Сковороду та історію України. Музика та виступи від “Культурного десанту”, який робить велику справу”, - зауважив Ткаченко.

“Це лише маленький фрагмент того, що робить українська культура під час війни та як впливає на військових - як змінюються їхні очі та постать”, - додав міністр.
За словами Ткаченка, концерт для військових на Донеччині є одним із найяскравіших та щемливих моментів для нього.
“Культура наповнює, музика лікує, правильні слова надають змісту йти далі, в цій важкій та виснажливій боротьбі. Працюємо над посиленням культурної складової на фронті”, - наголосив очільник МКІП.
Як повідомляв Укрінформ, Ткаченко обговорив із керівництвом Донецької обласної військової адміністрації збільшення присутності в регіоні українських культурних діячів та українського друкованого слова.
Фото: Олександр Ткаченко, Телеграм