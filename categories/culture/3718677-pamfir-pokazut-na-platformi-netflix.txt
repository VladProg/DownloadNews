Український фільм "Памфір" режисера Дмитра Сухолиткого-Собчука можна буде офіційно переглянути на платформі Netflix із 22 червня.

Про це у Фейсбуці повідомляють творці фільму, передає Укрінформ.
"22 червня — прем‘єра фільму «Памфір» на Netflix! Зберігайте дату та вйо споглядати Маланку й пройматись автентичними традиціями західних регіонів України", - закликають автори допису.

Історія розгортається навколо родини з прикордонного села на Буковині. Голова сімейства приїжджає додому після тривалих заробітків й зіштовхується зі складнощами, що спіткали його рідних.





Як повідомляв Укрінформ, у квітні “Памфір” увійшов до числа переможців 47-го Міжнародного кінофестивалю у Клівленді (США).
За сім тижнів прокату стрічка “Памфір” зібрала майже 11 440 055 грн, а кількість проданих квитків становить 77 499.