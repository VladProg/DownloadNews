Нова стрічка Малгожати Шумовської «Снігу більше не буде» (Sniegu juz nigdy nie bedzie) з 4 листопада виходить в обмежений український прокат.

Про це Укрінформу повідомили в компанії «Артхаус Трафік».
«Женя був у Чорнобилі в момент аварії, і, можливо, саме це стало причиною його особливих здібностей. Емігрувавши з України, він працює масажистом у невеликому польському містечку. Хлопець лікує не лише тіло, але й душу. Заможні клієнти довіряють йому свої тривоги, переживання й таємниці. Так Женя перетворився на гуру: одинокі й нещасні, попри своє багатство, люди квапляться на масаж, щоб почути, як жити далі», - йдеться про сюжет фільму.
Як зазначається, це комедія із зіркою серіалу «Дивні дива» Алеком Утгоффом.
Режисери - Малгожата Шумовська, відома за фільмом «Обличчя», та Міхал Енглерт.

«Снігу більше не буде» створено у копродукції Польщі та Німеччини.
Фільм демонструється мовою оригіналу (польська, російська, французька) з українськими титрами.
Стрічка була номінована на «Золотого лева» Венеційського кінофестивалю 2020, а також на Найкращий фільм Мінського міжнародного кінофестивалю «Лістапад» 2020.
Трейлер фільму тут.
Фото з сайту kultura.gazeta.pl