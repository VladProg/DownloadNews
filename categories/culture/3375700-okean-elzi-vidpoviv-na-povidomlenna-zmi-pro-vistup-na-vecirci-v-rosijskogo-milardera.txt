Гурт «Океан Ельзи» заявив, що не має виступів у новорічну ніч, а музиканти проведуть свято у Києві з родинами.

Як передає Укрінформ, про це учасники гурту заявили у Твіттері у відповідь на повідомлення ЗМІ про виступ фронтмена гурту Святослава Вакарчука на закритій вечірці в російського мільярдера.
"Ми, Океан Ельзи, не маємо виступів в новорічну ніч. Святкуємо цей Новий рік в Києві, як кожен собі давно і запланував: хтось з родиною вдома, хтось в гостях з друзями", - йдеться у повідомленні.
Раніше підсанкційне видання "Страна" повідомило, що фронтмен гурту "Океан Ельзи" Святослав Вакарчук у новорічну ніч 31 грудня дасть концерт на закритій вечірці у Юрмалі, яка відбудеться вдома у російського мільярдера Юрія Шефлера.
За інформацією видання, гонорар за виступ буцімто становить 220 тис. євро.