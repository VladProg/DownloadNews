Померла Майя Гарбузюк — театрознавиця, дослідниця шекспіріани в Україні, докторка мистецтвознавства, декан факультету культури і мистецтв Львівського національного університету імені Івана Франка.

Про це в Телеграмі повідомляє МКІП, передає Укрінформ.
«На 59-му році життя померла деканка факультету культури і мистецтв Львівського національного університету імені Івана Франка, театрознавиця, докторка мистецтвознавства Майя Гарбузюк», - йдеться у повідомленні.

Фото: МКІП
Майя Гарбузюк народилася 6 травня 1965 року у Львові. Закінчила Львівське державне музучилище, Київський державний інститут театрального та кіномистецтва ім. Карпенка-Карого. Працювала редакторкою літературної частини Львівського театру ім. Марії Заньковецької. Працювала на кафедрі театрознавства та акторської майстерності університету. У 2007 році захистила кандидатську дисертацію на тему «Сценічні прочитання трагедії «Гамлет» Шекспіра у львівських театрах (1796—1997 рр.)». Авторка понад 200 публікацій на тему історії, теорії та практики сучасного театру. Членкиня Національної спілки театральних діячів України.