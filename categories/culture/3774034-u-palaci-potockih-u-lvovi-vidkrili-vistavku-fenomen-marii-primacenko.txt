В експозиційних залах Палацу Потоцьких Львівської національної галереї відкрили виставку «Феномен Марії Примаченко» зі збірки полотен Запорізького обласного художнього музею.

Про це повідомляє кореспондент Укрінформу.
«Дана виставка показує нам те, що називається «дух України», і ми її презентуємо з нашими колегами із Запоріжжя. Наче б якісь дивні звірі чи квіти, але вони не могли з’явитися десь в іншій країні, тільки у нас. Адже саме така Україна жила у серці Марії Примаченко. Разом з творами художниці презентуємо посуд трипільської культури. На мою думку, що картини, що посуд – це унікальна спадщина українців, яку варто представляти у світі», - сказав генеральний директор Львівської національної галереї ім. Бориса Возницького Тарас Возняк.
На виставці представлено 36 предметів трипільської культури, які датуються VI-III тис. до н.е. та 51 твір зі збірки Запорізького обласного художнього музею.
«Дану колекцію ми збирали багато років. Марія Примаченко була жінка з глибокою душею, але й своєрідним характером. Не всі музеї могли знайти до неї підхід. Але до нас вона завжди була прихильна, і одного разу подарувала у фонди аж 70 своїх робіт. Зараз у нас зберігається понад 100 творів її авторства, і це найбільша колекція після столичних музеїв. І ми пишаємося цим», - додала Янкович.
Виставка триватиме до 31 грудня 2023 року.






У Палаці Потоцьких у Львові відкрили виставку «Феномен Марії Примаченко» / Фото: Анастасія Смольєнко, Укрінформ














































Як повідомляв Укрінформ, у липні минулого року в Національному музеї імені Андрея Шептицького у Львові презентували виставковий проєкт робіт Марії Примаченко «Дарую Україні!». Сотні людей прийшли відвідати експозицію, щоб поринути в чудернацький світ художниці. Було представлено 89 робіт з приватної колекції київського мистецтвознавця, академіка Едуарда Димшица.