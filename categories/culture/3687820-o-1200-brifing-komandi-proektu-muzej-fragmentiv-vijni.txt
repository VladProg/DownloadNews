27 березня о 12:00 відбудеться брифінг з командою проєкту Музей фрагментів війни на тему: «Як зафіксувати трагічні події війни та чому це важливо?»

Організатори: Медіацентр Україна - Укрінформ.
Учасники:

Андрій Сірченко – співзасновник Музею фрагментів війни;
Тетяна Фікс – співзасновниця Музею фрагментів війни;
Олена Розвадовська - голова правління і засновниця благодійного фонду "Голоси дітей";
Мирослава Лінська - авторка одного з артефактів.

Актуальні питання:

Як розповісти світу про події війни з точки зору історій звичайних людей, які пережили окупацію?
Комунікація зі світовою спільнотою про війну. Як донести історії звичайних людей?
Трансформація травматичного досвіду та символів української сміливості та незламності. Чому мистецтво є ефективним інструментом?
Процес пошуку та збору історій, подорожі деокупованими територіями.
Як команда обрала три фонди для підтримки: SupportAzov, AzovStal Families, Voices of Children.

Чому це цікаво?
Проєкт перетворює артефакти з війни на артоб'єкти для збору коштів на потреби цивільних, що постраждали найбільше. Мета команди – зібрати від 1 до 10 мільйонів доларів США на підтримку дітей загиблих воїнів та жителів регіонів, які постраждали від війни.
Довідково. Музей фрагментів війни – віртуальний музей, який існує в формі онлайн-платформи, доступ до якої можуть отримати відвідувачі з будь-якої точки світу. Експозицію формують особисті речі, зібрані з усіх регіонів України за останні 365+ днів війни, що триває.
Формат заходу – офлайн (Зала 1).
Дивіться на YouTube-каналі Укрінформу.