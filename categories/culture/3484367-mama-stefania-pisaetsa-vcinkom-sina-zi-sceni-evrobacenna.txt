Мама лідера гурту Kalush Orchestra Стефанія Псюк пишається тим, що її син закликав світ допомогти захисникам Маріуполя та меткомбінату "Азовсталь".

Про це вона розповіла в ефірі Суспільного, передає Укрінформ.
«Я приємно здивована була, що мій Олег все ж таки сказав ті слова про Маріуполь і про Азовсталь». Я одразу йому написала повідомлення, що він — молодець, бо сказав це, незалежно від того чи його дискваліфікують, чи не дискваліфікують. Він зробив свою роботу, зробив те, що він мав зробити для людей», - зазначила Псюк.
Як повідомляв Укрінформ, український гурт Kalush Orchestra переміг у фіналі «Євробачення-2022» з піснею «Стефанія». Після виступу гурт зі сцени звернувся до світу із закликом врятувати захисників Маріуполя із «Азовсталі».
Фото: Суспільне Карпати