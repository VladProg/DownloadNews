У Лос-Анджелесі розпочалася 95-та церемонія оголошення переможців кінопремії "Оскар" – однієї з найпрестижніших нагород у світовій кіноіндустрії, яка вручається Американською академією кінематографічних мистецтв і наук.

Про це повідомляє Укрінформ.
Церемонія традиційно проходить у кінотеатрі “Долбі”.
В Україні її онлайн-трансляцію здійснює телеканал "Суспільне Культура".
Переможців кінопремії оголосять у 23 категоріях. Цьогоріч лідером за кількістю номінацій є стрічка "Все завжди й одразу", яка претендує на 11 нагород.
У нинішньому році на “Оскар” уперше номіновано фільм українського співвиробництва. Стрічка “Будинок зі скалок”, знята в Україні у співпраці з Данією, Швецією та Фінляндією, претендує на “Оскар” у категорії “Найкращий повнометражний документальний фільм”.
“Будинок зі скалок” розповідає реальні історії із життя дітей та вихователів Лисичанського центру соціально-психологічної допомоги.
Як повідомлялося, Американська академія кіномистецтв відмовила в онлайн-виступі Президента України на церемонії вручення премії "Оскар".
Міністр закордонних справ Дмитро Кулеба назвав це рішення лицемірством.