Організатори Фестивалю кінооператорського мистецтва "Кіноко", який розпочався 1 жовтня в Київському Будинку кіно, оголосили, що п'ятий день фестивалю матиме вільний вхід.

Саме 5 жовтня відбудуться покази фільмів-переможців "Кінооко"-2021. Як передає Укрінформ, про це повідомляє у Фейсбуці пресслужба Держкіно.
“Ми спеціально запланували, що в останній день фестивалю покажемо фільми переможців усіх конкурсних програм, аби кожний охочий зміг переглянути найкращі роботи кінооператорів. Подивитися фільми на великому екрані можна буде 5 жовтня в Червоній залі Будинку кіно”, - прокоментував виконавчий директор фестивалю "Кіноко" Андрій Котляр.
Як зазначається, офіційна програма фестивалю складається з шести конкурсів: студентського, повнометражних ігрових фільмів, повнометражних документальних фільмів, короткометражних фільмів, музичного відео та реклами.
Фестиваль відбудеться за підтримки Державного агентства з питань кіно.
Як повідомляв Укрінформ, IV фестиваль кінооператорського мистецтва "Кінооко" проходить 1-5 жовтня у Київському Будинку кіно. Фільмом-відкриттям фестивалю стане документальна стрічка "Цей дощ ніколи не скінчиться" режисерки Аліни Горлової та оператора-постановника Вячеслава Цвєткова. Кінопоказ за участі команди стрічки відбудеться 1 жовтня о 20:00 у Червоній залі Будинку кіно.
Журі 4-го Фестивалю кінооператорського мистецтва "Кіноко" очолює оператор-постановник В'ячеслав Цвєтков.
Придбати абонемент на 5 днів фестивалю можна за посиланням: https://kinoko.org.ua/prydbaty-abonement.html.
Студенти можуть купити абонементи за спеціальною ціною. Для разового відвідування можна придбати квитки на конкретні покази та події.
«Кіноко» - перший в Україні фестиваль кінооператорського мистецтва, започаткований 2018 року. Він покликаний відкривати нові імена у галузі кінематографії та робити огляд найцікавіших здобутків, перш за все студентського кіно.
Фото: Кінооко, Facebook