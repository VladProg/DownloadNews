Оголошені цьогорічні номінанти сатиричної кінопремії «Золота малина», яка вручається за сумнівні досягнення у кіномистецтві

Про це повідомляє Укрінформ з посиланням на сайт премії.
Рекордну кількість номінацій (дев’ять) цього року отримав фільм "Діана: Мюзикл" від Netflix. По п’ять номінацій отримали стрічки "Карен" та "Жінка у вікні", фільми "Космічний джем: нові легенди" та "Дорогий Еван Гансен"– чотири, "Нескінченність" - три.
Серед акторів та акторок, номінованих на «Золоту малину» - Джаред Лето, Марк Волберг, Емі Адамс, Меган Фокс, Бен Аффлек, Мел Гібсон та інші.
Основний список виглядає так:
Найгірший фільм:

"Діана: Мюзикл"
"Нескінченність"
"Карен"
"Космічний джем: Нові легенди"
"Жінка у вікні"

Найгірший актор:

Скотт Іствуд ("Небезпечний")
Роу Гартрампф ("Діана: Мюзикл")
Леброн Джеймс ("Космічний джем: Нові легенди")
Бен Платт ("Дорогий Еван Гансен")
Марк Волберг ("Нескінченність")

Найгірша акторка:

Емі Адамс ("Жінка у вікні")
Жанна де Ваал ("Діана: Мюзикл")
Меган Фокс ("Опівночі у високій траві")
Терін Меннінг ("Карен")
Рубі Роуз ("Янгол помсти")

Найгірша акторка другого плану:

Емі Адамс ("Дорогий Еван Гансен")
Софі Куксон ("Нескінченність")
Ерін Дейві ("Діана: Мюзикл")
Джуді Кей ("Діана: Мюзикл")
Терін Меннінг ("Все до останнього")

Найгірший актор другого плану:

Бен Аффлек ("Остання дуель")
Нік Кеннон ("Поганці")
Мел Гібсон ("Небезпечний")
Гарет Кіген ("Діана: Мюзикл")
Джаред Лето ("Дім Gucci")

Найгірший режисер:

Крістофер Ешлі ("Діана: Мюзикл")
Стівен Чбоскі ("Дорогий Еван Гансен")
Коук Деніелс ("Карен")
Ренні Гарлін ("Поганці")
Джо Райт ("Жінка у вікні")

Найгірший сценарій:

"Діана: Мюзикл"
"Карен"
"Жінка у вікні"
"Поганці"
"Афера Олівера Твіста"

Крім цього актору Брюсу Віллісу цьогоріч присвятили окрему категорію – «Найгірша акторська гра Брюса Вілліса у фільмах 2021 року». Сюди ввійшли стрічки: "Американська облога", "Злочинний квест", "Зоряний рубіж", "Глухий кут", "Фортеця", "Опівночі у високій траві", "За межею життя" та "Вижити в грі".
Кінопремія «Золота малина» є своєрідним антиподом кінопремії «Оскар». Показово, що за традицією номінанти «Золотої малини» оголошуються за день до оголошення оскарівських номінантів, лауреати — відповідно в переддень офіційної церемонії вручення «Оскарів», тобто 26 березня.