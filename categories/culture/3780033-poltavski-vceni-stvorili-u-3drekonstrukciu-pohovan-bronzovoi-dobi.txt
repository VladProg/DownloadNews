На Полтавщині вчені відтворили у віртуальній, доповненій реальностях та в 3D-моделях поховання людей, які жили на території області понад 4 тис. років тому.

Про це повідомив голова Полтавської обласної ради Олександр Біленький у Телеграмі, передає Укрінформ.
"Полтавські вчені відтворили поховання людей, які жили понад 4 тис. років тому в нашій області. Команда КЗ «Центр охорони та досліджень пам'яток археології» Полтавської облради створила діджитал-реконструкції чотирьох поховань бронзової доби (ІІІ-ІІ тисячоліття до н.е.) у віртуальній, доповненій реальностях та в 3D-моделях" - йдеться у повідомленні.






Полтавські вчені відтворили поховання людей, які жили понад 4 тис. років тому в нашій області / Фото: Олександр Біленький




























Зазначається, що науковці відтворили вигляд поховань катакомбних культур, які віднайшли в кургані у місті Гребінка на Полтавщині. Реконструкція відбулася в рамках проєкту «ViRтуальність забутих предків: імерсивний світ шаманського поховання бронзової доби».
Результати проєкту зможуть використовувати вчителі й викладачі історії, популяризатори науки тощо. Також проєкт може бути привабливим для розвитку музейного чи віртуального туризму.
Як повідомляв Укрінформ, протягом 2023 року під час археологічних розкопок на Полтавщині вчені знайшли артефакти періоду скіфів та сарматів на Котелевському городищі.