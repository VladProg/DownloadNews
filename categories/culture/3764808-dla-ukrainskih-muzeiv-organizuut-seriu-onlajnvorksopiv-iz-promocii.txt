Фундація OBMIN у співпраці МКІП та за підтримки Посольства Німеччини у Варшаві організує серію онлайн-воркшопів для українських музеїв «FILLING BLIND SPOTS #museums have a voice», доступних з 25 вересня.

Про це інформує пресслужба Міністерства культури та інформаційної політики, передає Укрінформ.
"З вересня до кінця грудня будуть проходити воркшопи з ефективної комунікації та лекції експертів щодо широкого розуміння промоції, сторітелінгу та побудови сучасного наративу у виставкових проєктах. На всіх зустрічах буде доступний синхронний переклад на українську мову", - йдеться в повідомленні.
Зазначається, що найближчі онлайн-семінари «FILLING BLIND SPOTS #museums have a voice» відбудуться 25 вересня, 9 та 23 жовтня. Для участі потрібно заповнити аплікаційну форму.
Фундація OBMIN підтримує українську культуру за кордоном, а також розвиток компетенцій музейників та розбудову інституційного партнерства з музеями Польщі, Німеччини та інших європейських країн. Наразі на платформі представлені 54 музеї з усіх регіонів країни.
Фото ілюстративне