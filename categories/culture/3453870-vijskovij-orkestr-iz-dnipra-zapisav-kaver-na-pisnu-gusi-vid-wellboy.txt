Оркестр 93-ї бригади Холодний Яр записав кавер на популярну пісню українського співака Wellboy. Співак подякував хлопцям за настрій.


Відеокліп оприлюднили у Фейсбуці на сторінці 93 ОМБр Холодний Яр, повідомляє Укрінформ. “Від оркестру 93 бригади Холодний Яр на підтримку наших незламних Воїнів!”, - підписали відео військові.

Відео набрало понад 30 тисяч переглядів, його прокоментували майже 200 користувачів мережі.
Відреагував на кавер і сам співак Антон Вальбой. “Дякую хлопці, що підіймаєте бойовий дух і настрій Українцям! Дихати одним повітрям з вами - честь”, - написав він.
Вже в Інстаграм на сторінці співака кліп отримав понад 178 тисяч реакцій.
24 лютого російський президент путін оголосив про початок широкомасштабного вторгнення в Україну. Російські війська обстрілюють та знищують об'єкти інфраструктури, здійснюють масовані обстріли житлових районів українських міст і сіл із використанням артилерії, реактивних систем залпового вогню та балістичних ракет.
Фото: Фейсбук Wellboy