Одеський національний академічний театр опери та балету виступив на сцені Афінського амфітеатру Одеона Ірода Античного.

Про це повідомляє пресслужба Міністерства культури та інформаційної політики, передає Укрінформ.





"2 жовтня з величезним успіхом пройшов балет Л. Мінкуса «Дон Кіхот» у супроводі оркестру Одеської опери під орудою заслуженого артиста України Ігоря Чернецького", - йдеться у повідомленні.
Як зазначається, виставу відвідали посол України у Грецькій Республіці Сергій Шутенко та представники посольств 16 країн, що діють на території Греції.
"Дякуємо артистам театру опери і балету, за їхній великий внесок у популяризацію української культури і творчості за кордоном. Бажаємо успіхів та чекаємо на підкорення інших сцен Європи!", - додають в міністерстві.
Як повідомлялося, у Чернівецькому обласному муздрамтеатрі імені Ольги Кобилянської німецькою та українською мовами зіграли виставу про страждання дітей в роки Другої світової війни.