Сьогодні, як ніколи слід уникати порожніх розмов

Християни вшановують пам'ять преподобного мученика і сповідника Стефана Нового. Він народився 715 року у Константинополі в християнській сім'ї. Батьки його, маючи двох дочок, благали Господа про народження сина. Тож коли їх мрія здійснилася, вони вирішили присвятити його Богу. Чернецтво стало смислом життя Стефана, і незважаючи на численні переслідування, він заснував не один монастир.

Народні прикмети. Якщо сухо і холодно - це до сухого і спекотного літа.

Гуси часто ляскають крилами - потеплішає.

Іменинники: Степан, Олексій, Андрій, Василь, Григорій, Іван, Петро.

7-8 місячний день. Місяць у знаку Риби. Цього дня сила слова дуже велика, тому треба контролювати, що ви говорите. Слід уникати порожніх розмов, не можна пліткувати та брехати. Тільки тоді ваші починання можуть отримати підтримку з боку інших.

За даними Центральної геофізичної обсерваторії України, найхолоднішим цей день у Києві був у 1921 році: -20,8°С, а найтеплішим у 1960-му: 10,7°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Перша чверть (настане о 04:38). Освітленість становить 53 відсотки.

Зоряне небо. Комета Леонарда вже завтра опиниться найближче до нашої планети, й її можна буде побачити навіть неозброєним оком. Але для того, щоб краще роздивитися комету, слід скористатися біноклем або невеличким телескопом і 12 грудня приблизно за 90 хвилин до світанку подивитися на схід.