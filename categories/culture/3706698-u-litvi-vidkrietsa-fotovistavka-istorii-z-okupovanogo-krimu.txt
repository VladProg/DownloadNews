У литовській столиці місті Вільнюс 18 травня відкриється фотовиставка “Історії з окупованого Криму”.

Про це повідомив Центр прав людини ZMINA, передає Укрінформ.
«З 18 до 25 травня жителі та відвідувачі Вільнюса зможуть побачити 22 фотороботи українських репортерів Аліни Смутко, Тараса Ібрагімова та Альони Савчук, які документували життя родин політв’язнів у 2014–2019 роках в окупованому Криму й отримали за це заборону на в’їзд до Кримського півострова та рф від 10 до 35 років», - йдеться в повідомленні.
Відкриття експозиції відбудеться 18 травня о 19:00 на Лукіській площі. Як зазначається, дату обрано не випадково, адже це - День депортації кримських татар.
Виставка триватиме до 25 травня.
Захід відбудеться за співорганізації "Дому прав людини Крим", зокрема Центру прав людини ZMINA та білоруського "Дому прав людини імені Бориса Звозскова".
Як повідомлялося, «Історії з окупованого Криму» раніше експонували у м. Львові, Хмельницькому, Кропивницькому, Чернівцях, Дніпрі, Луцьку.
Фото: Тарас Ібрагімов