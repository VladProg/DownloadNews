У Києві 28 квітня покажуть пластично-поетичну виставу «Розстріляні Від(ро)дження».

Про це Укрінформу повідомив режисер вистави Алекс Боровенський.
«Ми з театральною спільнотою DSP міста Києва поставили пластично-поетичну виставу за віршами Зерова, Семенка, Хвильового, Плужника, Теліги, Тичини, Бобинського, Могилянської, Шпола, Олеся, Шкурупія та інших яскравих представників того трагічного покоління. Це історія через поезію... Персонажі, які починають творити свою історію. Вірші, які оживають... Люди, які зникають... Вистава про нас і про те, що з нами зробили. Вистава про тоді та про зараз. Але найголовніше - вистава про надію», - сказав Боровенський.






Вистава «Розстріляні Від(ро)дження»/Фото: Театральна спільнота DSP, Facebook






















Виставу зіграють 28 квітня о 16.00 у підвальній залі центру Леся Курбаса в Києві, водночас її стрім можна буде переглянути у Фейсбуці.

У виставі задіяні актори: Влад Ситник, Андрій Карпов, Юлія Прилуцька, Олексій Воротніков, Катерина Якимець, Даніїл Примачов, Вадим Кирпатий, Анабель Рамірес.
Частина коштів від квитків буде перерахована на потреби ЗСУ.