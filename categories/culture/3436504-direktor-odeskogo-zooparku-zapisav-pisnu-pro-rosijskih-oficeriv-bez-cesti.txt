Директор Одеського зоопарку Ігор Бєляков створив та виконав під гітару пісню про російських офіцерів без честі, які можуть віддавати накази вбивати, палити та бомбардувати пологові будинки.

Як передає Укрінформ, Бєляков розмістив відеофайл на своїй сторінці у Фейсбуці.
«Потеряли честь и стыд Хворі маніяки, поджимаете хвосты, русские вояки. Вы позорную дорогу выбрали все вместе, офицеры без чести…», - співає Бєляков.
Тільки офіцер без честі може віддавати накази «жінок вбивати та бомбардувати пологові будинки», акцентує він. І завершує пісню єдино правильною порадою для офіцерів-загарбників: «застрелитесь, господа – все равно покойники».

Як повідомлялося, у середу, 9 березня, російські війська знищили під час авіанальоту пологовий будинок у центрі Маріуполя, лікарню, дитяче відділення та терапію. За даними керівника Донецької обласної ВЦА Павла Кириленка, внаслідок авіаудару постраждали 17 медиків та одна породілля.
10 березня Високий Представник ЄС Жозеп Боррель та Єврокомісар кризового менеджменту Янез Ленарчич виступили зі спільною заявою, в якій рішуче засудили атаку російських агресорів на пологовий будинок у Маріуполі, та сказали, що винні в цьому та інших злочинах, які російська армія скоює на території України, понесуть за це відповідають..
24 лютого президент росії путін оголосив про початок російського вторгнення в Україну. Російські війська обстрілюють та знищують ключові об'єкти інфраструктури, ракети потрапляють у житлові будинки. В Україні запроваджено воєнний стан та оголошено загальну мобілізацію.
Фото: Getty Images