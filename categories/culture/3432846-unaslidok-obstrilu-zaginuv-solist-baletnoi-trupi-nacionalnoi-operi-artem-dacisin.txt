Унаслідок поранення після обстрілу загинув соліст балетної трупи Національної опери Артем Дацишин.

Як передає Укрінформ, про це головний режисер Національної опери Анатолій Солов’яненко повідомив у Фейсбуці.
"Загинув наш колега, прекрасний Артист, багаторічний соліст балетної трупи театру і чудова Людина", - ідеться у повідомленні.

Зазначається, що Дацишин 26 лютого потрапив під обстріл, був тяжко поранений і помер у лікарні.
Як повідомляв Укрінформ, у Києві під час ракетного обстрілу загинула заслужена артистка України Оксана Швець.