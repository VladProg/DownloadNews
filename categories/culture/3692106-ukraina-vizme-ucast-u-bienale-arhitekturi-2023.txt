Український проєкт «Перед майбутнім» презентують на Бієнале Архітектури-2023 у Венеції, що триватиме з 20 травна до 26 листопада.

Про це інформує пресслужба Міністерства культури та інформаційної політики у Телеграмі, передає Укрінформ.
«З 20 травня по 26 листопада у Венеції відбудеться 18-та Міжнародна архітектурна виставка або Бієнале Архітектури 2023 під назвою «Лабораторія майбутнього». Виставки учасників будуть організовані в історичному павільйоні в Джардіні, в Арсеналі, а також в центрі Венеції», - йдеться в повідомленні.
Водночас зазначається, що серед представлених проєктів буде представлено й український Before the Future («Перед майбутнім»). Курують проєкт Ірина Мірошникова, Олексій Петров та Борис Філоненко.
Як повідомляв Укрінформ, до 7 квітня прийматимуться заявки на участь у конкурсі експертів з відбору куратора українського павільйону на Венеційській бієнале.
Фото: МКІП