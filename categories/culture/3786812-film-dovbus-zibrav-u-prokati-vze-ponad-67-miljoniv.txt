Касові збори стрічки «Довбуш» за 12 прокатних вікендів склали 67 191 493 грн.

Як передає Укрінформ, про це повідомляє Державне агентство України з питань кіно.
«Після дванадцятого вікенду прокату касові збори фільму «Довбуш» сягнули 67 191 493 грн, а кількість проданих квитків склала 476 391», - ідеться у повідомленні.
Фільм створений кінокомпанією Pronto Film за підтримки Держкіно.
Кінотеатральною дистрибуцією фільму на території України займаються компанії Kinomania Film Distribution і FILM.UA Distribution.
Як повідомляв Укрінформ, у Карпатах після виходу фільму Олеся Саніна набувають популярності маршрути слідами Довбуша - з легендарним опришком пов'язані Чорногірський гірський хребет та гора Шпиці