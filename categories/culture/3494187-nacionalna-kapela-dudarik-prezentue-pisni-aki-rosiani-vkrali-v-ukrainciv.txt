Львівська національна академічна чоловіча хорова капела «Дударик» презентувала новий проєкт «Прийняття», до якого увійшли вкрадені росіянами пісні і твори Тараса Шевченка.

Про це кореспондентові Укрінформу повідомили в капелі.
«Ми ідентифікуємо співанки, відшукуємо оригінальний текст, далі твори аранжуються, розучуються капелою і презентуються в медіа для широкого загалу і на саркому москалям. Ці пісні - манкурти і яничари, що були «в москалях»: в московській і радянській, а по нині і в російській імперіях. Вони, як і увесь український народ, перебували у рабстві довгі три століття», - зазначив керівник колективу, автор проєкту та диригент Дмитро Кацал.













Посмотреть эту публикацию в Instagram






















Публикация от Dudaryk Choir (@dudaryk.choir)



Щочетверга о 14:00 на Ютубі та у соцмережах колективу відбуватиметься презентація пісень, які вкрали у нашого народу росіяни.
Уже відбулась презентація першої пісні проєкту - «Знамено» Володимира Івасюка та Олеся Гончара.

Цей медійний проєкт під гаслом «Шевченко revolution» готувався для представлення 8-9 березня. Зараз він скерований на підтримку Збройних сил України.
Як повідомляв Укрінформ, нещодавно молодший склад Львівської національної академічної чоловічої хорової капели «Дударик» виконав Марш українського війська. Пісню записали для підняття бойового духу та щоб подякувати українським Героям.