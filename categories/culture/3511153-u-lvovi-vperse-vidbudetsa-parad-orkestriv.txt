У Львові у вівторок відбудеться перший парад оркестрів у Стрийському парку.

Про це повідомляє пресслужба Львівської ОВА, передає Укрінформ.
Зазначається, що захід проведуть з нагоди Всесвітнього дня музики, 21 червня, і розпочнеться він о 16:00.
Виступатимуть духовий оркестр "Львівські фанфари" та група мажореток “Феєрії", духові оркестри дитячої школи мистецтв, оркестр Національної академії сухопутних військ імені гетьмана Петра Сагайдачного; оркестр Львівського державного університету безпеки життєдіяльності; Lyudkevych Jazz Orchestra (естрадний оркестр Львівського фахового музичного коледжу ім. С.П. Людкевича).

Як повідомляла Львівська міськрада, 21 червня традиційно у Львові відбудеться Х Свято музики.