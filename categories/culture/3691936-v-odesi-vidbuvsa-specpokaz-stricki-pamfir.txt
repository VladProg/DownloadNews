В Одесі відбувся спецпоказ стрічки “Памфір” Дмитра Сухолиткого-Собчука.

Про це повідомляє пресслужба Держкіно, передає Укрінформ.
"Показ проходив у кінотеатрі «Планета кіно» (Таїрова) за участі акторок Соломії Кирилової та Римми Зюбіної. Після перегляду фільму глядачі обговорювали сюжет, цікавилися наскрізними темами й акторською роботою", - йдеться у повідомленні.

Події стрічки розгортаються у західних областях України напередодні традиційного карнавалу Маланка. Режисером та автором сценарію фільму є Дмитро Сухолиткий-Собчук.
Памфір повертається додому після тривалої відсутності, щоб возз’єднатися з сім’єю. Безумовна любов сім’ї Памфіра має побічну дію і змушує його звернути на ризикований шлях з незворотніми наслідками.

Виробництво фільму підтримали Державне агентство України з питань кіно, Польський Інститут Кіно (PISF), Французький національний центр кіно CNC (Aide aux cínemas du monde), Чернівецька обласна державна адміністрація та міжнародні фонди Visions Sud Est, Hubert Bals Fund та Goteborg Film Fund.
Міжнародна промоція здійснюється за підтримки Українського Інституту, German Films та Goteborg Film Fund.
Дистриб’ютором в Україні виступає компанія FILM.UA Distribution.
Як повідомлялося, стрічка “Памфір” зібрала у прокаті за результатами другого прокатного вікенду зібрала 6 673 208 грн, а покази сумарно відвідали 44 912 глядачів.