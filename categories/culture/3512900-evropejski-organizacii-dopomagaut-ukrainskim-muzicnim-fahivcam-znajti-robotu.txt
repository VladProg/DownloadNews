Румунська, словацька та українська компанії створили платформу ARTery для працевлаштування українських музичних фахівців.

Як передає Укрінформ, про це повідомляє Міністерство культури та інформаційної політики у Фейсбуці.
«На сайті ARTery українські фахівці музичної індустрії, які шукають роботу, можуть створити свій профіль лише за кілька хвилин і подати заявку на пропозиції, які їх цікавлять», - ідеться в повідомленні.
Ініціаторами проєкту стали румунська компанія ARTmania, словацька PohodaFestival та українська MusicExportUkraine.
Платформа доступна за посиланням.
Як повідомляв Укрінформ, міністр культури та інформаційної політики Олександр Ткаченко та міністр з питань культури та медіа Німеччини Клаудія Рот на початку червня домовилися про виділення коштів на реставрацію Одеської філармонії.