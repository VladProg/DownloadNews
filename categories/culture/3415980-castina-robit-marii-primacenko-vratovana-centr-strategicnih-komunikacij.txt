Частина робіт видатної української художниці Марії Примаченко врятована.

Як передає Укрінформ, про це Центр стратегічних комунікацій та інформаційної безпеки повідомляє у Фейсбуці.
Жителі смт Іванків врятували роботи видатної української художниці Марії Примаченко, повідомила журналістка Тетяна Гончарова.
"Окупанти вкотре намагалися брутально знищити нашу культурну ідентичність, зрівнявши з землею історико-краєзнавчий музей, де зберігались роботи Марії Примаченко. Проте місцеві жителі винесли частину робіт з краєзнавчого музею смт Іванкова та забрали їх у свої хати. Українці цінують власну культуру та роблять усе можливе для порятунку наших спільних скарбів", - ідеться в повідомленні.
Як повідомляв Укрінформ, під час наступу російських військ у смт Іванків Київської області згорів історико-краєзнавчий музей, де зберігалося близько 25 робіт всесвітньо відомої художниці Марії Примаченко.