В Україні з’явиться електронний реєстр народних художніх промислів.

Про це заступниця голови Комітету Верховної Ради з питань гуманітарної та інформаційної політики Євгенія Кравчук (парламентська фракція “Слуга народу”) повідомила під час пресконференції в Укрінформі.
“Планується проєкт про розвиток народних художніх промислів. У кожному регіоні України є своя туристична продукція. Наприклад, борщівська вишивка, яка входить до списку нематеріальної спадщини України, решетилівська вишивка, різні типи кераміки. Ми будемо працювати з майстрами художніх промислів. Буде також створено реєстр, щоб люди мали відзнаку якості від держави, яка свідчитиме про те, що вони дійсно представляють ці автентичні народні художні промисли”, - сказала Кравчук.

Вона уточнила, що проєкт реалізовуватиметься Міністерством культури та інформаційної політики України спільно з Державним агентством України з питань мистецтв та мистецької освіти.
Народний депутат зазначила, що в межах реалізації проєкту планується співпраця з українськими дизайнерами для втілення у модних колекціях традиційних підходів, що використовуються у народних промислах.


Окрім цього, відповідаючи на запитання кореспондента Укрінформу, Кравчук розповіла, що завданням цього проєкту, зокрема, є маркетингова допомога виробникам художніх народних промислів та їх популяризація. Так, за словами депутата, реєстр передбачатиме можливість зв’язатися з виробником певної продукції.
Як повідомлялося, Державне агентство розвитку туризму (ДАРТ) в середині травня цього року планує провести фестиваль "Мандруй Україною".
Торік цей фестиваль проводився вперше впродовж 22-24 серпня 2021 року у Національному музеї народної архітектури та побуту України пройшов фестиваль "Мандруй Україною". Він організований Державним агентством розвитку туризму України за підтримки всеукраїнської спілки VISIT Ukraine.