Інтерв'ю Президента України Володимира Зеленського для шоу "Мій наступний гість не потребує представлення" з Девідом Леттерманом номінували на премію "Еммі-2023".

Як передає Укрінформ, про це вказано у листі - переліку номінантів на 75-ту премію "Еммі".
Випуск із Зеленським потрапив у номінацію за категорією "Кращий документальний серіал або спецвипуск".
Також номінантами на премію "Еммі" у цій категорії стали:
-спецвипуск інтерв’ю "Світло, яке ми несемо: Мішель Обама й Опра Вінфрі" від Netflix;
-телешоу "Стенлі Туччі: У пошуках Італії" від CNN;
телесеріал "Об’єднанні відтінки Америки" від CNN;
-телесеріал "Скуштуйте націю з Падмою Лакшмі" від HULU.
Інтерв'ю з Президентом України було записане у жовтні в Києві на станції метро "Майдан Незалежності", а вийшло на сервісі Netflix у грудні.
Як повідомляв Укрінформ, на сайті Офісу глави держави й в YouTube доступна програма відомого ведучого Девіда Леттермана "Мій наступний гість не потребує представлення" за участю Президента Володимира Зеленського.