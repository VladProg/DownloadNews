Всесвітньовідомий американський письменник Стівен Кінг вважає, що причиною останніх подій у Росії є дії Володимира Путіна.

Як передає Укрінформ, відповідний допис автор бестселерів оприлюднив на своїй сторінці у Твіттері.
«Путін посіяв вітер. Тепер він має пожинати ураган. Слава Україні!», – написав Кінг.
Як повідомлялося, ватажок ПВК «Вагнер» Євген Пригожин 23 червня оголосив демарш проти російського військового керівництва, зокрема, і проти міністра оборони РФ Сергія Шойгу.
Представник Головного Управління Розвідки (ГУР) Андрій Юсов заявив, що бунт Пригожина є ознакою краху путінського режиму.
“Внутрішнє російське протистояння між ватажком так званої ПВК “Вагнер” Пригожиним з військово-політичним керівництвом держави-агресора є ознакою краху путінського режиму”, – зазначив Юсов.