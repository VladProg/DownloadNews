Мультфільм «Мавка. Лісова пісня» показуватимуть українською та англійською у Великобританії з 28 липня.

Про це повідомляє пресслужба Держкіно, передає Укрінформ.

«Вже з 28 липня «Мавку» показуватимуть в Обʼєднаному Королівстві українською та англійською мовами на понад 250 великих екранах», - йдеться у повідомленні.
У відомстві запрошують всіх охочих «відчути магію прадавнього українського лісу» на прийдешніх кінотеатральних сеансах.
Анімаційну стрічку створено за підтримки Державного агентства України з питань кіно, Агентства США з міжнародного розвитку (USAID Ukraine - USAID Україна).
Як повідомляв Укрінформ, у кінотеатрах Естонії покази мультфільм “Мавка. Лісова пісня” розпочалися з 14 липня.
Фото: @MAVKA.MOVIE, Фейсбук