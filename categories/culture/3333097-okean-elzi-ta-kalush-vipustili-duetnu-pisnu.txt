Гурт "Океан Ельзи" випустив нову пісню під назвою "Перемога" за участі гурту KALUSH.

Про це повідомляється на сайті «Океан Ельзи», передає Укрінформ.
Автором музики та слів виступив фронтмен ОЕ Святослав Вакарчук.

"Нова пісня "Перемога" - це продовження наших, ОЕ,​ творчих вилазок в інші жанри.​ Цієї зими я багато слухав хіп-хоп музики, від 90-х до сучасної​, і в якийсь момент мені склалися рядки​ приспіву: "Що би тобі не казали попереду перемога​. Що би тобі не кричали шакали в слід​ в тебе своя дорога​"​ і зрозумів, що нашому хіп-хопу бути! Пізніше під час роботи в студії ми з групою зрозуміли, що краще було б залишити мою присутність в пісні так, як я це завжди роблю, а запросити KALUSH та їхню продюсерську команду до співпраці, щоб додати елемент хіп-хопу", - розповів Вакарчук.
Реліз відбувся у день народження групи "Океан Ельзи" та цікавим є те, що саме того ж 1994 року народився і соліст гурту KALUSH Олег Псюк, що дає можливість уявити масштаб змін та часових проміжків, які гурт ОЕ пройшов за цей час.
Відео на пісню "Перемога" було знято у Києві режисером Максимом Ксьондою. Оператор – Євгеній Усанов.
Усього участь у зніманнях, крім музикантів, взяли 43 актори, які постали в образах яскравих чи знакових персонажів.