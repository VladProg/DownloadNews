У межах національного туру "Кіно заради Перемоги!" відбулося 309 кінопоказів у 13 областях України та місті Києві.

Як передає Укрінформ, про це повідомляє пресслужба Держкіно.
"Із 19 до 25 вересня в межах Національного туру "Кіно заради Перемоги!" відбулося 114 кінопоказів у 11 областях України та місті Києві: Житомирській, Рівненській, Харківській, Закарпатській, Чернівецькій, Запорізькій, Львівській, Івано-Франківській, Черкаській, Київській та Вінницькій. А всього за період туру з 6 серпня до 25 вересня відбулося 309 кінопоказів у 13 областях України та місті Київ", - йдеться у повідомленні.






У межах національного кінотуру відбулося 309 кінопоказів / Фото: Державне агентство України з питань кіно





























































Зокрема, 22 вересня до туру приєдналась мережа кінотеатрів Київкінофільм. Один з перших показів в мережі відбувся у київському кінотеатрі «Ліра», на якому команда стрічки презентувала місцевій громаді своє нове кіно “Вітер зі Сходу”.
У Київській області 25 вересня відбувся допрем’єрний показ для українських військових нового українського фільму Володимира Харченка-Куликовського «Обмін».
Як повідомляв Укрінформ, національний тур “Кіно заради Перемоги!” стартував 6 серпня.
Фото: Держкіно