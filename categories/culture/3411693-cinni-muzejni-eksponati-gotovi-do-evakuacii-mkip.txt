Цінні музейні експонати готові до евакуації, їх перемістять як тільки для цього буде потреба.

Як передає Укрінформ, про це повідомляє пресслужба МКІП в Фейсбуці.
"Усі експонати спаковані відповідно до вимог їхнього збереження. Працює охорона. Найбільш цінні об’єкти готові до евакуації. Як тільки для цього буде потреба – найбільш цінні експонати буде переміщено", - йдеться у повідомленні.
Як повідомляв Укрінформ, глава країни-агресора Володимир Путін 24 лютого оголосив про початок війни проти України. Близько 4-ї ранку Росія завдала перших ударів по Україні.
Президент України Володимир Зеленський заявив, що на всій території України запроваджується воєнний стан.
Верховна Рада зранку 24 лютого затвердила указ Зеленського про воєнний стан на всій території України.