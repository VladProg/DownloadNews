Зірки радять добре обмірковувати свої вчинки

Християни вшановують пам'ять Міни Красномовного. Цей святий жив у Єгипті в III–IV столітті й як прекрасний оратор навернув до Христа багатьох язичників. Саме за віру він прийняв мученицьку смерть.
У народі з давніх часів його шанували як цілителя очей від різних хвороб. При цьому вважалося, що Міна не тільки лікує очі, а й прибирає з них пелену, що заважає відрізняти добро від зла і правду - від кривди.

Народні прикмети. Якщо на березі досі є листя, то кінець грудня буде теплим.

Вітряна і суха погода обіцяє посушливе літо.

Іменинники: Вікторія, Іван,Євген, Степан, Андрій.

19-20 місячний день. Місяць у знаку Лев. Критичний день. В ідеалі слід залишатися вдома і не відвідувати людних місць. Постарайтеся не піддаватися стресам, відганяйте похмурі думки, якщо вони з’являться, та добре обмірковуйте свої вчинки.

За даними Центральної геофізичної обсерваторії України, найхолоднішим цей день у Києві був у 1902 році: -21,0°С, а найтеплішим у 1960-му: 8,6°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 85 відсотків.