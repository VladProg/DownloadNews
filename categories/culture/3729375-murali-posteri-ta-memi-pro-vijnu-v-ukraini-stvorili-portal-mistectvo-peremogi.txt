Український культурний фонд створив портал “Мистецтво перемоги”, на ресурсі зібрано мілітарі-мурали, постери та меми про війну.

Як передає Укрінформ, про це Міністерство культури повідомляє у Фейсбуці.
“За час повномасштабного вторгнення в Україну для багатьох творчість стала віддушиною. З метою збереження пам'яті про ці часи Український культурний фонд створив портал “Мистецтво перемоги”. На порталі можна знайти добірки сучасних мілітарі-муралів, постерів, ілюстрацій, карикатур та мемів”, - ідеться в повідомленні.

Крім того, кожен охочий може долучитись до артпорталу завантаживши зображення.
Детальніше про портал “Мистецтво перемоги” можна дізнатись за посиланням.
Як повідомляв Укрінформ, у червні в Києві на Подолі відбулося відкриття нового муралу під назвою “Запорізький месник”. Мурал присвячений наймолодшому Герою України, на рахунку якого збиття 7 ворожих літаків Су-25 та крилатої ракети.
Фото: МКІП