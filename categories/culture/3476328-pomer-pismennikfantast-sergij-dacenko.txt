5 травня у віці 77 років помер відомий письменник-фантаст Сергій Дяченко.

Про це повідомила в Фейсбуці його дружина Марина Дяченко, передає Укрінформ.
Наразі причина смерті письменника невідома.
Сергій Дяченко народився в 1945 році в Києві. Випускник Київського медичного інституту, лікар-психіатр за фахом, кандидат біологічних наук. Закінчив сценарний факультет ВДІКу в москві (1989). Лауреат Державної премії України за сценарій фільму «Зірка Вавілова». Працював з дружиною, письменницею Мариною Дяченко.
Разом подружжя Дяченків написали близько 30 романів та більш ніж 60 повістей в жанрі фентезі. Вони є авторами сценарію кількох художніх фільмів та серіалів.
В 2005 р. визнані найкращими письменниками-фантастами Європи.
З 2009 р. мешкали в Москві. У 2013 році переїхали до Лос-Анджелеса.
Фото: Фейсбук Марини Дяченко