Національна рада з питань телебачення і радіомовлення розглянула звернення представника за довіреністю правовласника іноземної програми «VH 1 European» і задовольнила його клопотання про вилучення цього телеканалу із переліку дозволених для ретрансляції в Україні/

Про це повідомляє Укрінформ із посиланням на сайт регулятора.
"Правовласником іноземного телеканалу «VH 1 European» є чеська компанія «Viacom СBS Networks International Crech s.r.o.». Згідно з її рішенням, трансляцію цього телеканалу на територію України припинено з 1 червня 2021 року. Саме тому представник правовласника в Україні ТОВ «Дентос Юроп» клопотало про вилучення телеканалу із Переліку", - зазначили у Нацраді.
Іноземна музична програма «VH 1 European» транслювалася в нашій країні із травня 2013 року англійською мовою.
Після сьогоднішнього рішення Національної ради Перелік іноземних програм, зміст яких відповідає вимогам Європейської конвенції про транскордонне телебачення і законодавства України налічуватиме 184 телеканали.