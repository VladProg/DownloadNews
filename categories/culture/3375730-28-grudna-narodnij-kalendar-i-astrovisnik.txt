Сьогодні сміливо розпочинайте нові справи, вони стануть успішними

Християни вшановують пам'ять святого Трифона. Він народився в ІІІ столітті, в одній з областей Малої Азії (півострів на території Туреччини) у селищі Кампсада. Трифон відзначався даром чудотворення з дитинства, мав силу виганяти бісів та зцілювати різні хвороби. Одного разу врятував рідне село від голоду, силою молитви змусивши зникнути шкідливих комах, які знищували хлібні злаки.

Народні прикмети. Синиці вранці розкричалися - настануть морози.

Сухий сніг по землі літає - до літньої посухи.

Іменинники: Олександр, Василь, Іларіон, Павло, Степан, Петро.

23-24 місячний день. Місяць у знаку Терези. День потужної енергії. Тож сміливо розпочинайте нові справи, вони стануть успішними.
Сприятливий час для різноманітних обговорень, нарад і передачі досвіду. Найвдаліший час подбати про своє здоров'я. Усі оздоровчі процедури будуть сприятливими.

За даними Центральної геофізичної обсерваторії України, найхолоднішим цей день у Києві був у 1930 році: -23,2°С, а найтеплішим у 1998-му: 8,4°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть. Освітленість становить 36 відсотків.