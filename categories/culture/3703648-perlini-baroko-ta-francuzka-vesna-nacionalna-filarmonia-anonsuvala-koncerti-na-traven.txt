У Національної філармонії України презентували добірку вокальних концертів, які відбудуться у травні.

Про це Укрінформу повідомили у пресслужбі Національної філармонії.
Вже 4 травня відбудеться концерт «Скарби народної музики». Українські, кримськотатарські та неаполітанські пісні прозвучать у виконанні ансамблю «Рідні наспіви». Хедлайнером концерту стане знаний український співак кримськотатарського походження Фемій Мустафаєв (баритон).
У четвер, 18 травня, відбудеться концерт Тараса Штонди та Ксенії Бахрітдінової-Кравчук. У програмі концерту – твори західноєвропейських композиторів, українські народні та авторські пісні.
Концерт «Перлини бароко» пройде 27 травня. У програмі можна буде почути твори Джіроламо Абоса та Бальдассаре Ґалуппі. Бонусом програми стануть «П’ять танців» для струнних інструментів, клавесина і струнного оркестру сучасного українського композитора Валерія Антонюка.
У понеділок, 29 травня, відбудеться концерт - «Шість миттєвостей французької весни».На концерті виступатимуть музиканти Ансамблю «Рідні наспіви», в якому візьмуть участь Тетяна Пімінова (мецо-сопрано), Роман Лопатинський (фортепіано) та Марія Клименко (фортепіано).
Останньою подією травня стане концерт Національного духового оркестру України, який відбудеться 30 травня. Цього разу колектив потішить меломанів піснями з репертуару легендарного американського співака, шоумена, людини-епохи – Френка Сінатри. Соліст вечора – Віталій Костенко.
Як повідомляв Укрінформ, Національна опера у травні анонсує прем’єру одноактних балетів «Весна і осінь» та «П’ять танго», зустріч із зіркою світової опери Людмилою Монастирською, яка виконає головну партію в опері «Норма» Вінченцо Белліні, та шедеври української й світової оперної та балетної класики за участі провідних артистів театру.