У Львові навпроти пам’ятника Тарасові Шевченку для львів'ян та гостей міста відбулося мистецьке театральне дійство «Обжинки».

Про це повідомляє пресслужба Львівської ОВА, передає Укрінформ.
«Обжинки - свято врожаю і свято єднання. Українці вірили, що ці символи допомагають повертатися у свій рід народжуючись. Це своєрідний вінець хліборобської праці, урочистість цієї події – у пишному короваї з борошна нового врожаю та у великому снопі з червоною калиною», - наголосили організатори.






У центрі Львова відбулося мистецьке дійство «Обжинки» / Фото: Навчально-методичний центр культури і мистецтв Львівщини








































Під час свята свій творчий доробок демонстрували такі колективи як Народний аматорський фольклорний ансамбль «Берегиня» НД с. Звенигород Давидівської ТГ керівник: Віра Кірничук, Зразковий аматорський хореографічний ансамбль «Фешн» НД с. Запитів Новояричівської ТГ керівники: Христина Гнідець та Оксана Лотиш, хореографічний колектив «Звенигородські пацьорки» Звенигородської дитячої школи мистецтв, керівник: Віктор Слобожан.
Також відвідувачі мали змогу оглянути виставку народного мистецтва майстрів та художників Львівщини.
Організатором заходу є Навчально-методичний центр культури та мистецтв Львівщини.
Як повідомляв Укрінформ, Національний музей народної архітектури та побуту України у Пирогові відтворив процес виготовлення символічного для України продукту - хліба, присвятивши захід Дню державності.