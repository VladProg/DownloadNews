Фільм Одеської кіностудії "Чому я живий" 4 листопада виходить у національний прокат, допрем'єрний показ стрічки відбудеться у Києві 3 листопада.

Як передає Укрінформ, про це повідомляє пресслужба МКІП у Телеграмі.
"Епічна історія кохання, заснована на реальних подіях, що сталися в середині ХХ століття. Сімнадцятирічна Фрося та її коханий Льончик мріють одружитися, але батько дівчини категорично проти євреїв у сім’ї. Життя закоханих безповоротно змінюється, коли їхні рідні та мільйони інших людей стають жертвами війни. Героям доведеться пережити окупацію і фашистський терор, щоб зберегти любов та людяність у найтемніші часи", - йдеться у повідомленні.
Зазначається, що допрем'єрний показ фільму відбудеться 3 листопада о 12:00 в кінотеатрі "Оскар" у Києві.
Як повідомлялося, в українських кінотеатрах 9 грудня вийде стрічка «Хід короля» за мотивами світового бестселера Стефана Цвейга.
Фото з сайту cinema.in.ua