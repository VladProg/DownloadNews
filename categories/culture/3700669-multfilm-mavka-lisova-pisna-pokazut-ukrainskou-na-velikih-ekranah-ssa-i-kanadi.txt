Анімаційна стрічка «Мавка. Лісова пісня» у травні вийде українською мовою на великих екранах США та Канади.

Як передає Укрінформ, про це Державне агентство України з питань кіно повідомило у Фейсбуці.
Перші покази мультфільму відбудуться у Нью-Йорку: 13 травня — у Cinema Village, 14 травня — у The Marlene Meyerson JCC Manhattan.
20 травня стрічку покажуть у Сан-Дієго, а саме в Landmark’s Hillcrest Cinemas. 24 травня — у Landmark's Century Theater міста Чикаго.

24 травня показ стрічки відбудеться у Landmark Bethesda Row у Вашингтоні, 29 травня — у Savor Cinema міста Маямі.
1 липня мультфільм покаже Landmark’s Ritz Five у Філадельфії, 4 липня — Elk Grove Classic Cinemas у Чикаго.
Щодо показу у Лос-Анджелесі деталі будуть згодом.
У Канаді покази «Мавки» заплановані на такі дати:
27 травня — Торонто, Film.CA
20 травня — Ванкувер, Rio
27 травня — Вікторія, Vic Theatre
28 травня — Пітт-Медовс, Hollywood 3
27 травня — Монреаль, Cinematique.
Про старт кінотеатрального прокату мультфільму англійською буде оголошено окремо.
Також прем‘єра «Мавки» відбудеться на діджитал платформах США і Канади.
Як повідомляв Укрінформ, у кінотеатрах Франції анімаційна стрічка «Мавка. Лісова пісня» стала лідером переглядів.