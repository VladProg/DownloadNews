Міністерство культури та інформаційної політики і Google Україна посилять співпрацю з представлення української культури на світових діджитал-платформах.

Про це повідомляє МКІП за результатами зустрічі міністра культури та інформаційної політики Олександра Ткаченка і його заступниці Анастасії Бондар з директором Google Україна зі взаємодії з державними органами влади Олегом Якимчуком, передає Укрінформ.
Як зазначається, під час зустрічі йшлося про поточну співпрацю та майбутні проєкти.
"У межах співпраці з Google працюємо над реалізацією проєктів з розвитку культури, зокрема «Автентичної України». Запланували нові проєкти та розширення поточних з представлення культури України на світовій діджитал-платформі. Деталі вже зовсім скоро!» – зауважив Ткаченко.
У МКІП нагадали, що створений спільно з компанією Google онлайн-ресурс “Автентична Україна” відображає об’єкти з Національного переліку нематеріальної культурної спадщини. Сайт також дозволяє здійснити віртуальні тури українськими оперними театрами, дерев’яними церквами та музеями просто неба.
Як повідомляв Укрінформ, платформа Google Arts & Culture створить український розділ, що міститиме матеріали про українські традиції, архітектуру, кухню, високе мистецтво та природні об‘єкти.