Касові збори українського мультфільму «Мавка. Лісова пісня» у Франції вже сягнули 2 182 083 доларів.

Як передає Укрінформ, про це повідомляє пресслужба Держкіно.
"Касові збори мультфільму "Mavka" у Франції склали $2 182 083 після третього вікенду прокату", - йдеться у повідомленні.
Зазначається, що покази мультфільму ще тривають.
Як повідомлялося, анімаційний фільм «Мавка. Лісова пісня» створений за підтримки Держкіно та Агентства США з міжнародного розвитку (USAID). Кінотеатральну дистрибуцію в Україні здійснює FILM.UA Distribution та Kinomania Film Distribution.
Мультфільм став найкасовішою стрічкою за всі часи незалежності України, зібравши після шостого вікенду 127 531 211 грн. У широкий національний прокат "Мавка. Лісова пісня" вийшла 2 березня.