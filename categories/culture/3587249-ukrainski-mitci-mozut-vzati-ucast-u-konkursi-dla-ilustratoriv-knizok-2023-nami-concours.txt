Українські митці мають можливість узяти участь у 6-му Міжнародному конкурсі ілюстрацій до книжок з малюнками «2023 Nami Concours».

Про це повідомляє Укрінформ із посиланням на сайт Міністерства культури та інформаційної політики.
«Міжнародний комітет Всесвітнього книжкового фестивалю Нара на острові Намі (Республіка Корея) запрошує ілюстраторів з України до участі в 6-му Міжнародному конкурсі ілюстрацій до книжок з малюнками «2023 Nami Concours», - йдеться у повідомленні.






Конкурс для ілюстраторів книжок «2023 Nami Concours» / Фото: namiconcours.com


































«Nami Concours» проводиться кожні два роки з 2013 року і є найбільшим в Азії міжнародним конкурсом ілюстрацій до книг з малюнками, що проводиться у форматі бієнале.
Заявки на участь приймаються до 31 жовтня 2022 року через офіційний вебсайт.
Як повідомлялося, у попередньому конкурсі участь взяли 2069 робіт з 95 країн світу.
Фото: mkip.gov.ua