Лауреатом цьогорічної премії імені Григорія Кочура став перекладач, публіцист і редактор Петро Таращук.

Про це повідомляє пресслужба Міністерства культури та інформаційної політики, передає Укрінформ.
"Автор отримає премію за переклад українською мовою твору Кретьєна де Труа «Ланселот, або Лицар Воза: роман у віршах» (видавництво «Навчальна книга – Богдан», Тернопіль, 2021 рік)", - йдеться у повідомленні.
Петро Таращук — український перекладач, публіцист, редактор, колумніст, член Національної спілки письменників України, лауреат Літературної премії імені Григорія Сковороди та премії імені Максима Рильського.
Як відомо, премія імені Григорія Кочура присуджується щороку за кращі переклади українською мовою визначних творів світової поезії та вагомі перекладознавчі праці в царині українського художнього перекладу.
Цьогоріч виповнилось 115 років від дня народження Григорія Кочура — українського перекладача, поета, літературознавця та громадського діяча.
Фото: dojo.ua