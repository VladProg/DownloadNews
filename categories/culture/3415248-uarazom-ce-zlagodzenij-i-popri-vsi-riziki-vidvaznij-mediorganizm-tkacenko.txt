Телемарафон оборони #UAразом є злагодженим і попри всі ризики відважним медіорганізмом.

Як передає Укрінформ, про це міністр культури та інформаційної політики Олександр Ткаченко написав у Телеграмі.
Очільник МКІП нагадав, що вже четвертий день провідні українські канали мовлять однією картинкою, за якою стоїть "величезна команда Професіоналів".
"1+1 media, StarLightMedia, ТРК Україна, канал Рада, InterMediaGroup, ТАВР Медіа та інші мовники об’єдналися в одному телемарафоні оборони #UAразом. Безпрецедентно і дуже потужно. Великий, злагоджений і попри всі ризики відважний медіорганізм, який стоїть на захисті інформаційного фронту", - зазначив він.
Також Ткаченко опублікував створене командою #UAразом відео, яке теж є результатом "їхньої фантастичної роботи задля перемоги Української Армії. Задля нашої перемоги".
Як повідомляв Укрінформ, Міністерство культури та інформаційної політики, інформаційне агентство "Укрінформ" і Центр стратегічних комунікацій та інформаційної безпеки запустили роботу оперативного пресцентру в рамках платформи #UAРазом для українських та іноземних засобів масової інформації.
Для іноземних ЗМІ забезпечується синхронний переклад (англійська).