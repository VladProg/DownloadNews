На книжковому фестивалі в Болоньї українське “Видавництво Старого Лева” здобуло перемогу, його визнали найкращим дитячим видавництвом Європи.

Про це написала у Фейсбуці головна редакторка видавництва Мар’яна Савка, передає Укрінформ.
“Ми перемогли!!!!!! Ми стали найкращим видавництвом Європи в Болоньї !!!!!!!” - написала Мар’яна Савка.

Фото: Marjana Savka, Фейсбук
Раніше стало відомо, що найбільша світова премія для видавців дитячої літератури Bologna Prize for the Best Children’s Publishers of the Year (BOP) оголосила цьогорічний короткий список. До нього увійшло українське видавництво “Видавництво Старого Лева”.
Як повідомляв сайт “Читомо”, це вперше українське видавництво потрапило до короткого списку Болоньї.
Усього до нього увійшло 30 видавництв із 6 частин світу – Африки, Азії, Європи, Океанії, Північної Америки, Кариб, Центральної та Південної Америки.
Bologna Prize for the Best Children’s Publishers of the Year – найбільша щорічна світова премія для видавців дитячої літератури. Заснована 2013 року організаторами Болонського книжкового ярмарку на честь 50-ліття ярмарку. у 2023-ому премію вручатимуть водинадцяте.
Організатори премії: Болонський книжковий ярмарок, Асоціація видавців Італії (AIE) та Міжнародна асоціація видавців (IPA).
Основне фото: ВСЛ, Фейсбук