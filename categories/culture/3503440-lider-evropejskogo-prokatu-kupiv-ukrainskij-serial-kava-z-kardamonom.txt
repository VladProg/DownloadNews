Німецька компанія Beta Film придбала права на міжнародну дистрибуцію української 10-серійної історичної драми «Кава з кардамоном», створеної спільним виробництвом
медіагрупи Starlight Media та Solar Media Entertainment за підтримки Держкіно України.

Про це повідомляє Укрінформ.
«Кава з кардамоном» починає крокувати світом. Особисто я назвала цю подію «Видати доньку заміж за принца». Я дуже щаслива з цього. Дистрибуція через Beta Film дає потужні можливості для подальшої ко-продукції другого сезону серіалу та масштабів зйомок», - розповіла шоуранерка та виконавиця головної жіночої ролі серіалу Олена Лавренюк.






Український серіал «Кава з кардамоном» придбав лідер європейського прокату

























7 червня у Хорватії під час NEM Dubrovnik відбулася міжнародна прем'єра проєкту «Кава з кардамоном». Серіал отримав гучний відгук. За коментарями присутніх
медійників світу, мало хто очікував такого високого рівня картинки українського серіалу. Фільм особисто представляла шоуранерка та головна героїня серіалу Олена
Лавренюк.
«У Beta Film ми твердо віримо в якість продуктів і таланти Центральної та Східної Європи. "Кава з кардамоном" – ідеальний приклад значущості локальної історії,
талановитих креативників і відмінної виробничої якості. Для мене було честю представити світові цю епічну класичну драму на NEM Dubrovnik», - прокоментувала
виконавча віцепрезидентка Beta Film з міжнародних продажів у Східній Європі та Туреччині Вероніка Ковакова.
«Кава з кардамоном» – це історія про заборонене кохання, події відбуваються у Львові XIX століття. Історична драма знімалася в Україні. Головні ролі виконали Олена
Лавренюк («Гірська жінка: на війні») та Павло Делонг («Список Шиндлера»). Сценарій серіалу створено на основі роману української письменниці Наталії Гурницької
«Мелодія кави у тональності кардамону».
Beta Film – один з найбільших виробників фільмів, серіалів та документальних фільмів у світі. Штаб-квартира компанії знаходиться у Мюнхені (Німеччина), має філії у США,
Латинській Америці, Азії та Європі. Beta Film працює як із державними, так і з приватними мовниками. Каталог Beta Film налічує понад 4000 найменувань художнього,
документального, багатосерійного й телевізійного кіно.
«Кава з кардамоном» - перший український серіал, за підтримки Державної агенції з питань кіно придбаний міжнародною компанією Beta Film.