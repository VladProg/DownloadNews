Найбільша мечеть Нідерландів, що в місті Утрехт, відтепер також виконуватиме функцію музею.

Про це повідомляє Укрінформ з посиланням на NOS.
“Найбільша мечеть Нідерландів, мечеть Улу в Утрехті, відтепер також виконує функцію музею”, - йдеться у повідомленні.
Зазначається, що головна мета полягає в тому, щоб більше людей, які з недовірою ставляться до мечетей та мусульман могли відвідати мечеть, щоб знизити напругу в суспільстві та краще зрозуміти один одного.
“Ми сподіваємося на візит людей, які мають упередження. Людей, які підозріло ставляться до мусульман і мечетей, щоб ми могли почати розмову”, - каже голова мечеті Улу Юсель Айдемір.
Як і в інших музеях, у мечеті Улу в Утрехті даватимуть пояснення про різні частини будівлі та елементи мечеті.
Як повідомляв Укрінформ, в Амстердамі у “Ніч музеїв” відомі музейні заклади облили червоною фарбою.
Державний музей, музей Ван Гога та Міський музей в Амстердамі були облиті червоною фарбою.
Поліція затримала двох підозрюваних.
“Ніч музеїв” в Амстердамі проходить щороку у перші вихідні листопада. Близько 50 музеїв пропонують спеціальні програми: унікальні виставки, незвичайні екскурсії, майстер-класи тощо за значно заниженими цінами.
"Ніч музеїв" - міжнародна акція, яка дозволяє оглянути музейні експозиції вночі. Цієї ночі більшість музеїв відкрито для відвідувачів після заходу сонця і майже до ранку.
Фото: RTV Utrecht