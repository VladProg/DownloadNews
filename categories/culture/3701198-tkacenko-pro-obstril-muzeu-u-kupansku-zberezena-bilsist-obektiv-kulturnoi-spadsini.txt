Більшість об'єктів культурної спадщини з Куп'янського краєзнавчого музею не були знищені внаслідок ракетної атаки російської федерації.

Про це повідомив міністр культури та інформаційної політики Олександр Ткаченко в ефірі телемарафону "Єдині новини", передає Укрінформ.
"Музей зруйновно вщент - це не просто пошкодження. Він знаходиться в центрі, і жодних воєнних об’єктів поруч немає. На жаль, загинули двоє представників музею, які працювали там весь цей час. Більшість об’єктів культурної спадщини збережено. Але це - ще одне свідчення того, що росіяни цілять в нашу культурну спадщину, ідентичність. Сподіваюся, що більше жертв не буде", - сказав він.
Як повідомляв Укрінформ, вранці 25 квітня росія завдала удару по Куп’янську Харківської області, поціливши у краєзнавчий музей.
Внаслідок ракетного удару, загинули двоє людей, зокрема, директорка краєзнавчого музею Ірина Осадча. Ще 10 цивільних осіб отримали поранення.
Фото: ДСНС