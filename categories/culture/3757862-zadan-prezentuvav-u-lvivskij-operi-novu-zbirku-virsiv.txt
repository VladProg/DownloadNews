Український письменник і музикант Сергій Жадан провів презентацію нової книги "Скрипниківка" у Львівському оперному театрі.

Про це повідомляє кореспондент Укрінформу.
«Сьогодні у Львівській опері ми презентує нові вірші, що увійшли до збірки "Скрипниківка", людини, яка за рік випускає три книжки. Він співає разом із «Жадан і собаки», їздить на Донбас, волонтерить, я не знаю скільки Жаданів на світі живе, але дякую кожному із них і Сергію, і Вікторовичу, і Жадану», - сказав жартома ведучий Олександр Сердюк.

«Скрипниківка» — це 51 вірш, написаний до і після повномасштабного вторгнення Росії в Україну, зібрані разом, поєднані відчуттям мови, яка так болюче зникає, але потім обов'язково повертається.
Сергій Жадан прочитав свої вірші для сотень поціновувачів поезії, яких вмістила зала оперного театру. Серед присутніх були люди різних вікових категорій, але переважно - молодь та українські захисники.
«Цей вечір поезії розмиває суто академічні межі та стає чимось важливішим, щоденнішим, таким, що розлите в повітрі, що визначає наші інтонації», - додали організатори заходу.






У Львові Сергій Жадан презентував свою нову поетичну збірку / Фото: Анастасія Смольєнко































Під час презентації Сердюк провів благодійні аукціони. Зокрема серед лотів були прапори та книжка Жадана, які підписав Головнокомандувач ЗСУ Валерій Залужний, яку за 65 тисяч гривень придбав глядач із залу.
Як повідомляв Укрінформ, у травні Сергій Жадан презентував у Львові артбук, що «співає». Книга «Птах: вірші, що стали піснями» вийшла у видавництві «Ковчег Україна» накладом 3000 примірників. За вміщеними у ній QR-кодами можна прослухати музичні композиції, створені на вірші Жадана.