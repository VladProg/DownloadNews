В італійському Турині стартував перший півфінал пісенного конкурсу Євробачення-2022.

Про це повідомляє Укрінформ.
У першому півфіналі українці можуть голосувати за всіх учасників конкурсу, крім представників нашої країни - гурту Kalush Orchestra, які вийдуть на сцену шостими. Для цього треба надіслати sms-повідомлення на номер 7576, указавши номер учасника, за якого вирішили віддати голос.
Конкурс Євробачення-2022 можна подивитися на таких ресурсах: в телеефірі UA: Культура (є в додатку ДІЯ), на Фейсбук-сторінці Євробачення, сайті Суспільне Культура, сайті Суспільне Євробачення, на хвилях Радіо Промінь.
На ютуб-каналі Євробачення Україна можна спостерігати за роботою ведучого Тімура Мірошниченка наживо з коментаторської студії.
Як відомо, Євробачення - це щорічний пісенний конкурс, який проводиться з 1956 року між країнами-членами Європейської мовної спілки. Україну цьогоріч представлятиме гурт Kalush Orchestra.
10 та 12 травня пройдуть півфінали Євробачення-2022, а 14 травня - фінал конкурсу. Kalush Orchestra вийдуть на сцену у першому півфіналі під шостим номером.
Фото: EBU