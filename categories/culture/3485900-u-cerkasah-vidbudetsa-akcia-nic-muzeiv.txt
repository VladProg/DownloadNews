У Черкаському обласному краєзнавчому музеї 18 травня відбудеться акція “Ніч музеїв”, під час якої відвідувачам запропонують археологічні експрес-розваги, ліплення трипільських статуеток, майстер-класи тощо.

Про це йдеться на сторінці музею у Фейсбуці, передає Укрінформ.
У програмі також - музейні зустрічі "Іван Піддубний - сила землі Української", "Сім чудес Черкащини», етнографічний майстер-клас «Весняні жайворонки», екскурсія містом «Прогулянка старими Черкасами» тощо.
Також на відвідувачів чекають пазли, розваги, інтерактивний проєкт «Моя Україна».
Також в рамках акції буде змога підтримати ЗСУ благодійними внесками.
Як повідомлялося, 24 лютого президент російської федерації володимир путін оголосив про початок вторгнення до України. Російські війська обстрілюють та знищують ключові об'єкти інфраструктури, здійснюють масовані обстріли житлових районів українських міст та селищ з використанням артилерії, реактивних систем залпового вогню та балістичних ракет.
Фото: Фейсбук Черкаського обласного краєзнавчого музея