Фільм «Звідки куди" режисера Мачека Хамели отримав головний приз на міжнародному кінофестивалі «War on Screen» , який висвітлює конфлікти у кіно та в анімаційному зображенні.

Як передає Укрінформ, про це повідомляє пресслужба Державного агентства з питань кіно.
"Фільм «Звідки куди" / In the Rearview» – це загальний портрет українських біженців, що мають спільну мету: знайти безпечне місце у вирі війни. Польський евакуаційний автомобіль режисера Мачека Хамели їде дорогами України повз заміновані поля та численні військові блокпости, рятуючи людей. Він слугує кімнатою очікування, шпиталем, прихистком, місцем довіри та свідчень", - йдеться у повідомленні.
Стрічку створено за підтримки Державного агентства України з питань кіно.

Фестиваль «War on Screen» — це кінофестиваль, який висвітлює конфлікти у кіно та в анімаційному зображенні. Програма фестивалю розкриває не лише те, що призводить до конфлікту, але й те, що конфлікт породжує, як під час події, так і після неї, і визнає наступну руйнацію людського життя, навіть на відстані.
Цього року фестиваль проходив з 2 по 8 жовтня у Франції в місті Шалон-ан-Шампань, департаменті Марна та регіоні Гранд-ест.
Як повідомлялося, стрічку "Ми не згаснемо" української режисерки - документалістки Аліси Коваленко обрано фільмом-відкриттям на Тайванському міжнародному кінофестивалі по правах людини у Тайбеї.
Фото: кадр з фільму