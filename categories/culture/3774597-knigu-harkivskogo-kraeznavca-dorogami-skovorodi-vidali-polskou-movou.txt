Книгу харківського краєзнавця Андрія Парамонова "Дорогами Сковороди. Слобідська Україна" видали польською мовою.

Про це автор повідомив у Фейсбуці, передає Укрінформ.
"Вийшла з друку книга "Дорогами Сковороди. Слобідська Україна" польською мовою. До минулих моїх текстів і фотографій В’ячеслава Горбоносова додано передмову до польського видання, яку підготувала Ольга Різниченко (фахівець Харківського літературного музею - ред.). А ще на обкладинці ми помістили слова польських дослідників про Григорія Савича", - розповів Парамонов.
За його словами, також у польське видання додали кілька нових фотографій.

Як повідомив Парамонов кореспонденту агентства, книга вийшла завдяки фінансовій підтримці благодійного фонду, наклад польського видання - 500 примірників.
Українська версія доступна онлайн. Презентація друкованого видання відбулася в травні у Дніпрі.
Наразі дослідник працює над наступною книгою - "Сковорода у місті Захарполіс". Вона має вийти навесні.
Як повідомлялося, у Харкові ввечері 13 жовтня українські митці презентувати музичний альбом SKOVORODANCE, композиції якого є переосмисленням поетичної творчості філософа Григорія Сковороди.