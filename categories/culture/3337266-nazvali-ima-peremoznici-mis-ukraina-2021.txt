21 жовтня у Палаці «Україна» відбувся 30-й гранд-фінал найпрестижнішого конкурсу краси в країні – національний конкурс «Міс Україна 2021».


Його переможницею стала 22-річна Олександра Яремчук із Вінниччини, інформують у Фейсбуці організатори, повідомляє Укрінформ.
Серед 25 фіналісток також обрали переможницю у номінації «Miss Earth Ukraine 2021” 20-річну Марину Літвін із Запорізької області. У свою чергу Титул «Miss International Ukraine 2021» здобула 24-річна Ольга Шамрай із Вінниці.
Оцінювало конкурсанток міжнародне журі, до складу якого увійшли французька топ-модель Сінді Бруна, всесвітньовідомий ювелір із США Джейкоб Арабо, культовий стріт-арт художник Алек Монополі, фешн та селебріті фотограф Соня Плакидюк, провідний український дизайнер Андре Тан, голова комітету конкурсу «Міс Україна» Вероніка Щіпцова та інші.






22-річна Олександра Яремчук стала новою «Міс Україна» / Фото: Miss Ukraine / Міс Україна




























Повідомляється, що ювілейний конкурс вразив глядачів абсолютно новою футуристичною естетикою та кількістю топових українських виконавців.
«Міс Україна 2021» Олександра Яремчук представлятиме нашу країну на міжнародному конкурсі «Міс Світ 2021», який відбудеться вже в грудні у Пуерто-Ріко.
Як повідомляв Укрінформ, нагороду Міс Україна Всесвіт 2021 отримала Анна Неплях.