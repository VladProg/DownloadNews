За час дебютного показу кінофільму «Барбі» режисерки Грети Гервін у США та Канаді вдалося зібрати 155 мільйонів доларів, що зробило стрічку наймасштабнішим дебютом року.

Як передає Укрінформ, про це повідомляє Variety.
Водночас із «Барбі» на екрани американських та канадських кінотеатрів вийшла історична драма Крістофера Нолана «Оппенгеймер», збори від якої сягнули 80,5 мільйонів доларів.
«Це, безперечно, чудові вихідні для кінобізнесу. «Барбі» і «Оппенгеймер» доповнюють один одного у прокаті, а не забирають (один в одного – ред.) аудиторію», – прокоментував вихід стрічок Девід А. Гросс, керівник консалтингової компанії Franchise Entertainment Research.
Завдяки рекордним масштабам зборів стрічка «Барбі» з голлівудськими зірками Марго Роббі та Райяном Гослінгом у головних ролях увійшла до четвірки найкасовіших фільмів в історії кінематографу.
Видання зазначає, що до цього року до трійки фільмів з максимальними зборами під час дебютного вікенду входили лише сиквели у масштабних франшизах – «Месники: Фінал», «Месники: Війна нескінченності» та «Зоряні війни: Пробудження сили».
У світовому прокаті кінострічка «Барбі» зібрала 182 мільйони доларів, тоді як «Оппенгеймер» – 93,7 мільйонів доларів.
Як повідомляв Укрінформ, анімаційна стрічка «Мавка. Лісова пісня» за результатами девʼятнадцятого тижня в національному прокаті зібрала більш як ₴152,6 мільйона.
Фото: Warner Bros