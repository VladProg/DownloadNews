У Нью-Йорку з концертом виступив у неділю український рок-гурт «Бумбокс», який зібрав сотні глядачів на сцені престижного клубу Racket NYC на Мангеттені.

Як передає власний кореспондент Укрінформу у Нью-Йорку, організатори концерту нагадали, що кошти за квитки та супутні товари підуть на закупівлю «пікапів і дронів» для української армії.
Гурт виконав під овації відомі хіти, зокрема «Червону калину», «Люди», «Поліну».





Вокаліст гурту та автор пісень Андрій Хливнюк присвятив кілька пісень захисникам України й, відповідаючи на емоційний вигук глядачів «Смерть ворогам!», наголосив: не просто ворогам, а рашистській державі. «Навряд чи в цьому поколінні ми колись пробачимо їм», – додав він.








За словами організаторів, гурт здійснює великий тур по Північній Америці, яких охоплює 11 міст: Сієтл, Сан-Франциско, Лос-Анджелес, Маямі, Атланта, Чикаго, Нью-Йорк, Детройт, а також канадські Ванкувер, Торонто та Едмонтон.