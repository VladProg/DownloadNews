Книгу «Чорнобильський роман» ліквідатора Анатолія Демського презентували в Національній бібліотеці імені Ярослава Мудрого у Києві з нагоди Дня вшанування учасників ліквідації наслідків аварії на Чорнобильській АЕС.

Про це Укрінформу повідомили організатори заходу.
«Чорнобильський роман» – результат понад десяти років творчої роботи і десятиліть роздумів та досліджень”, - розповів автор Анатолій Демський.
Зазначається, що на презентації він згадував про саму катастрофу, її ліквідацію, зведення саркофага і представив книгу, яка виникла в результаті художнього переосмислення тих подій.
Сюжет «Чорнобильського роману» розповідає про знайомство головного героя з жінкою мрії, що відбулося в Зоні ЧАЕС, де вахти ділять все існування на “тут” і “там”, де можливе життя "тут і тепер", альтернативне до того, що за межами Зони. Автор перемежовує історію кохання глибокими екскурсами в історію Чорнобиля, Київщини.






У Києві презентували “Чорнобильський роман” ліквідатора Анатолія Демського

























На відміну від багатьох книг про ЧАЕС, у “Чорнобильському романі” події розгортаються не в момент самої аварії, а впродовж п’яти років після неї. У той час, коли над зруйнованим 4-м реактором зводили саркофаг.
За словами Демського, в цій книзі він у художній формі поєднав особистий досвід і романтичну історію, адже в головному герої книги можна впізнати самого автора.
Директор видавництва “Саміт-Книга” Ігор Степурін повідомив, що Український інститут книги придбав 300 примірників “Чорнобильського роману” в межах державних закупівель для бібліотек.
Анатолій Демський - учасник ліквідації наслідків катастрофи на ЧАЕС. У складі Оперативної групи Академії наук України впроваджував нову систему контролю безпеки за станом зруйнованого 4-го блока. Автор статей та книжки «ЧАД» (2011) про Чорнобиль.