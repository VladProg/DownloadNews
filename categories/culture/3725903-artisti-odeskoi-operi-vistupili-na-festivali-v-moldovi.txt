Колектив Одеського театру опери та балету взяв участь у 6-му фестивалі класичної музики «DescOpera» в Республіці Молдова.

Про це повідомляє пресслужба Міністерства культури та інформаційної політики, передає Укрінформ.
«Виступ колективу Одеського національного академічного театру опери та балету, який представив публіці оперу П. Масканьї «Сільська честь», став екватором 6-го фестивалю класичної музики «DescOpera», - йдеться а повідомленні.
Зазначається, що фестиваль відбувся у форматі трикутника солідарності «Кишинів - Одеса - Ясси» та пройшов під егідою Міністерства культури Республіки Молдова, Національного театру опери та балету «Марія Бієшу» за стратегічної підтримки проєктів USAID Moldova, уряду Швеції та Британської агенції з міжнародного розвитку.
Як повідомляв Укрінформ, у місті Йонкерс (штат Нью-Йорк, США) відбувся 36-й Український фестиваль.
Фото: МКІП