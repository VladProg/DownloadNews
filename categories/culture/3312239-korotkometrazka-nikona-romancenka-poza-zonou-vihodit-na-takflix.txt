На онлайн-платформі Takflix виходить короткометражна стрічка Нікона Романченка «Поза зоною».

Про це Укрінформу повідомили в компанії Takflix.
«Фільм доступний мовою оригіналу з англійськими субтитрами безкоштовно на всіх територіях», - ідеться в повідомленні.
Як зазначається, частину фільму «Поза зоною» знімали на тернопільській кондитерській фабриці «Тера», де працює головна героїня, роль якої виконала акторка Наталя Половинка.

«Поза зоною» – це історія жінки Люби, яка чекає дзвінка від сина з АТО. Щоразу вона чує у слухавці: «Зараз, на жаль, відсутній зв’язок з вашим абонентом». Люба залишає роботу на кондитерській фабриці та вирушає на пошуки сина.
Стрічка отримала спеціальну відзнаку журі на фестивалі «Молодість» 2018 року.
Нікон Романченко цього року здобув нагороду за «найкращу режисерську роботу» з фільмом «Leopolis Night» на Одеському міжнародному кінофестивалі. Він також був одним з режисерів монтажу стрічки «Стоп-Земля», переможця ОМКФ 2021.
Трейлер фільму розміщений в Ютюбі.

Фото: Катерина Горностай