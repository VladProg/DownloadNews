Російський кінорежисер Кантемір Балагов, який отримав два призи у Каннах, фільм якого номінувався на «Оскар», виїхав з країни.

Про це повідомляє Укрінформ з посиланням на Інстаграм режисера.
«Ми залишили Росію. Нам дуже шкода, і ми зовсім спустошені… Наші серця разом з Україною та російськими людьми, які проти цього кошмару», - написав Балагов.













Посмотреть эту публикацию в Instagram






















Публикация от Kantemir Balagov (@kantemir_balag)



Сьогодні раніше про від'їзд з Росії оголосив у своєму ТГ-каналі головний редактор журналу «Мистецтво кіно», кінокритик Антон Долін. Головна причина від'їзду – «злочинна війна в Україні, ініційована керівництвом РФ» та неможливість «жити в країні, навіть рідній і улюбленій, де тобі закривають рота». Другою причиною Долін назвав те, що неможливо «дихати московським повітрям… поки в Україні вбивають і вмирають, кожна хвилина такого існування підтверджувала очевидне: ти – співучасник».
Кантемір Балагов - російський режисер, який став широко популярним після фільму «Дилда», що вийшов у 2019 році. Картина отримала дві нагороди в Каннах, Росія висунула її на «Оскар».
Кінокритик Антон Долін відомий своєю активною громадською позицією. Зокрема, він виступав на підтримку українського політв'язня Олега Сенцова і був свідком захисту на суді проти нього.
З 24 лютого в Україні йде війна з російськими загарбниками.