У селі Крилос Івано-Франківської області на території національного заповідника «Давній Галич» дослідники та реконструктори зі всієї України відтворять стародавній ремісничий двір.

Як передає Укрінформ, про це повідомило Міністерство культури та інформаційної політики України.
Подія відбудеться 20-21 травня з нагоди 1125-річчя міста Галич та Міжнародного дня музеїв.
Фахівці відтворять табір періоду Середньовіччя з різними локаціями, де будуть представлені ремесла, військова справа та побут таборового життя. Відвідувачі зможуть відчути себе частиною княжого міста, спробують відтворити вміння та навички предків.
Метою заходу є привернення уваги громадськості до культурної спадщини України та залучення ширшого кола небайдужих до її збереження і популяризації.






На Івано-Франківщині відтворять ремісничий двір давнього Галича / Фото: МКІП




























За словами співорганізатора Яреми Іванціва, це "новий формат науково-популярних подій, які дуже на часі, оскільки дають можливість об'єднувати суспільство навколо нашої культурної спадщини, заповідників, пам'яток культури і надавати їм життя у такій формі, а також презентувати для відвідувачів наш спільний доробок".
Як повідомляв Укрінформ, до Дня пам’яті жертв геноциду кримськотатарського народу у низці міст України будуть представлені виставкові проєкти «Крим. Інший погляд».