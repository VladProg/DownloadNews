Поетеса Мадока Маідзумі з Кіото здійснила унікальний міжнародний проєкт, присвячений Україні - "Haiku for peace".

Про це повідомив у Фейсбуці посол України в Японії Сергій Корсунський, передає Укрінформ.
«Автори хайку з 50 країн світу 16 мовами написали вірші, присвячені Україні», - зазначив дипломат.

Корсунький також розповів, що Маідзумі дуже вразили твори української поетеси Владислави Симонової з Харкова, яка написала цілу низку віршів, фактично перебуваючи під щоденними обстрілами.
«У Владислави більше 600 хайку, і пані Маідзумі вирішила видати у Японії її книгу. Ми будемо активно сприяти цьому проєкту», - запевнив посол.
Як повідомляв Укрінформ, Прем’єр-міністр Денис Шмигаль на зустрічі з Надзвичайним і Повноважним Послом Японії в Україні Кунінорі Мацудою 31 серпня обговорив активну роль цієї країни у питанні відновлення та продовження плідних двосторонніх відносин після закінчення розв'язаної росією війни.