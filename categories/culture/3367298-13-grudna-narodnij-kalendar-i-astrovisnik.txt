Сьогодні у всьому вітається стриманість та поміркованість

Християни вшановують пам’ять апостола Андрія Первозванного. Він був одним із дванадцяти апостолів й улюбленим учнем Христа. За церковними легендами, святий проповідував християнство у Скіфії (стародавня Україна). Коли він зупинився попід Дніпровськими кручами, то проголосив: «На горах цих засяє благодать Божа, буде місто велике!». Саме тут пізніше і виріс Київ.
У народі цей день ще називають Калита. Воно вважається парубочим, оскільки в Андріївську ніч хлопцям дозволено бешкетувати. А незаміжні дівчата в ніч на Калиту ворожать на судженого.

Народні прикмети. Ясний і морозний день віщує добрий урожай.

Якщо сніг на Андрія випав і не тане - значить, лежатиме аж до початку квітня.

Кішка вилизує хвіст, лапи й тіло - чекай ясного морозного дня.

Іменинники: Андрій, Іван, Аркадій.

9-10 місячний день. Місяць у знак Овен. Критичний день. Час ілюзій, спокус та обманів. Потрібно контролювати себе і бути гранично уважним та обережним. А ще - зберігати спокій і не піддаватися різним страхам. У всьому вітається стриманість та поміркованість.

За даними Центральної геофізичної обсерваторії України, найхолоднішим цей день у Києві був у 1921 році: -24,3°С, а найтеплішим у 1950-му: 10,0°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Друга чверть. Освітленість становить 73 відсотки. Повня - 19 грудня.