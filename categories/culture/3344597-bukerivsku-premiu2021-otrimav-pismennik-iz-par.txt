Лауреатом найпрестижнішої літературної нагороди – Букерівської премії 2021 року, став 57-річний письменник з ПАР Деймон Гелгут за роман "Обіцянка" (The Promise)

Про це повідомляється на сторінці премії у Твіттері, передає Укрінформ.


We are delighted to announce that the winner of the #2021BookerPrize is 'The Promise' by Damon Galgut! Watch Damon’s winner’s interview live on the BBC now: https://t.co/AV21wqAtaD@ChattoBooks @vintagebooks @penguinrandom pic.twitter.com/TeC0WvN9k9
— The Booker Prizes (@TheBookerPrizes) November 3, 2021

Роман розповідає про білу сім’ю, яка мешкає в ПАР. Зібравшись на похороні, вони усвідомлюють, що не виконали важливу обіцянку - віддати будинок на своїй фермі чорношкірій жінці, яка працювала на них все життя. Натомість вони знайшли низку відмовок, щоб не дотримати слова.
Гелгут отримає приз у розмірі 50 тисяч фунтів стерлінгів (€58,750).
Зазначається, у 2003-му і 2010 роках Гелгут потрапляв до шорт-листа премії.
Як повідомляв Укрінформ, дебютний роман «Шуґі Бейн» 44-річного шотландсько-американського письменника Дугласа Стюарта став лауреатом Букерівської премії в області художньої літератури у 2020 році.
Букерівська премія — найпрестижніша літературна нагорода, що з 1969 року щорічно вручається у Великій Британії. За 40 років Букерівська премія стала провідною в галузі літератури.
Спочатку премія присуджувалася авторові, який проживає в одній з країн Співдружності або в Ірландії за роман, написаний англійською. З 2014 року можна висувати англомовних авторів і з інших країн світу.
Фото: Tolga Akmen/AFP/Getty Images