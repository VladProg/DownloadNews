У Києві в мистецькому центрі «Шоколадний будинок» відкрилась виставка, присвячена доробкам українського художника Анатоля Петрицького.

Про це повідомляє кореспондент Укрінформу.
«Сьогодні Анатоля Петрицького ми знаємо як новатора у сфері сценічного дизайну, реформатора національного театру, зокрема і музичного. Те, що він творив у 1920-х роках насправді потрібно інспірувати в сьогоднішню молодь, студентство, сучасних митців, дизайнерів, модельєрів. На нашу думку, ця виставка є тому свідченням», - сказала під час відкриття мистецтвознавець Марина Стрельцова.
Виставковий проєкт занурює відвідувачів у найрізноманітніші етапи творчості митця та вияскравлює вплив його візуальних відкриттів на сучасне покоління митців і дизайнерів.
В експозиції представлені оригінальні ескізи театральних костюмів Анатоля Петрицького з колекції Музею театрального, музичного та кіномистецтва України. Проєкт супроводжують спеціально створені рекламні відеоматеріали, постери і сувенірна продукція.
Анатоль Петрицький був майстром вибухового темпераменту, ярусові іронії й невтомним експериментуванням. Бувши оригінальним художником театру, створив разючі за образністю і безпомилковим відчуттям епохи театральні строї та декорації у конструктивістській манері для театрів Києва, Харкова, Москви.
Виставка триватиме до 20 березня.
У межах Ukrainian Fashion Week 2022 у МЦ "Шоколадний будинок" 5 лютого відбудеться показ нової колекції "Bad Boy. Петрицький" бренду ZVOLI. Проєктом "Анатоль Петрицький. Заперечення банальності" розпочне свою роботу галерея IEV ART GALLERY, міжнародний аеропорт "Київ" імені І. Сікорського спільно з Національним музеєм "Київська картинна галерея" відкривають новий мистецький простір для пасажирів А терміналу.