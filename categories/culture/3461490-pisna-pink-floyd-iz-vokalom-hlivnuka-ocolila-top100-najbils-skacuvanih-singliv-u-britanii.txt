Пісня Hey Hey Rise Up гурту Pink Floyd із вокалом українського музиканта, соліста гурту "Бумбокс" Андрія Хливнюка посіла перше місце в рейтингу Official Singles Download Chart Top 100 у Великій Британії, станом на середину квітня.

Про це повідомляє Укрінформ із посиланням на сайт рейтингу.

У чарті найбільш скачуваних синглів у Британії Hey Hey Rise Up обійшла пісні As It Was Гаррі Стайлса та Bam Bam Камілли Кабельо та Еда Ширана.

«Дякую всім, хто підтримав Hey Hey Rise Up. Продовжуйте слухати та завантажувати пісню — всі кошти йдуть на гуманітарну допомогу», — написав гурт Pink Floyd на своїй сторінці в Інстаграмі.













Посмотреть эту публикацию в Instagram






















Публикация от Pink Floyd (@pinkfloyd)



Як повідомляв Укрінформ, на початку квітня гурт Pink Floyd уперше з 1994 року випустив нову пісню Hey Hey Rise Up (Гей, гей, вставай) із вокалом українського музиканта, соліста гурту "Бумбокс" Андрія Хливнюка, який співає пісню "Ой у лузі червона калина" на Софійській площі в Києві кілька тижнів тому.
Усі кошти, які будуть зібрані від продажів пісні підуть на гуманітарну допомогу для України.
24 лютого російський президент путін оголосив про початок широкомасштабного вторгнення в Україну. Російські війська обстрілюють та знищують об'єкти інфраструктури, здійснюють масовані обстріли житлових районів українських міст і сіл із використанням артилерії, реактивних систем залпового вогню та балістичних ракет.
Фото: Sarah Lee/The Guardian