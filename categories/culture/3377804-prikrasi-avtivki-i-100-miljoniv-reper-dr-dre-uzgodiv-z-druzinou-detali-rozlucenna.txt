Відомий американський репер та продюсер Доктор Дре (Dr. Dre) узгодив зі свою дружиною Нікол Янг останні деталі щодо розлучення.

Як передає Укрінформ, про це повідомляє Sky News.
51-річна Янг отримає 100 мільйонів доларів, із яких 50 млн одразу та ще 50 млн впродовж року. Також вона забере всі свої прикраси, три люксові автомобілі й один мотоцикл.
56-річному реперу Доктору Дре залишаться всі акції компанії Apple, шість автомобілів та сім будинків на території США.
Після укладання угоди, яке тривало 18 місяців, статки Dr. Dre оцінюються в майже 620 млн доларів.
Зазначається, що пара прожила у шлюбі близько 24 років. Вони виховують двох дітей – Трус (24) і Трулі (20).
Андре Ромелль Янг (більш відомий як Dr. Dre) — американський репер і продюсер, один з найуспішніших бітмейкерів в реп-музиці. Вважається найважливішою фігурою в популяризації Джі-фанку — одного зі стилів реп-музики, який з'явився в середині 80-х в Лос-Анджелесі.
Фото: AXELLE/BAUER-GRIFFIN/FILMMAGIC