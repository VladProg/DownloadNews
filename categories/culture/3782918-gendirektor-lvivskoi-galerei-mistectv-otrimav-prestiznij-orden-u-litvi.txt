Генерального директора Львівської національної галереї мистецтв імені Бориса Возницького Тараса Возняка відзначили польсько-литовською нагородою імені Єжи Ґедройця та орденом Литовської Республіки за заслуги в царині культури "Nesk Savo Svesa ir Tikek".

Про це Возняк повідомив в інтерв’ю Укрінформу.
«У жовтні я став лавреатом нагороди Форуму діалогу та співпраці Польща–Литва імені Єжи Ґедройця та отримав орден Литовської Республіки за заслуги у царині культури “Nesk Savo Svesa ir Tikek” (орден тим, що «несуть світло і віру»). За всю історію ним були нагороджені 42 особи, але лише латиші. Я єдиний іноземець, який удостоївся такої честі, була навіть дискусія, чи це можливо. Старатимуся бути гідним таких високих нагород», - сказав Возняк.

Як повідомлялося, у 2021 році Тарас Возняк став лауреатом Премії імені Василя Стуса, яка заснована 1989 року Українською асоціацією незалежної творчої інтелігенції на чолі з Євгеном Сверстюком (1928-2014 рр.). Її щороку вручають літераторам, митцям, режисерам, музикантам, культурним менеджерам за внесок в українську культуру й стійкість громадянської позиції.
Львівська національна галерея ім. Б. Возницького евакуювала найцінніші полотна та скульптури в музеї Європейського Союзу задля збереження шедеврів та популяризацію української культури у світі.