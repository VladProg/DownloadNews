На південному заході Туреччини, у провінції Мугла, археологи знайшли унікальні голови античних статуй.

Про це повідомляє Укрінформ із посиланням на CNN Türk.
«Голови мармурових статуй були знайдені під час археологічних розкопок у стародавньому місті Кнідос», - повідомляє телеканал.
Знахідка вже викликала значне зацікавлення серед науковців.
Стародавній Кнідос був зведений у кілька рівнів, на одному з них було знайдено голови статуй. Знахідку відносять до грецького та римського періодів. Припускається, що вони можуть зображати відомих осіб того історичного періоду, кого саме - науковцям ще належить встановити.
Археологічні розкопки продовжуються.