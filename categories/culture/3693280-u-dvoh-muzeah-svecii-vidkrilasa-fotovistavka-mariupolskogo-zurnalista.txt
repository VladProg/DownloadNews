У двох музеях Швеції відкрилася фотовиставка «Тим часом у Маріуполі», на якій представлені світлини маріупольського журналіста В’ячеслава Твердохліба.

Як передає Укрінформ, про це в Телеграмі повідомила Маріупольська міська рада.
«У Швеції презентували фотовиставку маріупольського журналіста В’ячеслава Твердохіліба «Тим часом у Маріуполі». Під час блокади він жив у підвалі й документував події, поки нарешті пішки не покинув місто», - йдеться у повідомленні.



Відвідувачі виставки також можуть ознайомитися із щоденником восьмирічного Єгора, який писав його під час блокади, та подивитися фільм за мотивами його записів.

Виставка проходить у Шведському національному музеї військової історії у Стокгольмі та Музеї шведських повітряних сил у Лінчопінгу. Вона триватиме до 31 серпня.




Як повідомляв Укрінформ, український журналіст В’ячеслав Твердохліб вивіз через ворожі блокпости кадри зруйнованого Маріуполя на флешці, схованій у цукерці.