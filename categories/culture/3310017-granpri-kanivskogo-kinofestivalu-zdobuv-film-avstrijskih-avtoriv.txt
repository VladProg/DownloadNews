VI Канівський міжнародний кінофестиваль імені Юрія Іллєнка оголосив переможців. Сьогодні будуть продемонстровані фільми-переможці.

Інформацію оприлюднено на сторінці фестивалю у Фейсбуці, передає Укрінформ.
Гран-прі фестивалю завоював фільм “Пангая” австрійських режисерів Маркуса Кіма та Біта Гечера.
Найкращим патріотичним фільмом визнана робота українського режисера Євгенії Мельник “Ми прикриваємо!”.
У номінації музичних фільмів перемогла картина “Сяся” українського режисера Максима Коцького, ігрових NAIK – Мауро Руссо з Італії, документальних – “А що для тебе щастя?” українця Олександра Кривця, анімаційних – бельгійський фільм “Кращі дні” Шанталя Петена, Фелікса та Гюстава Маусів.
Канівський кінофестиваль започаткували у 2016 році. Цього року на участь у ньому надійшло 3125 заявок, з них 80% – іноземні. До участі в конкурсі були допущені 15 українських та 12 іноземних фільмів: із США, Великої Британії, Німеччини, Австрії, Франції, Бельгії, Італії, Уругваю, Китаю та Індії.