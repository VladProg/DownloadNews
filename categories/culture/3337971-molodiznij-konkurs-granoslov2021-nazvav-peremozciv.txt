Журі Міжнародного молодіжного літературного конкурсу «Гранослов» оголосило фіналістів і переможців, чиї твори вийдуть окремими книжками.

Як передає Укрінформ, про це повідомляється на сайті Національної спілки письменників України.
Повідомляється, що фіналістами цьогорічного «Гранослова» визнано роботи таких авторів (в порядку спадання балів):


Поезія: Бодасюк Олена, Божко Ірина, Грудка Олеся, Анчель Павло, Скакун Ірина, Пасько Ірина, Шевель Юлія, Кукула Ольга, Жаботинський Святослав, Сека (Таборовець) Юлія;
Проза: Олєйніков Святослав; Шкабой Вікторія; Миколаєнко Марина; Романюк Юлія; Ященко Ольга; Кириченко Оксана; Білогура Олександр; Міщенко Лідія; Шевченко Аліна; Сільчук Юлія.

«Переможці - це Олена Бодасюк (поезія) та Святослав Олєйніков (проза). Саме їхні книжки будуть готуватися до виходу, завдячуючи цьогорічному партнеру конкурсу — «Друкарському дому Олега Федорова», - йдеться у повідомленні.
Як зазначається, загалом оргкомітет «Гранослова» отримав понад 80 заявок від молодих авторів.
Головою журі конкурсу, як і торік, був кандидат мистецтвознавства, професор, театрознавець, режисер, актор, драматург, заслужений діяч мистецтв України Василь Неволов. У журі працювали Дмитро Дроздовський, Дмитро Чистяк, Вікторія Осташ, Ольга Ольхова, Ігор Павлюк, Алла Диба, Олег Федорова Тетяні П’янкова, Василь Кузан, Володимир Цибулько та Ірина Зелененька.
Повідомляється, що у видавництві «Саміт-книга» вийшла книжка поезій переможця «Гранослова — 2020» Тараса Яреська і перебуває у друці збірка віршів іншого переможця — Івана Берегового.