Кіностудія Warner Bros. показала перший офіційний трейлер фільму «Матриця: Воскресіння» для широкої публіки.

Як передає Укрінформ, про це повідомляє The Matrix Resurrections у Твітері.


The Matrix Resurrections in theaters and on HBO Max December 22 #TheMatrixMovie pic.twitter.com/USY3CKSgXq
— The Matrix Resurrections (@TheMatrixMovie) September 9, 2021

Всього трейлер триває 2 хвилини 52 секунди.
Четверта частина «Матриці» з підзаголовком «Воскресіння» має вийти у прокат 22 грудня 2021 року.
У фільмі показане майбутнє, в якому люди насильно під'єднані повсталими машинами до Матриці — інтерактивної комп'ютерної програми, що симулює дійсність. У такий спосіб машини одержують із людей енергію, потрібну їм для продовження існування. Хакер Нео (Кіану Рівз) має дізнатися, яким є справжній світ, і стати визволителем людства.
Як повідомляв Укрінформ, наприкінці серпня найбільший американський концерн із виробництва художніх фільмів і серіалів - кіностудія Warner Bros. представив перший трейлер нового фільму «Матриця». Проте сам трейлер був показаний тільки для присутніх на кіновиставці CinemaCon і не був доступний для широкої публіки.