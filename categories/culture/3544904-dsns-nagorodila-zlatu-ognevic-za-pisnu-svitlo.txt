Державна служба з надзвичайних ситуацій відзначила співачку Злату Огнєвич знаком пошани за пісню "Світло".

Як передає Укрінформ, про це ДСНС повідомила у Фейсбуці.
"Рівно тиждень тому ми уперше побачили і почули "Світло" - зворушливу і життєствердну присвяту героїчній роботі українських рятувальників. Голова ДСНС Сергій Крук особисто подякував Златі Огнєвич за цю пісню і вручив їй найвищу відзнаку Служби - нагрудний знак "Знак пошани"", - ідеться у повідомленні.


"Світло переможе темряву, а Україна - жорстокого і підступного ворога. Віримо, що так і буде", - підкреслили у ДСНС.
Як повідомляв Укрінформ, працівники ДСНС з початку року врятували понад 4 тисячі людей.