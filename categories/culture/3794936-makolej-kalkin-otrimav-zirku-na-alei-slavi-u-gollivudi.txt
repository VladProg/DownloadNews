Актор відомої кінострічки «Сам удома» Маколей Калкін у п’ятницю відкрив свою зірку на Алеї слави у Голлівуді, Лос Анджелес.

Як передає Укрінформ, про це повідомляє ВВС.
На церемонії відкриття зірки була присутня акторка Кетрін О’Хара, яка зіграла матір персонажа Калкіна – Кевіна МакКалістера – в новорічному фільмі. Вона подякувала йому за можливість розділити цю щасливу подію.

«Маколей, ти заслуговуєш свою зірку на Голлівудській Алеї слави, і дякую за запрошення мене, твоєї несправжньої матері, яка залишила тебе вдома самого не один, а два рази, на цю щасливу подію», – сказала О’Хара.

Окрім колеги по фільму, на церемонії були присутні друга дружина Калкіна акторка Бренда Сонг та їхній син Карсон.


Як повідомлялося, «Сам удома» — сімейний фільм 1990 року і різдвяна комедія. Прем'єра відбулася 10 листопада 1990 року в кінотеатрах Чикаго (США). Фільм мав гучний успіх — за 29 тижнів прокату по всьому світі він зібрав $476,6 млн, що є рекордом для фільмів цього жанру. У 1991 році це було третє місце за касовими зборами серед усіх фільмів.
Фото: GETTY IMAGES