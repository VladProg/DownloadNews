У Тернополі відкрили виставку картин, авторами яких є бійці, які проходили реабілітацію мистецтвом під час лікування у медзакладах міста.

Про це повідомив у Телеграмі начальник Тернопільської ОВА Володимир Труш, передає Укрінформ.
“У Тернополі відкрили виставку картин, які малювали поранені бійці, проходячи лікування і реабілітацію у тернопільських медзакладах”, - поінформував Труш.

Зазначається, що майстер-класи з написання картин для військових проводить художник Рустам Давлетов. А допомагає йому в цьому волонтерка з Рубіжного Олена Хмельницька. Жінка раніше влаштовувала такі сеанси реабілітації у своєму рідному місті. Тепер допомагає бійцям у Тернополі.
Як повідомляв Укрінформ, у Тернополі 1-11 липня у кластері «На пошті» проходила виставка "Портрети Маріуполя". Експозиція складалася з 27 фотографій та історій маріупольців, які змогли вирватися з блокадного міста та розпочати життя з нуля.
Фото: Володимир Труш / Телеграм