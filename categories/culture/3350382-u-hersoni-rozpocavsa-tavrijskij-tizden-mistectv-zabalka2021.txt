У Херсоні 13 листопада розпочався Таврійський тиждень мистецтв/Zабалка – 2021 (Tavria Art Fest).

Про це повідомляє Херсонська обласна універсальна наукова бібліотека ім. Олеся Гончара, передає Укрінформ.
Як зазначається, захід проходитиме 13-19 листопада у змішаному форматі (онлайн/офлайн). Це буде вже дев`ятий фестиваль, тому його символ – покровителька мистецтв Муза.
"Цим образом ми прагнемо поєднати традиції класичного мистецтва і сучасні тенденції. Нашу ідею підкріплює слоган фесту – «Від класики до сучасності», - зазначають організатори.
У програмі фестивалю - майстер-класи, виставки, онлайн-виставки, відеовізитівки майстрів та майстринь, художників, творчих колективів, створення анімаційного фільму, перегляд фільмів з цьогорічних кінофестивалів Херсонщини та України.
Назва фестивалю Zабалка пов'язана з тим, що Херсон стоїть на балках. Один з районів міста так і називають – Забалка.