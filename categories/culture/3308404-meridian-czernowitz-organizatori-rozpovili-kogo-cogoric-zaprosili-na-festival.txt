У Чернівцях з третього по п'яте вересня відбудеться ХІI Міжнародний поетичний фестиваль Meridian Czernowitz. На нього приїдуть письменники з Ізраїлю, Австрії, Швейцарії та інших країн.

Про це повідомляють у пресслужбі Чернівецької облради, передає Укрінформ.
"У Чернівцях 3-5 вересня відбудеться поетичний фестиваль ХІI Міжнародний поетичний фестиваль Meridian Czernowitz "Україна очима світу". Проєкт відбувається за підтримки Українського культурного фонду та інших партнерів", - йдеться у повідомленні.
Зазначається, що серед запрошених іноземців – поети Ноам Партом, Томер Дотан-Дрейфус (Ізраїль), Рудольф Буссманн (Швейцарія), Майя Гадерлап (Австрія), іспансько-кубинський письменник і перекладач Хосе A.Кампос та інші.
Україну представлять Сергій Жадан, Юрій Андрухович, Катерина Калитко, Ірина Цілик, Тарас Прохасько й резиденти чернівецької молодіжної поетичної сцени фестивалю.
Під час фестивалю відбудуться також всеукраїнські прем’єри трьох книжок від видавництва «Меридіан Черновіц» за участю авторів.
Вхід на всі заходи – вільний.
Із повною Програмою фестивалю можна ознайомитись тут.