Голлівудські актори Бред Пітт і Джордж Клуні зіграють у новому трилері від Apple Studios, назва якого не розголошується.

Як передає Укрінформ, про це повідомляє Deadline.
Лауреати премії «Оскар» Пітт і Клуні раніше вже знімалися разом - у фільмах «Одинадцять друзів Оушена» (2001) та «Прочитати і спалити» (2008).
Зазначається, що режисером нової стрічки буде Джон Воттс, який зняв три останні фільми про Спайдермена.
Як повідомляв Укрінформ, голлівудська акторка Скарлетт Йоганссон зіграє у стрічці від Apple Studios та Skydance.
Фото: Getty / Jeff Kravitz