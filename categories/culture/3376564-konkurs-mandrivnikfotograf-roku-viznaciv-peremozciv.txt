Одинадцять авторів отримали звання найкращих тревел-фотографів конкурсу «Мандрівник-фотограф року».

Про це Укрінформу повідомили організатори конкурсу.
«Понад 370 фотографів з усієї України боролися в 11 номінаціях, серед яких - «Люди та їх історії», «Пейзажі та пригоди», “Молодий мандрівник-фотограф року віком до 14 років”. Учасниками стали як професіонали, так і аматори. Вік найменшого - 6 років. Всього до журі надійшло понад 700 світлин з подорожей українців», - ідеться в повідомленні.






Конкурс «Мандрівник-фотограф року» визначив переможців 2021-го


































Як зазначається, переможцями стали: Олександр Хохоля, Максим Петренко, Ольга Телепан, Nadja Vihasta, Олександр Шишко, Микола Вишнівський, Ігор Коровій, Юрій Рижко, Сергій Іващук, Ольга Калінчук та Ігор Климович.
Роботи оцінювало журі у складі: режисер, фотохудожник, викладач Сергій Марченко (почесний голова); мандрівник, автор книг «Парад айсбергів» та «Мандри киянина Океанією» Вадим Івлєв; учасник 1-ї, 2-ї та 8-ї річних Антарктичних експедицій Роман Братчик; журналіст, блогер Андрій Мазур; професійний мандрівник Костянтин Ліорек; тревел-фотограф Віктор Ганущин; мандрівник Костянтин Симоненко.
Конкурс організований спільнотою Voyagemakers. Його мета - підтримка культури подорожей в Україні та авторів, чия творчість надихає інших досліджувати навколишній світ.
«Конкурс підносить дух учасників, допомагає подолати соціальну дистанцію. 365 днів на рік активно підтримує мандрівників, які люблять розповідати історії подорожей. Це особливо важливо, коли життя змінилося під впливом карантину», - коментує організатор конкурсу Вадим Івлєв.
Фото переможців можна побачити тут, а також на сайті Voyagemakers.
Як повідомляв Укрінформ, в липні 2021 року спільнота Voyagemakers назвала переможців проведеного нею конкурсу короткометражних аматорських відеоробіт та фільмів про далекі подорожі «Жага мандрів».