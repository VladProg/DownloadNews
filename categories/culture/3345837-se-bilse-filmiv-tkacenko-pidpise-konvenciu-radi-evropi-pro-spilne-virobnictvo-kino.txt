Президент Володимир Зеленський уповноважив міністра культури та інформаційної політики Олександра Ткаченка на підписання Конвенції Ради Європи про спільне кінематографічне виробництво.

Як передає Укрінформ, відповідне розпорядження №570/2021-рп опубліковане на сайті Президента.
“Уповноважити Міністра культури та інформаційної політики України Ткаченка Олександра Владиславовича на підписання Конвенції Ради Європи про спільне кінематографічне виробництво (переглянутої) на умовах, установлених підпунктом «b» пункту 1 статті 18 Конвенції”, - йдеться в розпорядженні.
Як повідомляв Укрінформ, 14 грудня 2020 року Кабінет Міністрів схвалив проєкт програми культурного співробітництва з Італією на 2021-2025 роки та уповноважив міністра культури та інформаційної політики Олександра Ткаченка підписати документ.