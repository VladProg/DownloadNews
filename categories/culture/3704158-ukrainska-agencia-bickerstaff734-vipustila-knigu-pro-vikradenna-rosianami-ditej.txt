Креативна агенція Bickerstaff.734 створила книгу «Злочин без покарання», щоб привернути увагу до викрадення російськими загарбниками українських дітей.

Як передає Укрінформ, про це Bickerstaff.734 повідомляє в Інстаграмі.
«Як виразити словами той біль, жах і праведний гнів українських матерів, чиї діти були викрадені російськими окупантами? 6000 дітей… Мабуть, ніяк. Але якщо спробувати, то вийде 50-кілограмова книга на 6000 сторінок», - ідеться в повідомленні.
Агенція Bickerstaff.734 створила книгу спільно з Українською академією лідерства і Міністерством закордонних справ України.





«А поки українська молодь вже відправилася в європейську експедицію презентувати цю книгу у НАТО, Європейському парламенті і Раді Європи. Та іншим організаціям у Польщі, Німеччині, Франції, Бельгії та Австрії», - сказано у повідомленні.
Як повідомляв Укрінформ, за інформацією дружини Президента України Олени Зеленської, у російській неволі перебувають понад 19 тисяч українських дітей.
Фото: Інстаграм bickerstaff.734