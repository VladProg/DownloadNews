Цього дня слід зважувати кожен свій крок

Православна церква вшановує пам’ять великомученика Дмитра Солунського. Відомо, що жив він за часів імператора Діоклетіана і був таємно хрещений батьками. Не знаючи про християнську віру Димитрія, римський імператор призначив його проконсулом Фессалонікійської області. Замість того, щоб переслідувати християн, Димитрій відкрито навчав мешканців міста християнської віри. За це він і був убитий за наказом Діоклетіана.
Народні прикмети. День на Дмитра без снігу - зими поки що не буде.
Земля замерзла і дме холодний вітер - снігу не буде до свят.
Якщо цього дня тепло - весна буде рання, м’яка.
Іменинники: Марк, Афанасій, Дмитро, Опанас, Василь, Антон.
4-5 місячний день. Місяць у знаку Козеріг. Цей день несе у собі подвійну характеристику: він позитивний та негативний одночасно. Тож потрібно намагатися не приймати поспішних рішень. Цього дня слід зважувати кожен свій крок, усі «за» та «проти».
Вдалий день, щоб оцінити власні сили, проаналізувати зроблене і скласти плани на перспективу.
За даними Центральної геофізичної обсерваторії України, найхолоднішим цей день у Києві був у 1891 році: -12,4°С, а найтеплішим у 1927-му: 19,6°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що зростає. Перша чверть. Освітленість становить 17 відсотків.