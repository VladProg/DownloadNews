МКІП разом із партнерами з Нідерландів проводить низку заходів для повернення колекції «Скіфського золота» до України.

Про це повідомив тимчасовий виконувач обов'язків міністра культури та інформаційної політики Ростислав Карандєєв, передає Укрінформ із посиланням на пресслужбу відомства.
«МКІП спільно з партнерами з Нідерландів проводить ряд заходів, які спрямовані на щонайшвидше повернення колекції артефактів в Україну», – зазначив він.
Він зазначив, що колекція «Скіфського золота», яка була виставлена в музеї в Нідерландах у той час, коли Росія окупувала Крим у 2014 році, вже найближчим часом повернеться в Україну.
Як повідомляв Укрінформ, 26 січня 2022 року так звані російські кримські музеї в тимчасово окупованому Криму подали касаційну скаргу на рішення Апеляційного суду Амстердама щодо повернення колекції “Скіфського золота” Україні.
“Скіфське золото” мають повернути Україні. Таке рішення ухвалив Апеляційний суд Амстердама 26 жовтня 2021 року.
Юридична війна за експонати почалася після того, як ще до окупації півострова Росією, 2013 року, цінну колекцію було вивезено з Криму на виставку в Нідерланди. Виставка «Крим: золото і таємниці Чорного моря» складалася з колекцій п’яти музеїв, один з яких розташований у Києві, а чотири – у Криму (Сімферополь, Керч, Бахчисарай і Херсонес). Виставка проходила у музеї Алларда Пірсона в Амстердамі.
9 червня Верховний суд Нідерландів ухвалив остаточне рішення повернути «Скіфське золото» Україні. Він підтвердив рішення апеляції дворічної давності на користь Києва.
Фото: МКІП