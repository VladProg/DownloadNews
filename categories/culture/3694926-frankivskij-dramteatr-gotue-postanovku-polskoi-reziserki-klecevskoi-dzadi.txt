У Франківському драмтеатрі польська режисера Майя Клечевська розпочала роботу над постановкою «Дзяди» за поемою Адама Міцкевича.

Про це у Фейсбуці повідомив Франківський драмтеатр, передає Укрінформ.
«Маємо чудову новину! Днями Майя Клечевська - провідна польська режисерка - зі своїми колегами та разом з командою нашого театру розпочали роботу над новою постановкою «Дзяди» за однойменною поемою Адама Міцкевича», - йдеться в повідомленні.
Зазначається, що романтична драма «Дзяди» матиме антиросійський дискурс та чіткий безапеляційний меседж до тих, хто досі каже «Це не наша війна» або «Я пацифіст».

Зазначається, що премʼєрні покази вистави заплановані на 27 та 28 травня.
Як повідомляв Укрінформ, головний режисер Київського академічного театру драми та комедії на лівому березі Дніпра Тамара Трунова випустила в Алітуському міському театрі з литовськими акторами виставу «Blogi keliai» («Погані дороги»).