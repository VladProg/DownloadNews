Kyiv Symphony Orchestra 29 червня виступив для президентів усіх країн - членів НАТО на саміті у Мадриді.

Як передає Укрінформ, про це Міністерство культури та інформаційної політики України повідомляє у Телеграмі.
За 73-річну історію існування Альянсу Kyiv Symphony Orchestra став другим оркестром, який запросили виступити на заході НАТО такого рівня.
«Для нас невимовно важливо представляти українську культуру на НАТО-саміті, де визначають стратегічний напрямок Альянсу на наступне десятиліття, а також затверджують пакет допомоги Україні», – зазначили в оркестрі.
У Національному музеї Прадо президентам країн НАТО була представлена програма, що складається із Симфонії №1 До мажор Максима Березовського та «Мелодії» ля мінор Мирослава Скорика.
Як повідомляв Укрінформ, 27 червня у Великій Британії вперше за історію музичного фестивалю Ґластонбері на головній сцені виступили чотири українські гурти.
Фото: Телеграм МКІП