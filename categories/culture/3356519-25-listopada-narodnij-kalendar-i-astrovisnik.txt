Зірки радять у всьому бути чесними та справедливими

Християни вшановують пам’ять Святителя Іоанна Милостивого, патріарха Олександрійського, який жив у VI- VII столітті. Він народився на острові Кіпр у місті Амафунт (нині Лімасол). Змолоду почав сповідувати аскетичне життя, піклувався про бідних. Не будучи ні ченцем, ні кліриком був обраний, за бажанням народу, патріархом. За його наказом були пораховані усі жебраки в Олександрії, яким він і роздав усе своє майно.
За народним календарем 25 листопада – в Іванів день – саме закінчувалися весільні тижні, потім шлюби можна було укладати лише після завершення зими.

Народні прикмети. Ще не похолодало - весна буде ранньою.

Мряка вранці спостерігається - ввечері будуть заморозки.

Хмари пливуть проти вітру - чекай снігопаду найближчим часом.

Іменинники: Олександр, Борис, Володимир, Дмитро, Іван, Марія.

21-22 місячний день. Місяць у знаку Лев. День чистоти та шляхетності. Важливо бути чесними та справедливими, навіть у дрібницях. Слід повністю віддатися справі, тоді ви зможете вийти на новий рівень ваших можливостей. Успішними будуть колективна робота, всілякі поїздки та подорожі.

За даними Центральної геофізичної обсерваторії України, найхолоднішим цей день у Києві був у 1999 році: -16.5°С, а найтеплішим у 1938-му: 13,9°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Третя чверть. Освітленість становить 71 відсоток.