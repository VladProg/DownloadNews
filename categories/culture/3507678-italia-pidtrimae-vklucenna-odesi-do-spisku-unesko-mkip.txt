Італія підтримає включення Одеси до списку ЮНЕСКО.

Як передає Укрінформ, про це Міністерство культури та інформаційної політики України повідомляє у Телеграмі.
«Гарні новини! На прохання МКІП Італія підтримає Україну у підготовці досьє для включення Одеси до Списку всесвітньої спадщини ЮНЕСКО за скороченою процедурою», - ідеться в повідомленні.
Зазначається, що після того, як кандидатуру Одеси буде представлено ЮНЕСКО, її номінацію буде розглянуто під час наступного засідання Комітету всесвітньої спадщини за особливою процедурою.

Вона передбачена Операційними настановами Конвенції про всесвітню спадщину і ухвалюється у невідкладних випадках.
Як повідомляв Укрінформ, Одеський академічний театр музичної комедії ім. М. Водяного з 18 червня відновлює свою роботу.