12 жовтня о 12:00 - презентація результатів дослідження «Як читають українці під час повномасштабної війни – 2023».

Організатори: Медіацентр Україна – Укрінформ, Український інститут книги.
Спікери: Ростислав Карандєєв - т. в.о. міністра культури та інформаційної політики України; Олександра Коваль - директорка Українського інституту книги; Оксана Бруй - президентка Української бібліотечної асоціації, голова Наглядової ради УІК; Олександр Афонін - президент Української асоціації видавців та книгорозповсюджувачів; Радослава Кабачій - менеджерка програми «Соціальний капітал» Міжнародного фонду «Відродження» (онлайн); Анастасія Шуренкова - керівниця відділу соціально-політичних досліджень агенції Info Sapiens; Юрій Марченко - керівник відділу стратегії й аналітики УІК.

Формат заходу – офлайн (Зала 1) + онлайн.
Дивіться на YouTube-каналі Укрінформу.
Чому це важливо?
Мета дослідження – вивчення актуальної ситуації щодо читання як соціально-культурної практики українців різних вікових категорій. Врахувавши дані попередніх досліджень читання серед українців за 2018 та 2020 рік, дослідникам агенції Info Sapiens вдалося провести порівняльний аналіз показників у динаміці. Зафіксовані поточні кількісні показники досягнення цілей Стратегії розвитку читання «Читання як життєва стратегія» до 2032 року, а також показники динаміки читання з урахуванням повномасштабної російської агресії.
Дослідження провели фахівці дослідницької агенції Info Sapiens у серпні-вересні цього року на замовлення Українського інституту книги завдяки підтримці Міжнародного фонду «Відродження» і сприяння ГО «Форум видавців».