Сьогодні варто присвятити час зміцненню родинних зв'язків

Православна церква вшановує пам'ять святого пророка Наума, який вважається одним з 12 малих біблійних пророків. У своїй Книзі він передбачив загибель Ніневії, столиці Асірійської імперії (нині Мосул, Ірак), у 612 році до н.е. як покарання за її беззаконня і особливо за руйнування Ізраїльського царства.
За народним повір’ям, Наум є покровителем знань, розуму і доброчесності. Здавна вірили, що навчання у цей день буде даватися легко і стане в нагоді у подальшому житті.

Народні прикмети. Зимові зірки на небі переливаються – варто чекати хуртовини.

Північний вітер дме – незабаром настануть сильні морози.

Іменинники: Анастасія, Дмитро, Наум.

10-11 місячний день. Місяць у знаку Телець. День зміцнення сімейних зв'язків. Налагоджуючи стосунки зі своїми рідними та близькими, можна знайти енергію для руху вперед.
День сприятливий для творчості, любові та духовних пошуків. Неприємні події якщо й трапляться, то не завдадуть особливо відчутної шкоди. Не можна проводити цей день на самоті.

За даними Центральної геофізичної обсерваторії України, найхолоднішим цей день у Києві був у 1921 році: -23,4°С, а найтеплішим у 1950-му: 9,8°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Друга чверть. Освітленість становить 81 відсоток. Повня 19 грудня.

Зоряне небо. У ніч на вівторок, 14 грудня, припадає пік метеорного потоку Гемініди. За сприятливих погодних умов можна побачити «зорепад», під час якого пролітатиме близько 100 метеорів на годину. Радіант потоку, тобто місце, звідки «вилітають» метеори, знаходиться у сузір'ї Близнюків поблизу зірки Кастор. Найкраще спостерігати це явище близько 03:00, коли Місяць уже зайде за обрій.