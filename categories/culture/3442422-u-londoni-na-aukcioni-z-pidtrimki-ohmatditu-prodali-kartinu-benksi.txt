У Лондоні на благодійному аукціоні з підтримки дитячої лікарні «Охматдит» продали унікальну антивоєнну картину Бенксі Вanksy’s CND Soldiers, unsigned за 81 тисячу фунтів стерлінгів (понад 106 тисяч доларів).

Як передає Укрінформ, про це повідомляє BBC.
Зазначається, що на аукціон картину Бенксі 2005 року виставили анонімно. На ній зображено два солдати: один тримає автомат, інший - пензлик, яким малює міжнародний символ миру.


Вanksy’s CND Soldiers, unsigned

Картину продали через інтернет-аукціон на сайті MyArtBroker.com. Усі зібрані гроші передадуть дитячій лікарні «Охматдит» у Києві, де лікують поранених дітей, які постраждали внаслідок російської агресії.

Як повідомлялось, найбільші музеї світу, музичні та кінофестивалі, провідні театри та авторитетні аукціони припинили будь-яку співпрацю з культурними та креативними секторами в російській федерації.