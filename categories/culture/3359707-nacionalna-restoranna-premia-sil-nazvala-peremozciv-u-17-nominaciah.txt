У Києві відбулася IX урочиста церемонія нагородження Національної ресторанної премії СІЛЬ.

Про це повідомляє кореспондент Укрінформу.
За перемогу змагалися 145 закладів-фіналістів з усієї країни у 17 номінаціях, фіналістів оцінювали за 4 напрямками: кухня, сервіс, атмосфера та спеціалізація.
Переможці Національної ресторанної премії СІЛЬ 2021:

Найкращий ресторан української кухні - Ресторація Бачевських (Львів)
Найкращий м’ясний ресторан - Steak House (Київ)
Найкраща кав’ярня - Foundation Coffee Roasters (Одеса)
Найкращий ресторан національної кухні - Fratelli (Одеса)
Найкращий ресторан з винною картою - Vino e Cucina (Київ)
Найкращий пивний ресторан - THIS IS ПИВБАР (Київ, Лісківська 9а / 22)
Найкращий бар - Parovoz Speak Easy (Київ)
Найкраще міське кафе - Жизнь Замечательных Людей (Київ)
Найкращий ресторан при готелі - Panorama, Edem Resort Medical Spa (Львів)
Найкращий заміський ресторан - Terrace by the lake, Edem Resort Medical Spa (Львів)
Найкращий пивний бар - Varvar Bar (Київ)
Найкраще кафе-пекарня - Paul (Київ, Городецького, 6)
Найкращий ресторан азійської кухні - Тайський Привіт (Київ)
Найкраща кондитерська - SHOco (Львів, Угорська 12)
Найкращий винний бар - Win Bar (Київ)
Вибір журі - Fish&Pussycat Sushi Bar (Київ)
Відкриття року - Fenix Asia, Fenix Italia (Київ)

Експертна група Національної ресторанної Премії СІЛЬ складалася з суддівської колегії та 118 експертів, що мають професійне відношення до ресторанного бізнесу й активно залучені у життя ресторанної галузі. Розподіл експертів залишився незмінним: по 10 експертів у містах-мільйонниках, та по 4 експерти у кожному обласному центрі.
Національна ресторанна премія СІЛЬ – головна професійна подія ресторанної індустрії України. Премія заснована у 2013 році компанією Hoteliero з метою відзначення кращих ресторанів країни, а також розвитку галузі гостинності в цілому. Вона об'єднує українських рестораторів, структурує ринок, а також інформує гостей про якість закладів.
Достовірність результатів Премії підтверджує аудитор Премії – міжнародна компанія Grant Thornton Ukraine.
Фото: facebook.com/saltawards