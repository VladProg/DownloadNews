Зірки обіцяють успіх і підтримку діловим людям

Православна церква вшановує пам’ять святого Купріяна Карфагенського, який жив у III столітті і був єпископом Карфагена. Він був видатним богословом і його вважають автором канонічного вчення про єдність церкви.
У народі це був Купріянів день. А ще його називали Журавлиним віче, бо вважали, що саме зараз журавлі збираються разом і вирішують, куди їм летіти зимувати.
Народні прикмети. Журавлі низько летять – зима м’якою буде. Якщо високо, то суворою.
Почути журавлиний крик – до дощу.
Іменинники: Олександр, Геннадій, Іван, Мирон, Михайло.
7-8 місячний день. Місяць у знаку Стрілець. Зірки радять бути самоорганізованими, уважними і відповідальними, тоді у діловій сфері все складеться найкращим чином.
Згідно з даними Центральної геофізичної обсерваторії України, найхолоднішим цей день у Києві був у 1893 році: +3,0°С, а найтеплішим у 1905-му: +32, 1°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що зростає. Перша чверть. Освітленість становить 45 відсотків. Повня буде через 8 днів.