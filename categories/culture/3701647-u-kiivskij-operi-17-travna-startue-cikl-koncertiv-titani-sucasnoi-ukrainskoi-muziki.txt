У Київській опері (Київський муніципальний академічний театр опери і балету для дітей та юнацтва) з 17 до 19 -го травня відбудуться концерти гурту Aviator та співаків Віктора Павліка й Марії Бурмаки.

Про це йдеться пресрелізі, який Укрінформу надала пресслужба Київської опери.
"До повномасштабного вторгнення кожен із цих артистів був неповторним у своїй музичній ніші, та з 24 лютого 2022 року кожен з них став на оборону своєї країни на музичному "фронті", - зазначають у релізі.
Повідомляється, що цикл концертів 17 травня відкриє гурт Aviator, наступного дня співатиме Марія Бурмака, а 19 травня - Віктор Павлік. Виступи відбудуться на "сцені-укритті" театру.
"В акустичних сольних концертах музиканти виконуватимуть як гучні хіти зі свого репертуару, так і недавні прем'єри", - інформують у Київській опері.
Як повідомляв Укрінформ, у Харкові 13 квітня відкрився шостий щорічний фестиваль класичної музики KharkivMusicFest. Заходи фестивалю триватимуть до 30 червня.