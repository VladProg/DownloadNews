МКІП наступного року планує подати до Верховної Ради законопроєкт, що полегшить вивезення приватних колекцій за межі України.

Про це заявив тимчасовий виконувач обов'язків міністра культури та інформаційної політики Ростислав Карандєєв в інтерв'ю виданню Телеграф.
"Є сьогодні відповідні ініціативи (щодо модернізації законодавства про переміщення культурних цінностей - ред.) і від приватних колекціонерів, і від державних музейних установ. І в нашому плані нормотворчої діяльності на наступний рік передбачена розробка і внесення до ВР відповідного проєкту закону", - сказав він.

Ростислав Карандєєв

Карандєєв підкреслив, що законодавчі обмеження щодо переміщення культурних цінностей мали завдання зупинити вивезення з території України артефактів і запобігти збідненню культурно-освітнього фонду України. Нині, за його словами, зміни до законодавства можуть сприяти промоції культури України за кордоном, а також враховуватимуть приватні інтереси власників колекцій.
Як повідомляв Укрінформ, у пункті пропуску «Смільниця» прикордонники викрили 38-річного естонця, який намагався вивезти з України 400 старовинних монет.