У США у вівторок, 8 лютого, оголосили номінантів на 94-ту премію Американської академії кінематографічних мистецтв і наук "Оскар".

Як передає кореспондент Укрінформу, номінантів представили комедійний актор Леслі Джордан та акторка і телеведуча Трейсі Елліс Росс під час прямої відеотрансляції на сайті кіноакадемії.
Зокрема, у категорії "Найкращий фільм року" представлені:

«Белфаст»
«Кода»
«Не дивися вгору»
«Веди моє авто»
«Дюна»
«Король Ричард»
«Лакрична піца»
«Алея жахів»,
«У руках пса»
«Вестсайдська історія».

Нагороду за найкращу чоловічу роль можуть отримати:

Бенедикт Камбербетч («У руках пса»)
Хав’єр Бардем («Бути Рікардо»)
Ендрю Гарфілд («Тік-так, бум!»)
Вілл Сміт («Король Ричард»)
Дензел Вашингтон («Трагедія Макбета»)

В аналогічній "жіночій" категорії за перемогу змагатимуться:

Джессіка Честейн («Очі Теммі Фей»)
Олівія Колман («Незнайома донька»)
Ніколь Кідман («Бути Рікардо»)
Крістен Стюарт («Спенсер»)
Пенелопа Крус («Паралельні матері»)

У категорії "Найкраща жіноча роль другого плану" висунуті:

Аунжану Елліс («Король Ричард»)
Кірстен Данст («У руках пса»)
Джессі Баклі («Незнайома донька»)
Аріана Дебозе («Вестсайдська історія»)
Джуді Денч («Белфаст»)

За найкращу чоловічу роль другого плану на нагороду претендують:

Кіаран Гайндс («Белфаст»)
Коді Сміт-МакФі («У руках пса»)
Трой Котсур («CODA»)
Джессі Племенс («У руках пса»)
Джонатан Сіммонс («Бути Рікардо»)

За звання найкращого режисера позмагаються:

Кеннет Брана («Белфаст»)
Рюсуке Хамагучі («Веди моє авто»)
Пол Томас Андерсон («Лакрична піца»)
Джейн Кемпіон («У руках пса»)
Стівен Спілберг («Вестсайдська історія»)

У номінації "Найкращий фільм іноземною мовою" представлені:

«Рука Бога» (Італія)
«Веди моє авто» (Японія)
«Втеча» (Данія)
«Найгірша людина у світі» (Норвегія)
«Лунана: Як у класі» (Бутан)

За номінацію «Найкращий анімаційний повнометражний фільм» поборються:

«Енканто»
«Лука»
«Мітчелли супроти машин»
«Рая та останній дракон»
«Втеча»

Загалом кіноакадемія вручає нагороди у 23 категоріях.
Урочиста церемонія вручення премії Американської кіноакадемії відбудеться 27 березня 2022 року в Голлівуді.