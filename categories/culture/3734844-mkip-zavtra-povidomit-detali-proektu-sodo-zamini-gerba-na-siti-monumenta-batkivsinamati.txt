У Національному музеї історії України у Другій світовій війні 13 липня відбудеться брифінг, присвячений реалізації проєкту МКІП щодо встановлення тризуба на щиті монумента «Батьківщина-мати».

Про це повідомила пресслужба Міністерства культури та інформаційної політики, передає Укрінформ.
"Міністерство культури та інформаційної політики України разом з партнерами розкажуть про етапи, фінансування, виклики та рішення, інші деталі історичного проєкту заміни герба СРСР на тризуб на щиті монумента «Батьківщина-мати»", - йдеться в анонсі.
Зокрема, участь у заході візьмуть міністр культури та інформаційної політики Олександр Ткаченко, директор Національного музею історії України у Другій світовій війні Юрій Савчук, скульптор проєкту Олексій Пергаменщик, нащадок одного з авторів скульптури «Батьківщина-мати» Василь Бородай, директор з комуникацій і PR SCM Наталія Ємченко.
Як повідомлялося, результати голосування у "Дії" засвідчили, що 85% опитаних українців бажають замінити герб СРСР на державний герб на щиті монументальної скульптури «Батьківщина-мати».