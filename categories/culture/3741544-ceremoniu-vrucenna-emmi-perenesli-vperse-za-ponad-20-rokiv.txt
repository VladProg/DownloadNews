Церемонія вручення цьогорічної телевізійної премії «Еммі» було відкладено через страйки акторів та письменників у Голлівуді. Це сталося вперше після терактів 11 вересня 2001 року.

Як передає Укрінформ, про це повідомляє Variety.
Трансляція вручення премії була попередньо перенесена на 18 вересня цього року. Це стало першим випадком з моменту перенесення «Еммі» у зв’язку із терактами у США 11 вересня 22 роки тому.
Точна дата трансляції наразі невідома, хоча телеканал Fox планував випустити шоу в етер у січні 2024 року, тоді як Телевізійна академія наполягала на дату в листопаді.
«Оскільки страйки WGA та SAG-AFTRA тривають без очікуваного вирішення, навіть у листопаді може бути занадто рано для (трансляції – ред.) цьогорічної церемонії, тому січень тепер може бути безпечнішим варіантом», – йдеться у повідомленні.
Як повідомлялося, голлівудські актори приєдналися до страйку сценаристів, припинивши теле- та кіновиробництво в рамках першого спільного страйку в індустрії за понад шість десятиліть після провалу переговорів із великими кіностудіями й стримінговими сервісами.
Страйк проводиться за участі профспілки SAG-AFTRA, що представляє понад 160 000 телевізійних і кіноакторів Голлівуду, та Американської гільдії сценаристів (WGA). Протестувальники вимагають, щоб кіностудії й стримінгові сервіси погодилися на більш справедливий розподіл прибутків і кращі умови праці.
Вони також хочуть гарантії, що штучний інтелект (ШІ) і створені комп’ютером «цифрові обличчя» та голоси не будуть використовуватися для заміни акторів.