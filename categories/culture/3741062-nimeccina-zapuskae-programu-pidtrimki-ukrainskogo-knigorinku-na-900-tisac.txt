ФРН запускає програму підтримки українського книжкового ринку та сприяння обміну між українською та німецькою галузями культури, на яку виділять €900 тисяч.

Про це повідомило у Твіттері посольство Німеччини в Україні, передає Укрінформ.
«Стартує програма підтримки українського книжкового ринку та сприяння обміну між українською та німецькою галузями культури: Міністерство з питань культури та ЗМІ надає €900 000 на проєкти під егідою Біржової спілки німецьких видавців, у тісній співпраці з Українським інститутом книги, Франкфуртським книжковим ярмарком, "Мистецьким Арсеналом", Читомо», - зазначається у дописі.
Як повідомляв Укрінформ, 25 липня новопризначений посол ФРН Мартін Єґер запевнив, що німецький уряд готовий і надалі посилювати військову, економічну та гуманітарну допомогу Україні.