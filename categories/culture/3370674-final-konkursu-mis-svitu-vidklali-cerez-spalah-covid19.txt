Фінальну церемонію конкурсу краси “Міс Світу”, яка мала пройти цієї ночі у Пуерто-Рико, відклали через "нові випадки інфікування" коронавірусом.

Про це йдеться у поширеному організацією “Міс Світу” пресрелізі, повідомляє Укрінформ.
“Міс Світу-2021" відкладає трансляцію фіналу у Пуерто-Рико у звязку із занепокоєнням станом здоров’я та безпекою учасниць, персоналу та широкого загалу”, - вказують організатори.
Зазначається, що фінальна церемонія конкурсу пройде у тій самій локації протягом наступних 90 днів.

Представниця України на "Міс світу" Олександра Яремчук

“Після того, як сьогодні зранку були підтверджені нові випадки інфікування, після обговорення з експертами та посадовцями з питань охорони здоров’я, було ухвалене рішення про перенесення”, - розповіли в організації.
У “Міс Світу” запевнили, що учасниці та організатори повернуться до своїх країн тільки після проходження карантину та отримання дозволу уповноважених осіб.
Нагадаємо, Україну на цьому конкурсі представляє Олександра Яремчук.