Патріотичний мурал прикрасив одну зі стін старої будівлі у середмісті Рівного.

Про це, передає Укрінформ, на своїй сторінці у Фейсбуці повідомив очільник обласної військової адміністрації Віталій Коваль.
«Слабкі керують світом» – такий, здавалося, зухвалий вислів від вуличних художників донедавна прикрашав фасад одного із будинків в центральній частині Рівного. Ще до війни звернув на нього увагу, йдучи повз це приміщення на роботу. Днями на місці цього напису з’явився мурал із озброєною рішучою українкою. Символічно, еге ж?


Фото: Суспільне Рівне

Сьогодні ті, хто бажають керувати світом, хто вважає себе сильними а нас – слабкими, напавши на Україну, побачив, що усе – навпаки. «Друга армія світу» регулярно отримує по зубах від рішучих українців, які не бояться захищати своє і життя готові віддати за нашу свободу», - написав Коваль.
Він також додав, що зображена із снайперською гвинтівкоою українка в національному строї - уособлення нашої боротьби, а наші цінності, які ми відстоюємо, обов’язково приведуть нас до Перемоги.

Мурал – своєрідна відповідь путіну на його відому іронічну фразу: «Красавіца» терпіти не буде!». Автор - рівненський художник Костянтин Качановський.
Як повідомляв Укрінформ, волонтери, актори, музиканти, художники з різних куточків планети створюють графіті та стінописи, що надихають на Перемогу України.
Перше фото: Рівненська ОВА