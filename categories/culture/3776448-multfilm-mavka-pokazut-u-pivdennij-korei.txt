Анімаційна стрічка "Мавка. Лісова пісня" офіційно виходить у прокат в кінотеатрах Південної Кореї.

Як передає Укрінформ, про це повідомляє Державне агентство України з питань кіно.
“Сценарій ґрунтується на драмі "Лісова пісня" Лесі Українки та давньослов'янській міфологічній символіці”, - ідеться у повідомленні.
Сюжет "Мавки" цікавить як дорослих, так і дітей завдяки магії української автентичності, яскравим зображенням українських мотивів та чудовому розповіданню.
Анімаційний фільм створений за підтримки Держкіно та Агентства США з міжнародного розвитку (USAID).
Кінотеатральну дистрибуцію в Україні здійснюють FILM.UA Distribution і Kinomania Film Distribution.
Як ідеться на сторінці стрічці у Фейсбуці, спеціально до прем’єри відома корейська співачка та акторка Sohyun Kim переспівала Мавчину пісню, аби донести до глядачів магічні послання про любов, боротьбу та вічну весну.

Творці стрічки запрошують дивитися відео та слухати, як звучить "Лісова пісня" корейською, і приходити в кіно, тих хто перебуває у Південній Кореї.
Як повідомляв Укрінформ, у вересні стрічка "Мавка. Лісова пісня" розпочала кінотеатральний прокат на Кіпрі та в Греції.