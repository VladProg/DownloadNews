Вийшов офіційний трейлер і постер з датою прем'єри фільму «Смерть на Нілі» з Галь Гадот та Армі Гаммером.

Як передає Укрінформ, відеоролик можна переглянути на YouTube-каналі кіностудії 20th Century Studios.
Постер фільму студія показала у своєму Твіттері.
Прем'єра відбудеться 11 лютого 2022 року.


Check out the international poster for @DOTNMovie, in theaters February 11. pic.twitter.com/qmgcxSg94g
— 20th Century Studios (@20thcentury) December 21, 2021

Фільм був знятий ще у 2019 році, але його прем'єра багато разів переносилася через пандемію. Крім того, причиною у затримці стало звинувачення актора Армі Гаммера у секс-канібалізмі та зґвалтуванні. Якийсь час у Disney навіть хотіли перезняти сцени за його участю, замінивши іншим актором, але ідея виявилася надто затратною і від неї відмовилися.


В основі фільму - роман Агати Крісті про детектива Еркюля Пуаро. За сюжетом, Пуаро опиняється на теплоході «Карнак», що вирушає у круїз Нілом. Під час подорожі одного з пасажирів убивають, і детектив береться викрити злочинця.
Фото: ®Death on the Nile