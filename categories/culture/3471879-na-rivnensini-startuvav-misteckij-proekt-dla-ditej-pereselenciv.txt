Літературно-мистецький проєкт «Маленькі історії великої звитяги» за участю діток, котрі переселилися на Рівненщину під час війни, їхніх друзів-рівнян та тих, які вимушені були полишити рідну землю й тимчасово емігрувати за кордон, розпочався в області.

Про це передає Укрінформ із посиланням на місцеві ЗМІ.
«Учасники проєкту пишуть історії, есе, вірші, складають казки, а також малюють ілюстрації, фотографують. Тематика творів найрізноманітніша – перемога над страхом, злом, ворогом, сумом тощо. Ці роботи увійдуть до майбутнього збірника, який плануємо виготовити як в електронному, так і паперовому форматах», - йдеться у повідомленні
Зазначається, що дитячі твори редагуватиме український письменник Сергій Пантюк, який зараз захищає Україну.
24 лютого президент РФ Володимир Путін оголосив про початок вторгнення до України. Російські війська обстрілюють та руйнують ключові об'єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню та балістичних ракет.
В Україні запровадили воєнний стан та оголосили загальну мобілізацію.