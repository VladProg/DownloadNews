До Дня житомирян 3 вересня для дітей влаштують артфестиваль «Сильні люди вільного міста».

Як передає Укрінформ, про це у Фейсбуці повідомляє управління культури Житомирської міської ради.
У межах артфестивалю відбудуться майстер-клас із декоративно-прикладного мистецтва «Житомир захищається», художні майстер-класи «Толока – творимо святу Україну разом» та «Це моє місто, це мій Житомир», майстер-класи із декоративно-ужиткового мистецтва «Мавка. Лісова пісня» та «Космічна подорож», художній розпис футболки «Житомир – місто сильних людей» та екосумки «То так треба».

Під час заходу також заплановані оглядова екскурсія «Початок історії міста Житомир», квест-гра «Мандрівка Житомиром» та квест «Таємниці міста».
Святкування Дня житомирян започаткували у 2020 році.
Як повідомляв Укрінформ, у Житомирі вчитель облаштував в укритті школи музей, де зібрані давні знаряддя праці.