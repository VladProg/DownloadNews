Одеська кінокомпанія Cinemastudio завершила зйомки повнометражного художнього фільму «Сашенька», що проходили в Черкаській та Одеській областях за підтримки Держкіно України.

Про це повідомив продюсер фільму Євген Сівков у Фейсбуці, передає Укрінформ.
«Завершено зйомки повнометражного художнього фільму «Сашенька». Проєкт здійснено за підтримки Держкіно України студією Cinemastudio. Попередня картина цієї студії «Історія Лізи» режисера Олександра Жовни вперше в історії українського кінематографу була придбана всесвітньо відомою компанією НВО та демонструвалася в 14 країнах Європи», - зазначив Сівков.

За словами продюсера, «Сашенька» - нова психологічна драма Олександра Жовни, події якої розгортаються на території колишнього СРСР в 70 роки. Йдеться про вбивство, що шокувало тодішнє суспільство. Фільм заявлено до категорії 18+.
Як повідомляв Укрінформ, фільм «Сашенька» став одним із переможців 14-го пітчингу Держкіно.
Фото: Фейсбук