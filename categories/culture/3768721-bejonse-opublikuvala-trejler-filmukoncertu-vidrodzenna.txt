Американська співачка Бейонсе представила повний трейлер майбутнього концертного фільму за мотивами свого туру Renaissance World Tour-2023.

Як передає Укрінформ, про це повідомляє The Variety.
«Мета цього туру полягала в тому, щоб створити місце, де кожен буде вільним, і ніхто не буде засуджений», – говорить Бейонсе у трейлері.

Офіційна назва фільму – «Відродження: фільм Бейонсе». Співачка вже відкрила попередній продаж квитків у мережах театрів, зокрема у AMC, Regal і Cinemark. Він вийде в кінотеатрах США 1 грудня.
Трейлер був оприлюднений на Instagram-сторінці співачки у понеділок. «Будьте обережні щодо того, про що ви просите, бо я просто можу це виконати», – написала Бейонсе.













Посмотреть эту публикацию в Instagram






















Публикация от Beyoncé (@beyonce)



Зазначається, що подібно до багатьох кінокартин Бейонсе, новий фільм обіцяє стати сімейним. За інформацією інсайдерів, фільм матиме амбітний масштаб – включатиме в себе основні моменти повного циклу світового туру Renaissance у 2023 році, довгоочікувані відео, зняті для візуального альбому Renaissance, а також документальний опис запису альбому та планування туру.
Як повідомляв Укрінформ, всесвітньо відомий рок-гурт The Rolling Stones випустить свій перший з 2005 року музичний альбом під назвою Hackney Diamonds.
Перше фото: CNN Entertainment