російські ЗМІ поширили фейки, що загарбники, нібито, “врятували” унікальне скіфське золото IV ст. з Мелітопольського краєзнавчого музею. В ОВА заявляють, що всі цінні речі давно вивезли.

Про це очільник Запорізької обласної військової адміністрації Олександр Старух сказав в ефірі єдиного інформаційного телемарафону “UA. Разом”, передає Укрінформ.
“Ще у березні найцінніші колекції із Запорізької області були вивезені в інші регіони України. Наразі відбувається друга хвиля евакуації історико-культурних цінностей. Є різні музейні предмети: оригінали, копії, муляжі. От така історія”, - сказав він.

Як раніше повідомлялось, у Дніпрі з виставкових залів національного історичного музею імені Яворницького евакуювали експонати.