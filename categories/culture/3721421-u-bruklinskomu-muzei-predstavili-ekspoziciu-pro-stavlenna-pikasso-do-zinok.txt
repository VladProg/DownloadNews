Бруклінський музей та австралійська гумористка Ганна Ґедсбі організували у Нью-Йорку виставку Itʼs Pablo-matic, що розповідає про творчість іспанського художника Пабло Пікассо та його ставлення до жінок.

Як передає Укрінформ, про це повідомляється на сайті музею.
Експозиція Itʼs Pablo-matic – це продовження спеціальної комедії Nanette Ганни Ґедсбі, яка вийшла у 2018 році. Там гумористка засуджувала Пікассо за його мізогінію (зневагу до жінок - ред.), а також порівнювала з Трампом та Вайнштейном.

Експозиція включає малюнки та скульптури Пікассо, а також роботи художниць 20-го та 21-го століття.






У Бруклінському музеї представили експозицію, присвячену Пабло Пікассо / Фото: Brooklynmuseum.org































Відвідати виставку можна до 24 вересня у Брукліні.
Як повідомляв Укрінформ, 19 травня відбулось відкриття 18-ої Венеціанської бієнале архітектури, де Україна, поміж іншого, представила експозицію під символічною назвою UKRAINIAN DNA.