У Львові у рамках BookForum відбулося урочисте нагородження Best Book Award 2021.

Про це повідомляється на сторінці BookForum у Фейсбуці, передає Укрінформ.
"Гран-прі отримала книга Євгена Пшеничного «Ярослав Стешенко. Епістолярний монолог», видавництва "Коло" - за глибоку дослідницьку роботу і високоестетичне художнє втілення", - зазначається у повідомлені.
Також переможцями стали у номінаціях:

Класична українська література – Леонід (Малошийченко) Чернов «Чудаки прикрашають світ», видавництво «Темпора» - за перетворення «наших 20-х» на літературний бренд і оживлення некласичних класиків.
Сучасна українська література – Галина Крук «Хто завгодно, тільки не я» (ілюстраторка Валерія Печеник), видавництво Vivat - за гармонію витонченого стилю, почуттєвості образів та авторське осмислення дійсності.
Іноземна література в українському перекладі – «Старша Едда» (перекладач Віталій Кривоніс, ілюстратори Вільям Гершом Коллінгвуд і Карл Еміль Доплер), Видавництво Жупанського - за знайомство українського читача зі знаковим твором світової класики.
Література для дітей від 0 до 6 – Олеся Мамчич «Овва, як бува! Абетка з історії України» (ілюстраторка Sophia Tomilenko), Видавничо-освітній проект "Портал" - за книжку-маячок, завдяки якій орієнтуватимуться в минулому.
Література для дітей від 7 до 12 – Ліна Максимук «Козаки правлять країною», Видавництво Discursus - за успішний відхід від шаблонів і оригінальне подання історичного матеріалу.
Література для підлітків і YA – Наталка Малетич «Леся – мандрівний клубочок» (ілюстраторка Masha Foya), Видавничо-освітній проєкт "Портал" - за сміливу інтерпретацію традиційного образу Лесі Українки.
Наукова література – Наталя Тихолоз «Петро Франко: формула долі (життєпис на тлі доби)», Львівський національний літературно-меморіальний музей Івана Франка - за розкриття складної і багаторівневої формули долі Петра Франка.
Нон-фікшн - Олександр Савчук "Юрій Шевельов. Я. Мене. Мені (і довкруги)": Спогади. У двох томах.
Наукова література – Наталя Тихолоз «Петро Франко: формула долі (життєпис на тлі доби)», Львівський національний літературно-меморіальний музей Івана Франка - за розкриття складної і багаторівневої формули долі Петра Франка.
Візуальна книга – Пйотр Лукашевич «Об’єднання Митців artes (1929-1935) та інші історії Львівського модернізму» (перекладач Андрій Бояров, ілюстраторка Ірина Цімерман), Центр міської історії Центрально-Східної Європи - за фундаментальне осмислення мистецтва феномена львівського модернізму.
Війна на Донбасі, анексія Криму, переселенці – Денис Казанський, Марина Воротинцева «Як Україна втрачала Донбас», видавництво «Чорна гора» - за болючий і дієвий посібник для нових поколінь, як усвідомити помилки і зберегти Україну.
Фокусна тема «Гра в дорослішання» - Андрій Бондар «Ласощі для Медора», «Видавництво Старого Лева».

Також спеціальну відзнаку Малого журі Львова отримала книга Лева-Осипа Геца та Богдана-Володимира Крижанівського (упорядниця Ірина Гах) «Антольогія стрілецької творчости», видавнича компанія «ЮЕКС» - за відкриття маловідомої сторінки культурного феномену українського січового стрілецтва.

Спеціальна відзнака директорки ГО «Форуму видавців» Катерини Шевченко у Сергія Осоки «Три лини для Марії», «Видавництво Старого Лева» - за великі історії маленьких людей.
Спеціальну відзнаку Української бібліотечної асоціації отримала Галина Глодзь «Бустрофедон та інші. Коротка історія читання» (ілюстраторка Анастасія Войчук), видавництво «Портал».
Як повідомлялося, конкурс Best Book Award 2021 – щорічна головна премія Львівського міжнародного BookForum, якою з 1995 року відзначають найкращі українські книжки. Організатором конкурсу є ГО "Форум видавців" за підтримки Українського культурного фонду.