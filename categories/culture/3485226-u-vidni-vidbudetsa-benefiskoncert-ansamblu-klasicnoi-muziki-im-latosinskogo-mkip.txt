У Відні відбудеться бенефіс-концерт Ансамблю класичної музики імені Бориса Лятошинського.

Як передає Укрінформ, про це повідомляє Міністерство культури та інформаційної політики в Телеграмі.
"19, 21 та 22 травня хор Ансамблю класичної музики імені Бориса Лятошинського презентує у Відні програму з творів українських композиторів. Це стане першою частиною європейського туру під назвою «Очі в очі»", - йдеться у повідомленні.
Зазначається, що Ансамбль виконає твори українських композиторів Миколи Дилецького, Миколи Леонтовича, Євгена Станковича, Ганни Гаврилець, Івана Небесного, Рубена Толмачова, Євгена Петриченка, Ігоря Тилика.
Перший концерт відбудеться 19 травня о 18:00 у храмі Св. Трійці (Fleischmarkt, 13). Вхід вільний.
Як повідомлялося, Херсонський музично-драматичний театр проведе 10-19 червні міжнародний фестиваль "Мельпомена Таврії".
Фото: Фейсбук Ансамблю класичної музики імені Бориса Лятошинського