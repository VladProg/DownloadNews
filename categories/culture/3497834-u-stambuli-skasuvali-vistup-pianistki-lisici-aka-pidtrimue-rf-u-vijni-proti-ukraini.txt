У Стамбулі після звернення українських дипломатів до турецької сторони скасували виступ піаністки Валентини Лисиці, яка раніше давала концерти на території так званої "ДНР" та в окупованому рф Маріуполі, відкрито підтримує росію у війні проти України.

Про це повідомляє Укрінформ із посиланням на повідомлення Надзвичайного та Повноважного Посла України в Туреччині Василя Боднара у Фейсбуці.
«Виступ так званої артистки Валентини Лисиці у Стамбулі скасовано. Щойно отримав офіційного листа від турецької сторони», - написав Боднар.

Дипломат зауважив, що російська «артистка» Лисиця публічно набула псевдогромадянство однієї з окупованих територій України, нещодавно зіграла «концерт» в Маріуполі на тлі обстрілів Азовсталі та відкрито підтримує росію у війні проти України, не буде представлена на престижних музичних заходах в Туреччині.
«Культура у даному випадку не може бути поза війною чи політикою, бо використовується російським агресором у пропаганді та виправданні його злочинів. Дякую турецьким друзям за прийняте рішення», - написав посол.
Як повідомляв Укрінформ, Симфонічний оркестр канадського міста Торонто звільнив піаністку українського походження Валентину Лисицю через поширювані нею в соцмережах коментарі на підтримку проросійських сепаратистів на сході України.
Також завдяки пильності української діаспори із розважального контенту для пасажирів авіарейсів KLM записи із виступами канадської піаністки українського походження Валентини Лисиці виключили із розважального контенту для пасажирів авіарейсів KLM.
Валентина Лисиця народилася у Києві в 1973 році, емігрувала до США 1991 року. Вона стверджує, що її етнічне походження є російським і польським. У 2021 році під час чергового візиту в т.зв. "ДНР" отримала паспорт цієї невизнаної «республіки» від її ватажка пушиліна.
Фото: Michael von Aichberger, uk.wikipedia.org