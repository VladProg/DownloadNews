Міністерство культури та інформаційної політики оголосило про старт спеціального проєкту «Коріння», який знайомитиме з розмаїттям українських традицій.

Як передає Укрінформ, про це МКІП повідомляє у Фейсбуці.
Як зауважили у міністерстві, українська культура – набагато ширша і багатогранніша, тому проєкт має на меті познайомити читачів із розмаїттям українських традицій через героїв та героїнь, які розповідають про нематеріальну спадщину певного регіону, з яким мають генетичний зв’язок.

Проєкт було створено командою МКІП спільно з Marie Claire, креативним партнером виступила незалежна контент-агенція SLAY agency. Партнером локації виступив Національний музей народної архітектури та побуту України.
Як повідомляв Укрінформ, МКІП разом із майстрами і громадськістю проведе моніторинг життєздатності елементів нематеріальної культурної спадщини, що дасть змогу оцінити стан кожного з них.