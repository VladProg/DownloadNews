Віряни УПЦ МП не дали Комісії Національного заповідника «Києво-Печерська лавра» перевірити та опечатати вивільнені корпуси території Нижньої лаври.

Про це повідомляє кореспондент Укрінформу.
Так, Комісія Національного заповідника «Києво-Печерська лавра» 4 липня мала перевірити та опечатати п'ять корпусів на території Нижньої лаври. Однак на території Лаври зібралися парафіяни УПЦ МП, які не пустили комісію до приміщень. Парафіяни блокували входи до корпусів і співали молитви.
Як повідомлялося, Національний заповідник "Києво-Печерська лавра" оголосив про розірвання договору про оренду з Українською православною церквою Московського патріархату з 29 березня 2023 року, проте тривалий час невідомі особи зачиняли приміщення Лаври зсередини та перешкоджали початку діяльності комісії з інвентаризації майна.