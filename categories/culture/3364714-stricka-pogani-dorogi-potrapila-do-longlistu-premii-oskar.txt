До лонглисту премії “Оскар” потрапила стрічка “Погані дороги” української режисерки Наталки Ворожбит.

Як передає Укрінформ, про це повідомив міністр культури та інформаційної політики Олександр Ткаченко в Телеграмі.
“Стрічка «Погані дороги» Наталки Ворожбит потрапила до лонг-лісту премії «Оскар». Не здивований, адже українське кіно набирає обертів і щоразу показує новий рівень якості. І з боку зйомки, і з боку сценарію”, - зазначив Ткаченко.
Він додав, що фільм “Погані дороги” знятий за підтримки Українського культурного фонду, а проєкт був одним із останніх в творчості талановитого продюсера Юрія Мінзянова.

“Вітаю команду фільму із цим досягненням і бажаю отримати статуетку. Венеційський фестиваль вже пройшли, тож чекаємо на результати журі Американської кіноакадемії ?”, - підкреслив Ткаченко.
Як повідомлялося, картина “Погані дороги” є повнометражним режисерським дебютом відомої драматургині та сценаристки Наталки Ворожбит.
Фото: hromadske.radio