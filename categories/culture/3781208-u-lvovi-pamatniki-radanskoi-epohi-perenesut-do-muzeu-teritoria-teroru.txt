У Львові скульптурні композиції з Пагорба слави перенесуть до музею “Територія терору”.



Про це повідомляється на сайті Львівської міської ради, передає Укрінформ.
“Скульптурні композиції “Мати-Батьківщина”, “Воїн з прапором”, “Присяга”, а також інші елементи, що розташовані на Пагорбі слави, перенесуть до Музею тоталітарних режимів “Територія терору”, - йдеться в дописі.

Зазначається, що замовником робіт з перенесення скульптурних композицій визначено ЛКП “Музей "Личаківський цвинтар”.
У міськраді також поінформували, що напередодні з Пагорба слави демонтували радянський напис.
Як повідомляв Укрінформ, Міністерство культури та інформаційної політики України ініціює урядове рішення, яке дозволить демонтувати пам’ятники російським діячам.