У британському Ліверпулі, який цьогоріч приймає 67-й пісенний конкурс Євробачення від імені України, оголосили призерів спеціальної нагороди від засновника конкурсу Марселя Безансона.

Про це повідомляє Укрінформ з посиланням на сторінку Євробачення в Ютубі.
Цьогоріч нагороду преси та художній приз отримала співачка Loreen зі Швеції за пісню Tattoo, яку вважають фавориткою Євробачення-2023 та ймовірною переможницею. Loreen вже перемагала у Євробаченні у 2012 році й тоді теж отримала художній приз премії Марселя Безансона за пісню Euphoria.
Нагороду композиторів здобула Італія за пісню Due Vite, яку представляє Марко Меньоні. Нагороджено групу авторів цієї пісні - Марко Меньоні, Давидо Петрелла та Давидо Симонетта.
Нагадаємо, професійні нагороди від засновника конкурсу Марселя Безансона для учасників Євробачення оголошується у трьох номінаціях: нагорода преси, в якій переможця визначають акредитовані представники ЗМІ; художній приз, який вручають за артистичні досягнення і переможця визначають коментатори; а також нагорода композиторів, яку дають за найкращу композицію.
Як повідомляв Укрінформ, у Ліверпулі відбувається великий фінал пісенного конкурсу Євробачення. У фіналі виступають 26 країні. Україну представляє гурт TVORCHI з піснею Heart Of Steel.
Фото: EBU