У Вроцлавській опері (Польща) представили оперу Семена Гулака-Артемовського «Запорожець за Дунаєм» у постановці Йоланти Денейко та Олени Савчук.

Про це повідомляє пресслужба Міністерства культури та інформаційної політики у Телеграмі, передає Укрінформ.
«З нагоди Дня Незалежності України Вроцлавська опера разом із українськими артистами представила виставу Семена Гулака-Артемовського у постановці Йоланти Денейко та Олени Савчук. Уперше українська опера представлена в афіші європейського театру», - йдеться у повідлмленні.
Зазначається, що оркестром диригував Андрій Савчук. До вистави залучили українських дітей, які знайшли притулок у Польщі через війну.
«Саме ці діти сьогодні є послами української культури в той час, коли їхня Батьківщина бореться за свободу», — зазначив директор Оперного театру Томаш Янчак.

Відеозвернення до глядачів підготувала перша леді України Олена Зеленська.
Як повідомляв Укрінформ, Львівська національна опера 22 травня поставила оперу «Запорожець за Дунаєм» в новій інтерпретації.
Перше фото: wikipedia