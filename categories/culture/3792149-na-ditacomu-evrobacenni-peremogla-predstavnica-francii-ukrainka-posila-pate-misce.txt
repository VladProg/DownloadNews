На конкурсі "Дитяче Євробачення 2023" перемогу здобула представниця Франції Зої Клозюр, 9-річна українка Анастасія Димид посіла п'яте місце.

Як передає Укрінформ, про це повідомляє Суспільне.
Фінал конкурсу відбувався у Ніцці, 26 листопада під гаслом "Герої". Перемогу здобула Франція. Її представляла співачка Зої Клозюр (Zoé Clauzure). Вона виконала пісню Cœur та набрала 228 голосів сукупно.

"У себе на Батьківщині дівчина вже має неабиякі успіхи. От, наприклад, Зої виступала разом з Аміром, який представляв Францію на "Євробаченні" у 2016 році. А 2020-го юна співачка ще й стала півфіналісткою "Голосу Діти Франція". Ну і логічною наступною сходинкою для дівчини стало "Дитяче Євробачення", - ідеться у повідомленні.

На другому місці опинилася Іспанія, учасниця Сандру Валеро набрала 201 бал.
9-річна українка Анастасія Димид посіла п'яте місце. Вона набрала 128 балів. А за глядацьким голосуванням вона увійшла у ТОП-3.



Суспільне Мовлення, яке є членом Європейської мовної спілки, організовує і проводить відбір пісні та представника України, а також забезпечує участь представника України на Дитячому пісенному конкурсі "Євробачення" 2023.

Як повідомляв Укрінформ, оголошені імена та назви пісень 10 фіналістів національного відбору на Євробачення-2024.
Фото: Junior Eurovision 2023