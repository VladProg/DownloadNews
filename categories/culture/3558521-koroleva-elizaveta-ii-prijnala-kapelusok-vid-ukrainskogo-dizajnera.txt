Королева Великої Британії Єлизавета ІІ прийняла в дар капелюшок від українського дизайнера Руслана Багінського, який він створив на знак подяки за підтримку Британією України.

Про це дизайнер написав у Інстаграмі, передає Укрінформ.
«Її Величність королева Єлизавета ІІ погодилася прийняти фірмовий капелюшок із України», - йдеться у дописі.

Як повідомлялося, 24 серпня перша заступниця міністра закордонних справ України Еміне Джапарова передала послу Великої Британії Мелінді Сіммонс капелюшок від дизайнера Руслана Багінського для королеви Єлизавети ІІ.
Руслан Багінський – український дизайнер головних уборів та аксесуарів, засновник бренду Ruslan Baginskiy.
У лютому 2020 року перша леді України Олена Зеленська вдягла головний убір Ruslan Baginskiy на прийом до Папи Римського.