Поліція Невади видала ордер на обшук у зв'язку з нерозкритим вбивством репера Тупака Шакура (2Pac). Детективи провели обшук у будинку в Хендерсоні, передмісті Лас-Вегаса, де Шакур був застрелений у вересні 1996 року.

Як передає Укрінформ, про це повідомляє BBC.
«Поліція Лас-Вегаса може підтвердити, що ордер на обшук був виконаний у Хендерсоні, штат Невада, 17 липня 2023 року в рамках поточного розслідування щодо вбивства Тупака Шакура. Наразі ми не будемо давати жодних коментарів», — йдеться в заяві поліції.
Лейтенант поліції Лас-Вегаса Джейсон Йоханссон розповів журналу Las Vegas Review Journal, що детективи знову працюють над цієї нерозкритою справою.
Дім, який обшукали правоохоронці, знаходиться менш ніж за 32 км від Лас-Вегас Стріп, де Шакур був застрелений в автомобілі.
Тупаку Шакуру було 25 років, коли його вбили. Жодного арешту не було здійснено з того моменту, і жодного підозрюваного наразі не затримано.
Як відомо, Тупак Шакур (справжнє ім’я Лесейн Періш Крукс)— один із найвідоміших та найуспішніших американських реперів, який став легендарним після його смерті 7 вересня 1996 року.
Шакур загинув в автомобілі внаслідок стрілянини у Лас-Вегасі.
Фани Тупака та прихильники теорій змов наполягають на тому, що смерть репера — це інсценування.
Фото: Getty Images