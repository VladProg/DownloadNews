Британська співачка Адель, яка здобула перемогу в трьох головних номінаціях премії Brit Awards 2022, прийшла на захід у вбранні українського бренду Мар’яни Сенчіної (Marianna Senchina).

Як передає Укрінформ, про це повідомляє посольство України у Великій Британії у Твітері.
«З гордістю спостерігали за Адель, яка отримала нагороду на Brit Awards 2022, у сукні від української дизайнерки Marianna Senchina», - йдеться у повідомленні дипмісії.

Раніше у Лондоні на 42-ій церемонії нагородження Brit Awards 2022 оголосили лауреатів музичної премії. Тріумфатором цього року стала британська співачка Адель, яка здобула перемогу в трьох головних номінаціях – артист року, альбом року та пісня року.


So proud to watch @adele gets her Brit Awards 2022 wearing Ukrainian designer #mariannasenchina

(: @RAVIEB ) pic.twitter.com/k8DC6GhUYG
— Ukraine's Emb. to UK (@UkrEmbLondon) February 9, 2022

Brit Awards — щорічна церемонія вручення музичних нагород Великої Британії в галузі попмузики, заснована Британською асоціацією виробників фонограм. Уперше її було вручено в 1977 році (щорічно вручають з 1982). Для виконавців класичної музики є окрема премія Classical BRIT Awards, яку вручають у травні щороку, починаючи з 2000 р.