24-годинний фестиваль Global Citizen Live на захист клімату і за справедливий розподіл вакцин від коронавірусу, до якого приєдналися численні зірки світової музики та інші знаменитості, перекочував з Сіднея у Мумбаї, - і це ще не кінець.

Як повідомляє Укрінформ, пряму трансляцію можна подивитися на сайті фестивалю.
Фестиваль, організатором якого стала неурядова організація Global Citizen, стартував увечері у суботу, 25 вересня, на Марсовому полі у Парижі.

Цілодобова трансляція з шести континентів запланована в таких містах, як Лагос, Ріо-де-Жанейро, Нью-Йорк, Париж, Лондон, Сеул, Лос-Анджелес, Мумбаї і Сідней.
Фестиваль підтримали такі світові зірки, як Біллі Ейліш, BTS, Ед Ширан, Елтон Джон, Фемі Куті, Ліззо, Лорді, Стормзі, Тіву Севідж, Ашер і багато інших.
Організатори та партнери фестивалю закликають забезпечити рівний доступ до вакцини від коронавірусу у світі. Крім того, вони хочуть посадити мільярд дерев і нагодувати 41 млн голодуючих.