Всесвітня федерація міжнародних музичних конкурсів (World Federation of International Music Competitions) на підтримку України виключила зі свого складу Міжнародний конкурс ім. Чайковського.

Як передає Укрінформ, про це повідомляє Український культурний фонд.
«Багато лауреатів конкурсу імені Чайковського є одними з провідних митців сучасності. Проте перед обличчям жорстокої війни росії в Україні федерація не може підтримувати або мати серед своїх членів конкурс, який фінансується та використовується як рекламний інструмент російським режимом», - зазначили у своєму зверненні представники Всесвітньої федерації міжнародних музичних конкурсів.
Як повідомляв Укрінформ, Український культурний фонд розпочав на початку квітня фандрейзингову кампанію для підтримки культури і закликав приватних, закордонних та філантропічних партнерів долучитися до ініціативи.