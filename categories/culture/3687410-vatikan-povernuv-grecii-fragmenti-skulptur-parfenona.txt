Ватикан повернув Греції три фрагменти скульптур Парфенона, в рамках «жесту дружби».

Як передає Укрінформ, про це повідомляє BBC.
Про рішення повернути 2500-річні артефакти Папа Франциск оголосив минулого року.
Один з фрагментів — це голова коня, другий — голова бородатого чоловіка, третій — голова хлопчика.
Ці фрагменти перебували в колекції Папи та музеях Ватикану. Греція намагалася повернути їх з Ватикану та інших європейських колекцій з початку 20 століття.
Влада Греції сподівається, що цей крок спонукатиме інші закордонні установи, які зберігають скульптури Парфенона, повернути їх до країни.
Як зазначається, близько 50% оригінальних скульптур Парфенона збереглися до наших днів, і майже половина з них знаходиться в Британському музеї.
Фото: ЕPA