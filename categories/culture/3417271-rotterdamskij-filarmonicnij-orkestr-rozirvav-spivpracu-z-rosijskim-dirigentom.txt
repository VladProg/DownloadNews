Роттердамський філармонічний оркестр розірвав усі договори та припинив співпрацю зі всесвітньо відомим російським диригентом Валерієм Гергієвим.

Про це повідомляє Укрінформ із посиланням на NOS.
“Роттердамський філармонічний оркестр розриває всі контакти зі всесвітньо відомим російським диригентом Валерієм Гергієвим, який раніше був диригентом оркестру”, - йдеться у повідомленні.
Зазначається, що Гергієв друг Путіна, який не засуджував російське вторгнення в Україну.
Концерти з ним скасовані. Припиняє своє існування і Гергієвський фестиваль у Роттердамі.
Як повідомлялося, Баварська державна опера відмовилася від співпраці з російською співачкою Анною Нетребко та диригентом Валерієм Гергієвим через недостатнє їхнє дистанціювання від російської війни в Україні.