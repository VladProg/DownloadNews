Гамбурзький балет запросив українських танцюристів, які нині гастролюють Європою, для створення спільної програми.

Як передає Укрінформ, про це Міністерство культури та інформаційної політики України повідомляє у Телеграмі.
«Нещодавно артисти Національної опери України взяли участь у танцювальному проєкті FOR THE AIR THAT WE BREATHE. Це спільна ініціатива Гамбурзького балету та театру Kampnagel. Мета - презентація українського хореографічного мистецтва у світі та підтримка артистів балету», - ідеться в повідомленні.
У МКІП зазначають, що проєкт мав шалений успіх, а квитки на вечірні концерти були повністю продані.
Зазначається, що Гамбурзький балет запросив українських танцюристів, багато з яких нині гастролюють Європою та світом, для створення спільної програми з танцюристами ансамблю Гамбурга. Колектив отримав сцену, а також всю необхідну технічну й організаційну підтримку. Постановкою проєкту займалась перша солістка Гамбурзького балету Анна Лаудере.
Як повідомляв Укрінформ, Державний академічний естрадно-симфонічний оркестр України під керівництвом Олександра Зайцева днями завершив гастролі Європою, які пройшли з великим успіхом.
Фото: Телеграм МКІП