Американський режисер культових фільмів «Екзорцист» та «Французький зв’язковий» Вільям Фрідкін помер у віці 87 років.

Як передає Укрінформ, про це повідомляє CNN.
Фрідкін отримав «Оскар» за найкращу режисерську роботу за фільм «Французький зв’язковий» у 1972 році. Через два роки знову його фільм жахів «Екзорцист» потрапив до десяти номінацій на цю ж премію і отримав дві статуетки.
Визнання Фрідкіну принесла картина «Хлопці в гурті» 1970 року, яка, як вважається і донині, випередила час з точки зору дослідження теми геїв у кіно.
Інші відомі твори режисера включають «Шукач» 1980 року з Аль Пачино у головній ролі, а також «Жити і померти у Лос-Анджелесі» 1985 року з Віллемом Дефо.
Останньою режисерською роботою Фрідкіна стала картина «Диявол і отець Аморт» 2017 року.
В американського режисера залишилася дружина та двоє синів – Джексон і Седрік Фрідкіни.
Як повідомляв Укрінформ, померла 56-річна ірландська співачка й одна з найвідоміших вокалісток 90-х років Шинейд О'Коннор.
Фото: Getty Images