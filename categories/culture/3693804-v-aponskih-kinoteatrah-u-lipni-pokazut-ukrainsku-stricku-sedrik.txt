Посольство України анонсувало у липні всеяпонський показ української історичної драми «Щедрик».

Про це диппредставництво повідомило у Фейсбуці, передає Укрінформ.
«Раді анонсувати всеяпонський показ української історичної драми «Щедрик» («Carol of the Bells») режисерки Олесі Моргунець-Ісаєнко за сценарієм Ксенії Заставської, що відбудеться 7 липня цього року», - зазначається у дописі.

Як повідомлялося, фільм створено компанією “Ама Віжн” у співпраці зі Stewopol за фінансової підтримки Міністерства культури та інформаційної політики України та інформаційної підтримки Державного агентства України з питань кіно.
В українських кінотеатрах показ фільму “Щедрик” розпочався 5 січня.