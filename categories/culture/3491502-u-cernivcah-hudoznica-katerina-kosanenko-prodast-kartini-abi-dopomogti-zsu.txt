Українська художниця Катерина Косьяненко перевезла свої роботи з Києва у Чернівці.

Про це у Фейсбуці повідомляє Чернівецька обласна рада, передає Укрінформ.
«Українська художниця Катерина Косьяненко проживала в Києві й, аби зберегти свої роботи, перевезла їх до Чернівців», - повідомляє обласна рада.






Художниця Катерина Косьяненко продасть свої картини, аби допомогти ЗСУ/Фото: Чернівецька облрада, Facebook






















За їхньою інформацією, художниця 26 травня у Чернівецькому Центрі культури «Вернісаж» відкриє виставку своїх робіт.
«Вхід безкоштовний, проте кожен охочий матиме змогу придбати картини, 30% з продажу яких витратять на потреби ЗСУ», - додають у Чернівецькій облраді.
Зазначається, що після подібного заходу в Івано-Франківську художниці вдалося придбати автономну сонячну станцію для Збройних сил.
Косьяненко Катерина - заслужений художник України, магістр живопису. Працює в галузі станкового малярства, у театрі та кіно, пише ікони.