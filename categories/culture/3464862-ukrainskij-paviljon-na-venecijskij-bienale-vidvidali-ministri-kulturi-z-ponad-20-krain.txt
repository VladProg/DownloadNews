Міністри культури з більш ніж 20 країн світу висловили солідарність з Україною, відвідавши український павільйон на Венеційській.

Про це повідомила пресслужба Міністерства культури та інформаційної політики, передає Укрінформ.
"За ініціативи міністра культури Італії Даріо Франческіні Український павільйон на Венеційській бієнале відвідали міністри культури з більш ніж 20 країн світу. Вони висловили підтримку Україні та продемонструвати солідарність з українським народом", - йдеться в повідомленні.
Як повідомлялося, 20 квітня Україна на Венеційській бієнале презентувала кінетичну скульптуру «Фонтан виснаження». Проєкт являє собою реалізацію ідеї Павла Макова, яка з’явилася ще в 1995 році: це серія вмонтованих у стіну мідних воронок, які функціонують як фонтан. Об'єкт став образом виснаження на культурному, економічному і політичному рівнях.
Венеційська бієнале La Biennale di Venezia - одна з провідних виставок сучасного мистецтва, що проходить що два непарні роки у Венеції.
У межах бієнале проводяться також Венеційський кінофестиваль та Венеційський фестиваль архітектури. Україна бере участь у Венеційській бієнале із 2001 року.