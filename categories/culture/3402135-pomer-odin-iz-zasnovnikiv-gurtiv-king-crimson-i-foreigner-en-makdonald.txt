У віці 75 років помер музикант Єн Макдональд, який був одним із засновників прог-рок гуртів King Crimson та Foreigner, популярних у 60-70-х.

Як передає Укрінформ, про це повідомляє The Guardian.
Його родичі повідомляють, що він помер 9 лютого у Нью-Йорку, в своєму будинку.
Макдональд був одним із засновників легендарного гурту King Crimson, який сформувався у 1967 році. Після спільного виступу з Rolling Stones у 1969 році гурт презентував дебютний альбом In the Court of the Crimson King, який став класикою року.
У 1976 році Макдональд заснував гурт Foreigner, чиї альбоми багато разів ставали «платиновими». Також він записав декілька сольних робіт.
Фото: Getty Images