Зібрали для вас анонси культурних подій, які відбудуться у ці вихідні.

Музичний спектакль «50 відтінків джазу»

Що цікавого: «50 відтінків джазу» – «біполярний» музичний спектакль у проекційному просторі ARTAREA.
Головна героїня – зірка сцени. Здається вона нічого не хоче окрім гучних концертів, зйомок у кіно та великих контрактів. Але її внутрішній світ дійсних бажань постає у вигляді її альтер-его. Яка жага, спокуса, потаємні думки постануть перед глядачем? Залишається тільки стати свідком!
70 хвилин якісної музики та 15 визнаних перлин джазу у виконанні солісток Київського театру мюзиклу "Комільфо" під живий супровід фортепіано.


Коли: 19 лютого 19:00

Де: Мистецький простір ARTAREA, вул. Софіївська 11-15

Скільки: від 200 грн

Більше інформації: Facebook
Вистава «Маргінали»

Що цікавого: Вистава «Маргінали» за творами Володимира Сорокіна. А це означає, що буде глибоко, смішно та провокаційно.


Коли: 19 лютого 19.00

Де: Єреванська вулиця, 11

Скільки: 150 грн

Більше інформації: Facebook
Вистава «Той, що прийшов з безодні»

Що цікавого: Моновистава за мотивами романа Віктора Гюго «Людина, що сміється».
У цей світ людина приходе самотня. Дитиною. Бездоганною. Без дорікань. Деяким щастить поринути у батьківську любов, а іншим знести усі труднощі життя. Тому рано чи пізно людина вдягає ту маску, яка дає їй відчуття безпеки... Іноді, це лише відчуття.
Милосердя рятує. Кохання надихає. Проте, лише щирість дарує свободу. Чи може людина жити без маски? І чи може врятувати маска позитиву, догоджуючи оточуючим, якщо в серці немає відгуку? На ці питання герой намагається відповісти собі...людям... світу... і знову собі.


Коли: 19 лютого 19:00

Де: Зала центру Леся Курбаса, вулиця Володимирська, 23в

Скільки: 300 грн

Більше інформації: Facebook
Виставка Дмитра Молдованова «Настінний килимок»

Що цікавого: Бувають часи, коли доречно більше, ніж зазвичай думати й говорити про те, що нас об’єднує і про те, хто такі «ми». Дмитро Молдованов пропонує шукати наше спільне у минулому. Хай як би по-різному світ не обертався навколо нас, ми ділимо один з одним дороги, будинки, дерева під вікном і зчесані в дитинстві від тих дерев лікті й коліна.
«Настінний килимок» — це проєкт, де наївна форма перетворюється з авторського стилю в інструмент. Художник ставить собі за мету досягнути того, що він називає «вищим пілотажем» — розчистити мистецтво від хаотичного нагромадження сенсів і форм, відшукати саму його есенцію, що вабитиме, змушуватиме глядача зупинитись, спонукатиме його до сумніву і пошуку.


Коли: з 16 лютого

Де: Ya Gallery, вулиця Хорива, 49Б

Більше інформації: Facebook
Виставка Гамлета Зіньківського «3652019 + ⅔»

Що цікавого: Гамлет Зіньківський презентує нову виставку — «3652019 + ⅔». Це компілятивний проєкт, що поєднує дві річні серії графіки за 2019 і 2021 роки.
Числа, як і ті, з яких складена назва нової виставки Гамлета, мають значення — іманентні чи зовнішньо приписані. Так 365 — цифра на позначення кількости днів у календарному році. Водночас кожен із цих триста шістдесяти п’яти, чи навіть загалом, позначає щось персональне — тоді було те, а потому сталося це… хоча рік може здаватися відсутнім. Такому забуттю протидіє письмо — щоденникові замітки. Це спеціальний спосіб, — який складається з двох неминучих речей: дати і спогаду.

Коли: 18 лютого 19:00

Де: Центр сучасного мистецтва М17, вул. Антоновича, 102–104

Скільки: Вхід на відкриття безоплатний

Більше інформації: Facebook
Збірник короткометражних фільмів «Все буде добре»

Що цікавого: Ми пройшли через багато: подолали труднощі і поганий настрій, пережили неприємності і випробування. І це значить, тепер - саме час впустити в життя щось позитивне й оптимістичне.

«Все буде добре». Під такою назвою кінотеатр «Жовтень» пропонує увазі глядачів нову програму короткометражних комедій з кумедними сюжетами і героями. Кріс з «Розумного Розуму», анімаційного фільму - номінанта на премію ОСКАР-2020 року, допоможе згадати, що всі ми дуже різні, але однаково заслуговуємо любові. А людські руки з «Ручки» нагадають, що любові покірні всі віки і кінцівки.
До всього іншого, ця програма може похвалитися учасниками таких великих фестивалів як Tribeca і New York International Children's Film Festival (мультфільм «Кіоск»); Palm Springs ( «Артем Сіленд»); автором з Аргентини, якому доводилося працювати з відомими Хав'єром Бардемом і Девідом Лінчем. І це ще не всі сюрпризи!
Фільми з різних куточків світу допоможуть згадати про світлі сторони нашого життя, повернуть посмішку на обличчя і зарядять хвилями позитиву на весь 2022 рік

Коли: з 27 січня, розклад сеансів

Де: Кінотеатр «Жовтень»

Скільки: від 85 грн

Більше інформації: Facebook
Фестиваль «Danish Triumf. Кращі фільми сучасної Данії»

Що цікавого: Кіно Данії в сегменті Фестивального кіно є одним із лідерів світового кінематографу.

Саме довершені психологічні портрети героїв картин, їх мотивація до тих чи інших дій, майстерно зображені данськими кінематографістами додають їх фільмам особливого шарму та вишуканості, роблять картини впізнаваними та рейтинговими.

До програми фестивалю «Danish Triumf. Кращі фільми сучасної Данії» увійшло 5 різножанрових фільмів, що здобували перемоги та нагороди найпрестижніших міжнародних кінофорумів - загалом вони мають 402 відзнаки! Серед них - нагороди та номінації «Оскар», перемоги та номінації Канського та Берлінського Фестивалів, відзнаки Золотого глобуса.

Коли: з 27 січня, квитки і розклад

Де: Кінотеатр «Жовтень»
Скільки: від 105 грн

Більше інформації: Facebook
Фестиваль вінілових платівок «Kyiv Vinyl Music Fair»

Що цікавого: «Kyiv Vinyl Music Fair» - з 2016 року найбільший, регулярний щомісячний всеукраїнський зліт колекціонерів вінілових платівок, платформа для спілкування меломанів і аудіофілів. Місія KVMF - популяризація та підтримка культури споживання музики, залучення нової аудиторії до високих аудіо стандартів. Оригінальні вінілові платівки різних років, нові видання, меморабілія, музична література та аксесуари, консультації фахівців з аудіотехніки - все це на «Kyiv Vinyl Music Fair».

Коли: 19 лютого 12:00 – 19:00

Де: Довженко-Центр, вул. Васильківська, 1

Скільки: Вхід для відвідувачів вільний

Більше інформації: Facebook