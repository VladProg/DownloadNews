Документальний журналістський проєкт «Україна'22: Щоденники війни», який створили в Кам’янці-Подільському на Хмельниччині, отримав нагороду за найкращий дизайн звуку на кінофестивалі Tietê International Film Awards у Бразилії.

Як передає Укрінформ, про це у Фейсбуці повідомив режисер проєкту Андрій Заєць.
«Документальний журналістський проєкт «Україна'22: Щоденники війни» отримав «Срібну Анхуму» у номінації «Найкращий дизайн звуку» в Бразилії на третьому кінофестивалі Tietê International Film Awards (Тієте, Сан-Паулу)», - йдеться у повідомленні.

Раніше документальний проєкт «Україна'22: Щоденники війни» отримав спеціальний приз Special Prize of the Silk Road Production Assotiation від організаторів міжнародного кінофестивалю Cannes 7th Art Awards.
Фото: facebook:DiariesoftheWar