Творчі роботи на Четвертий щорічний всеукраїнський літературний конкурс імені Олени Теліги та Олега Ольжича «Тільки тим дана перемога, хто у болі сміятися зміг!» приймаються до 1 липня.

Про це Укрінформу повідомили з пресслужби Державного комітету телебачення і радіомовлення.
Зазначається, що до участі у конкурсі запрошуються учні 10-11 класів, студенти, аспіранти, науковці, краєзнавці.
Прийом творчих робіт триває до 1 липня 2022 року.

Держкомтелерадіо також звернулося до обласних військових адміністрацій з проханням сприяти проведенню конкурсу, метою якого є утвердження історичної пам’яті українського народу, його національної свідомості, формування та поширення духовних цінностей та пріоритетів: патріотизму, відданості справі державотворення, вшанування учасників українських національно-визвольних змагань нашого народу ХХ-ХХІ століть.