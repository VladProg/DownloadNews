Президент Володимир Зеленський планує зустрітися з цьогорічними лауреатами Шевченківської премії вже після перемоги України.

Про це він сказав у відеозверненні, повідомляє кореспондент Укрінформу.
Зеленський нагадав, що саме 9 березня щороку оголошуються лауреати Шевченківської премії, яка відзначає найвагоміший внесок у збереження і розвиток українського духу і культури.

"Я вважаю, що під час воєнного стану і поки тривають запеклі бої за нашу свободу, треба дотримуватись наших традицій. Не зраджувати їх, щоб ми зберегли наше українське повністю, поки йдемо до перемоги. Поки йдемо до миру. Указ підписано. З нетерпінням чекаю нагоди зустрітися з лауреатами. Але вже після перемоги. Після перемоги України", - сказав Зеленський.
Як повідомлялося, Президент підписав указ про присудження Національної премії імені Шевченка.