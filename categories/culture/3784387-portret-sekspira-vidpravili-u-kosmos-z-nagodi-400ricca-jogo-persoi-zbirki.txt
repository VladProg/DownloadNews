Кінорежисер Джек Джуерс за сприяння команди інженерів відправив портрет Шекспіра в космос з нагоди 400-річчя публікації його першої збірки.

Як передає Укрінформ, про це повідомляє Euronews Culture.
На початку короткометражного фільму Джуерса «Шекспір у космосі» про запуск портрета актор Том Бейкер декламує промову англійського драматурга із комедії «Сон літньої ночі».
Портрет був прикріплений до повітряної кулі у місті Шеффілд та доставлений у верхні шари атмосфери Землі. Втілити задум вдалося за допомогою команди інженерів Sent Into Space.
Зазначається, що це один із шести короткометражних фільмів, створених Джуерсом, в яких він переосмислює одну із найзнаменитіших промов Шекспіра.
Також у фільми кінорежисера показують війну Росії проти України, європейську кризу біженців та нещодавні політичні протести. Таким чином режисер протиставляє проблеми сьогодення із подіями 1623 року, коли було опубліковано першу збірку творів Шекспіра Folio.
Прем’єра короткометражних кінокартин Джуерса, присвячених першій збірці Шекспіра, відбудеться 8 листопада на заході у Лондоні в рамках святкування 400-річчя випуску Folio.
Як повідомлялося, Folio – перше видання п’єс всесвітньо відомого драматурга Вільяма Шекспіра. Книга є одним із екземплярів «першого фоліо» (First Folio), опублікованого у 1623 році. Збірка була опублікована через сім років після смерті Шекспіра, вона містить усі його п’єси.
У квітні цього року Folio Шекспіра було представлено на виставці у Лондонській бібліотеці.
Фото: inVerse Films