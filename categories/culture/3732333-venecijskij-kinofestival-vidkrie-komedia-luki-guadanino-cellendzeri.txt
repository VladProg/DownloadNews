Венеційський кінофестиваль цього року відкриється комедією «Челленджери» італійського режисера Луки Гуаданьїно.

Про це йдеться у пресрелізі організаторів, передає Укрінформ.
«Лука Гуаданьїно — один із небагатьох італійських режисерів, який працює як з італійськими, так і з іноземними актрисами та акторами, щоразу отримуючи від усіх найкращі результати. Навіть коли він знімає кіно за кордоном, як у випадку з «Челленджери», - заявив директор Венеційського фестивалю Альберто Барбера.
Сам режисер зазначив, що дуже радий, що його новий фільм глядачі побачать саме на Венеційському кінофестивалі.
«Це сучасна смілива історія про молоду енергію, любов та силу», - сказав Гуаданьїно.
«Челленджери» - це романтична комедія про світ тенісу. Головні ролі у фільмі виконали американські актори Зендея і Майк Файст, британський актор Джош О'Коннор.
Фільм не буде змагатися за нагороди на фестивалі.
80-ий Венеційський кінофестиваль, який є найстарішим у світі кінофорумом, проходитиме з 30 серпня по 9 вересня.
Фото: labiennale.org