росіянам заздрісно від самобутності української культури, тому вони прагнуть її знищити.

Як передає Укрінформ, про це написав у Телеграмі міністр культури та інформаційної політики Олександр Ткаченко.
«Мета російської «культури» – знищити культуру українську. Її переслідують всі: від путіна, шойгу, медведєва до тих, хто «за мир» і «вне политики». Аж занадто кремлівцям заздрісно від самобутності української культури. Бо у росіян замість неї «русский мир». Хто ще захищає російську культуру, згадуючи про єдність у різноманітті? Ось вам фото із «розстріляним» Шевченком у Бородянці. російські орки не мають нічого людяного всередині. Тому, прошу, перестаньте відділяти російську культуру від політики», - написав Ткаченко.

За його словами, коли рф почне відповідати за скоєне, то кожне злодіяння проти української культурної спадщини «стане їхнім вироком».
Як повідомлялося, Олександр Ткаченко закликав до повної інформаційної та культурної ізоляції рф від світу.