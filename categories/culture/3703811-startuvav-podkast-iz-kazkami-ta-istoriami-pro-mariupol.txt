Журналістка з Маріуполя Алевтина Швецова створила серію оповідань про рідне місто - "Мов море: казки Маріуполя". Завдяки медіаплатформі Sebto вони тепер доступні у формі подкасту.

Про це повідомляє у Телеграмі пресслужба Маріупольської міської ради, передає Укрінформ.




"Подкасти зараз дуже популярні, але для дітей молодшого і середнього шкільного віку вибір їх доволі обмежений. Мій син фанатіє від «Книги-мандрівки», це і надихнуло створити казки про Маріуполь", – розповіла Алевтина.

Зазначається, що серія оповідань "Мов море: казки Маріуполя" налічує п’ять історій, які авторка самостійно написала та озвучила.
Перша казка - про морського котика Паскаля та мартина Мартіна.
Як повідомляв Укрінформ, у Національному музеї історії України проходила фотовиставка, на якій представлено зображення зруйнованих пам'яток Маріуполя. На більш як 30 стендах були зібрані світлини найвизначніших архітектурних пам'яток Маріуполя - у їхньому первинному вигляді та теперішньому, після руйнування.