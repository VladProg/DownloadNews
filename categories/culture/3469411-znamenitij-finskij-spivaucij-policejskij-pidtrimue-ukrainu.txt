Петрус Шродерус став дуже популярним після того, як узимку 2020 року, за часів початку пандемії, заспівав фінською стару радянську пісню «Я люблю тебя жизнь».

Петрус – оперний співак. І він є реальним співробітником поліції у північному фінському місті Оулу. Пісня не мала жодного політичного підґрунтя. Однак після того, як вона з'явилася на каналі поліції Оулу в YouTube, окрім Фінляндії, мільйони переглядів надійшли з росії.

З незрозумілих причин багато росіян вирішили, що Петрус дуже любить не лише росію, а й російську владу. Пісні Петурса розтягували російськими телеканалами, причому без його відома. На концерті 23 лютого організатори концерту в росії показали в ефірі пісню Петруса ”Rakastan elama” (Я люблю тебе жизнь), взявши кліп із YouTube. Причому знову без відома Петруса та його менеджера.

24 лютого цього року всім довелося визначитися: ти чи на боці кремлівських орків, сил темряви, чи ти на боці світла, за Україну. Багато хто пророкував, що Петрус, маючи таку популярність у росії, намагатиметься уникати теми війни в Україні. Весь 2022 рік був розписаний у щільному графіку концертів у росії. Але у березні у мережі з'явився банер нової, екстрено зібраної концертної програми Петруса Шродеруса, де співак-поліцейський стоїть на тлі прапора України. Менеджерка співака, Ганна Віденіус, разом із Петрусом вирішили скасувати всі концерти у росії. Натомість вони влаштовують благодійні концерти у Фінляндії на підтримку України.

На кожен концерт у кожному місті Фінляндії для біженців з України завжди є безкоштовні квитки. Спеціально до програми на підтримку України Петрус лише за кілька днів вивчив пісню українською мовою "Ніч така місячна". Зали аплодують стоячи. Наступні концерти на підтримку України відбудуться у фінських містах Йоенсуу 28 квітня та Тампере 29 квітня. Після пісні українською фіни скандують: "Слава Україні!".
Журналіст Дмитро Флорін готує матеріал про фінського поліцейського, який допомагає Україні у цей скрутний час, - стежте за публікаціями на сайті Укрінформу.
Перше фото: JUKKA LEINONEN