Легендарний шведський гурт АВВА випустив перший альбом після 40-річної перерви.

Про це повідомляє Укрінформ з посиланням на сайт колективу.
До альбому, що дістав назву Voyage, увійшли 10 пісень. Деякі з них ABBA вже презентувала раніше.
Послухати композиції можна на стримінгових сервісах, таких як Spotify, YouTube Music, Apple Music, Amazon Music, Deezer та iTunes Store.

Раніше ABBA анонсувала віртуальні концерти на спеціальній арені на три тисячі місць, яка будується в лондонському Олімпійському парку королеви Єлизавети. Очікується, що концерти там розпочнуться у травні наступного року. На сцені з голограмами членів квартету виступлять десять музикантів.
Гурт ABBA було створено у 1972 році, він розпався через 10 років. Пік популярності квартету припав на другу половину 70-х. У 1982 році вийшов останній альбом колективу. У 1990-х були видані раніше неопубліковані пісні гурту.
У 2018 році Агнета Фельтског, Бьорн Ульвеус, Бенні Андерссон і Анні-Фрід Лінгстад повідомили, що ABBA возз'єднується для роботи над новим матеріалом і проведення віртуального туру.
Фото: facebook.com/ABBA