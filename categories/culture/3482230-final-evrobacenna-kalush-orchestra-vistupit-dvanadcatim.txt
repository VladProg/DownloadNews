Представник України на Євробаченні Kalush Orchestra виступить дванадцятим у фінальній програмі європейського музичного конкурсу 14 травня.

Про це йдеться на офіційному сайті Євробачення, передає Укрінформ.
Після жеребкування з'ясувалося, що відкриватимуть фінал пісенного конкурсу представники Чехії, закриватимуть – Естонії. Kalush Orchestra з піснею Stefania представлять Україну дванадцятими.
Фінал Євробачення відбудеться 14 травня в італійському Турині.
Як повідомляв Укрінформ, перед стартом Євробачення-2022 букмекери пророкували Україні перемогу в конкурсі. Вони оновили свої ставки, віддавши представникам України найвищий коефіцієнт – 48%. Зараз це найвищий відсоток за всю історію пісенного конкурсу.
Фото: UA: Перший