У Маріуполі загинув литовський режисер Мантас Кведаравічюс.

Як передає Укрінформ, про це режисер Віталій Манський повідомив у Фейсбуці.
«Наш друг, учасник Артдокфест, литовський документаліст Мантас Кведаравічюс, сьогодні був убитий у Маріуполі, з камерою в руках», - написав Манський.

Кведаравічюс зняв фільм «Маріуполіс», який розповідає про життя в Маріуполі в умовах кризи.
Світова прем'єра відбулася 14 лютого 2016 року на Берлінському міжнародному кінофестивалі.
Як повідомляв Укрінформ, у Маріуполі тривають запеклі бої. Місто наполовину зайняте російськими загарбниками, бойові дії тривають безпосередньо на вулицях. Загарбники бомбять беззбройних мешканців, блокують гуманітарну допомогу. Станом на 27 березня кількість жертв серед мирного населення становила близько 5 тис. осіб, із них близько 210 дітей.
Фото: Анна Шакун