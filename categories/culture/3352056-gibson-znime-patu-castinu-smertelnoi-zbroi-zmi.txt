Австралійсько-американський актор Мел Гібсон стане режисером п’ятої частини франшизи «Смертельна зброя».

Як передає Укрінформ, про це повідомляє The Hollywood Reporter.
Проєкт зйомок п’ятої, ймовірно останньої, частини опинився у підвішеному стані після смерті у липні цього року 91-річного постановника Річарда Доннера. Творча група працювала над завершенням цієї частини останні декілька років через те, що у проєкті надто швидко змінювалися сценаристи.
Наразі не відомо, коли вийде «Смертельна зброя - 5».
Зазначається, що Гібсон зіграв головну роль у першій частині «Смертельна зброя», що вийшла у 1987 році.
Як повідомляв Укрінформ, актор Мел Гібсон планує зіграти головну роль у приквелі бойовика «Джон Вік».
Фото: styleinsider