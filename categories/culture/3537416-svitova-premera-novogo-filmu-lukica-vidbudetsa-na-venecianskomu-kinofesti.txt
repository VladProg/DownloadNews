Прем'єра фільму “Люксембург, Люксембург” українського кінорежисера Антоніо Лукіча відбудеться на 79 Венеціанському міжнародному кінофестивалі у конкурсній програмі “Горизонти”.

Про це повідомляє пресслужба Державного агентства з питань кіно у Фейсбуці, передає Укрінформ.
"Світова прем’єра нового фільму Антоніо Лукіча “Люксембург, Люксембург” відбудеться на 79-му Венеціанському міжнародному кінофестивалі, що триватиме з 31 серпня до 10 вересня. Стрічка змагатиметься за головну нагороду конкурсної програми “Горизонти” 79-го La Biennale di Venezia", - йдеться у повідомленні.

Водночас зазначається, що у стрічці "про братів-близнюків, які намагаються дати раду власному життю, в якому раптово з’являється давно зниклий батько", зіграли учасники реп-гурту “Курган і Agregat” – брати Раміл та Аміл Насірови.

Також повідомляється, що фільм створив кінопродакшен ForeFilms за підтримки Держкіно.

Антоніо Лукіч — український кіно- і телережисер та сценарист. На Міжнародному кінофестивалі у Карлових Варах у 2019 році на великі екрани вийшов його перший повнометражний дебют — фільм «Мої думки тихі», що був нагороджений спеціальним призом від журі й отримав Гран-Прі Національного конкурсу і приз ФІПРЕССІ Одеського міжнародного кінофестивалю-2019. Пізніше цей фільм отримав нагороду Кіноакадемії (2020) у номінації "відкриття року", а також був визнаний найкращим міжнародним ігровим фільмом на фестивалі Santa Monica Film Festival в США (2021). Іншими повнометражними фільмами режисера є "Люксембург, Люксембург ", "Мої думки тихі 2".
Фото: Держкіно, Facebook