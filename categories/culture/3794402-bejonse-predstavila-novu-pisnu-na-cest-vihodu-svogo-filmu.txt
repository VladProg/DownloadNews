Американська співачка Бейонсе представила у п’ятницю, 1 грудня, нову пісню, відзначивши вихід у прокат свого фільму «Відродження: Фільм Бейонсе» (Renaissance: A Film by Beyoncé).

Як передає Укрінформ, про це повідомляє The Hollywood Reporter.
Новий трек, який отримав назву «Мій будинок» (My House), став справжнім сюрпризом для фанатів Бейонсе, адже пісня стала першою новою музикою від володарки премії «Греммі» після того, як вона випустила свій альбом «Відродження» (Renaissance) минулого року.

Зазначається, що концертний фільм Renaissance: A Film by Beyoncé документує подорож співачки під час її найбільшого туру на підтримку її сьомого студійного альбому. У фільмі є, зокрема, кадри її виступів на сцені.
Стрічка Renaissance: A Film by Beyoncé знята компанією співачки Parkwood Entertainment.
Як повідомляв Укрінформ, у жовтні американська співачка Бейонсе представила трейлер концертного фільму за мотивами свого туру Renaissance World Tour-2023.