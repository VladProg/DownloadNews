Обласний комунальний заклад "Національний літературно-меморіальний музей Г. С. Сковороди" на Харківщині, в який минулого року влучила російська ракета, оголосив тендер на першочергові протиаварійні та консерваційні роботи.

Про це стало відомо з документації на майданчику “Прозоро”, передає Укрінформ.
Очікувана вартість робіт - 8,51 млн грн. Їх мають провести до 30 травня 2024 року.
Як повідомлялося, внаслідок прямого влучання російської ракети у ніч на 7 травня 2022 року знищено Національний літературно-меморіальний музей Г. С. Сковороди у с. Сковородинівка на Харківщині.
Начальник Харківської обласної військової адміністрації Олег Синєгубов в інтерв’ю Укрінформу влітку зазначав, що на консервацію музею потрібні ₴10 мільйонів і що ОВА намагається знайти закордонного донора для проєкту відновлення.
Фото: МКІП