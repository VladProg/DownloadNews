Фільм спільного виробництва Словаччини, Чехії та України «Фотофобія» отримав приз Europa Cinemas Label Award на 80-му Венеціанському кінофестивалі.

Про це повідомляє The Hollywood Reporter, передає Укрінформ.
Зазначається, що стрічку відзначено у категорії «Найкращий європейській фільм».
Стрічка «Фотофобія» режисерів Івана Остроховського і Павола Пекарчика розповідає про одну з багатьох українських сімей, які після повномасштабного вторгнення РФ ховаються від обстрілів на станціях метро.
Головний герой 12-річний Нікі та його родина живе на станції харківського метро.
Для родини Нікі денне світло - це синонім смертельної небезпеки, хлопчику не дозволяють виходити назовні.
Блукаючи покинутими вагонами й заповненими платформами, Нікі зустрічає 11-річну Віку. Діти вирішують ризикнути і піднятися на поверхню, щоб відчути сонце на своїх обличчях.
Як повідомляв Укрінформ, 80-й Венеціанський міжнародний кінофестиваль триває з 30 серпня до 9 вересня.
Кадр з фільму