До Києва прибув гуманітарний вантаж для українських музеїв від європейських колег із Німеччини, Нідерландів та Австрії.

Приймали та розподіляли гуманітарний вантаж на Софійській площі, передає кореспондент Укрінформу.
Так, близько 30 європейських музеїв та галерей за підтримки голови міжнародної неурядової організації World Heritage Watch Штефана Домпке виявили бажання допомогти Україні у збереженні культурної спадщини.






До Софії Київської прибула допомога від європейських колег для музейників України / Фото: Геннадій Мінченко, Укрінформ









































































Із власних фондів вони виділили значну кількість дерев’яних та металевих боксів, картонних коробок, бульбашкової плівки, пластикових боксів, скотчу та різноманітного пакувального паперу.
Таку допомогу вже отримали музеї Києва, Чернігова, Переяслава та Запоріжжя.
Черговий гуманітарний вантаж розподіляли між музейниками України.
Як повідомлялося, Міністерство культури та інформаційної політики вже зафіксувало 367 воєнних злочинів армії рф проти культурної спадщини України.