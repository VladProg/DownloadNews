Легендарна американська співачка Тіна Тернер продала права на свій каталог пісень музичній видавничій компанії BMG.

Як передає Укрінформ, про це повідомляє BBC.
Компанія офіційно не оголосила вартість угоди, проте, за словами джерел, вартість каталогу становить близько 50 мільйонів доларів США.
Також, згідно з угодою, нині компанія може управляти записами Тіни Тернер, використовувати, зокрема, її ім'я та її світлини.
Сама ж співачка хітів, серед яких The Best, заявила, що тепер її музика знаходиться «у надійних руках».
Тіна Тернер — американська співачка, автор пісень, акторка й танцівниця, володарка 12-ти премій «Греммі». За свій артистизм, темперамент і сценічну виразність вона має титул «Королеви рок-н-ролу».
Як повідомляв Укрінформ, у березні цього року 81-річна американська співачка Тіна Тернер попрощалася зі своїми прихильниками у документальній стрічці про неї, таким чином оголосивши про завершення кар’єри.
Фото: Getty Images