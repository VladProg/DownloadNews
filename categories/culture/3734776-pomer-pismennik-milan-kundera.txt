Чеський письменник Мілан Кундера, який з 1975 року мешкав у Франції, помер у віці 94 років.

Про це повідомляє Radio Prague International, передає Укрінформ.
Мілан Кундера народився 1 квітня 1929 році у чеському Брно. Він був однією з найпомітніших постатей чехословацької культури 1960-х років. Невдовзі після радянського вторгнення до Чехословаччини у серпні 1968 року його твори заборонили.
У 1975 році письменник емігрував у Францію. У 1981 році він отримав громадянство цієї країни і писав твори французькою мовою. У 2019 році Кундера знову отримав паспорт Чеської Республіки.
Серед найвідоміших його творів - «Нестерпна легкість буття», «Жарт», «Вальс на прощання», «Неспішність».
Останнім романом, написаним Кундерою чеською мовою, став твір «Безсмертя» 1990 року.
Проза письменника перекладена різними мовами.
Кундера є одним із найпопулярніших письменників сучасності. Кожен його новий твір ставав бестселером інтелектуальної прози.
Як повідомлялося, британський журналіст і письменник Люк Гардінг вважає, що війна в Україні змінила світ назавжди, і саме тому для світові важливо знати, що відбувається під час повномасштабного вторгнення РФ.