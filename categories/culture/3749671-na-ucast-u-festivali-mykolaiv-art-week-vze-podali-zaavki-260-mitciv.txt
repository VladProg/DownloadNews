Вже 260 митців з 34 країн світу подали заявки на участь у фестивалі Mykolaiv ART Week: MEMORY.

Про це повідомляє пресслужба Міністерства культури та інформаційної політики в Телеграмі, передає Укрінформ.
"На конкурс подавали мистецькі твори у різних жанрах: фотографія, графіка та живопис, колаж, анімація, відео-арт, перформанс, скульптура та інсталяція. До кінця серпня експертна рада фестивалю відбере ті роботи, які складуть основу майбутньої онлайн-виставки MEMORY в рамках 6-го фестивалю", - йдеться у повідомленні.
Фестиваль відбудеться в Миколаєві у вересні. Цьогорічною темою фестивалю актуального мистецтва стала «Пам'ять»/«Memory».
Проєкт реалізується Платформою MY ART спільно з Агенцією розвитку Миколаєва за підтримки Українського культурного фонду.
Як повідомлялося, у Національній опері України 19 серпня розпочнеться новий театральний сезон.


Фото: myart.org.ua