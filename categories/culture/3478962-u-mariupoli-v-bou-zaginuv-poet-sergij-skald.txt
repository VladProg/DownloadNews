У Маріуполі в бою з російськими загарбниками загинув поет та військовий з Чернівців Сергій Скальд, який перебував на «Азовсталі».

Про це повідомляє Суспільне з посиланням на радника голови Чернівецької облради Олександра Білоуса.
«У бою проти російської армії у Маріуполі загинув військовий та поет із Чернівців Сергій Скальд. Він був оборонцем заводу «Азовсталь», - зазначається в повідомленні.
Скальду було 43 роки. Після Революції гідності він вирушив добровольцем у зону АТО. Був учасником боїв у Авдіївці та розвідницьких операцій Добровольчого українського корпусу «Правий сектор». Був бійцем окремого полку «Азов».
Сергій Скальд - автор збірки «Навиліт. Рими калібру 5,45» та «Інший» (2021), співавтор збірки націоналістичної поезії «Голос крові».


Фото: Фейсбук