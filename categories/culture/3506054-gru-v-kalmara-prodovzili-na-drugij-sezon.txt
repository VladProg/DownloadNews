Стрімінговий сервіс Netflix офіційно анонсував другий сезон найпопулярнішого південнокорейського серіалу "Гра в кальмара".

Тізер викладено у Твіттері, повідомляє Укрінформ.
"Червоне… Зелене світло! "Гра в кальмара" офіційно повертається з 2-им сезоном", - йдеться у повідомленні.


Red light… GREENLIGHT!

Squid Game is officially coming back for Season 2! pic.twitter.com/4usO2Zld39
— Netflix (@netflix) June 12, 2022

Netflix також опублікував лист режисера, сценариста і виконавчого продюсера Хван Дон Хека, в якому сказано, що "буде абсолютно новий раунд".


Hwang Dong-Hyuk writer, director, producer, and creator of @squidgame has a message for the fans: pic.twitter.com/DxF0AS5tMM
— Netflix (@netflix) June 12, 2022

За словами творця серіалу, у другому сезоні глядачі знову побачать головного героя Сон Гі Хуна та Ведучого. Хван подякував шанувальникам із усього світу за безпрецедентну підтримку його першого телесеріалу.
Дата виходу продовження не називається.
Як повідомлялося, південнокорейський режисер і сценарист Хван Дон Хек вів переговори зі стрімінговим сервісом Netflix щодо зйомок другого та третього сезонів серіалу "Гра в кальмара".
Корейська драма, що вийшла у вересні минулого року, стала найуспішнішим серіалом Netflix за всю історію стримінгу. Серіал розповідає про людей, які через матеріальну скруту вирішили взяти участь у таємному турнірі на виживання.