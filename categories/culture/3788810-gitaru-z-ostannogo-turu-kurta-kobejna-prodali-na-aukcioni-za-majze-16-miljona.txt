Гітару фронтмена гурту Nirvana Курта Кобейна, якою він користувався під час свого останнього туру, продали на аукціоні Julien's Auctions за $1 587 500.

Про це повідомляється сторінці аукціонного дому в Інстаграмі, передає Укрінформ.
Кобейн грав на небесно-блакитній Fender Mustang для лівші під час туру гурту In Utero.
«Nirvana зіграла свій останній концерт 1 березня 1994 року в Мюнхені, Німеччина, і всі наявні записи концерту підтверджують, що Кобейн грав на цій гітарі того вечора», - сказав аукціонний дім.
На відміну від інших гітар, які Кобейн мав звичку розбивати на сцені, гітара Fender Mustang залишилася цілою.

Також на аукціоні продали одяг артиста - джинси Levi's за $412,7 та кардиган за $13 тис.
Як повідомляв Укрінформ, у травні гітару, яку розбив на сцені Курт Кобейн, продали на аукціоні Julien's Auctions майже за $600 тисяч.
Курт Кобейн боровся із залежністю від психоактивних речовин та депресією. Виконавець наклав на себе руки у квітні 1994 року.


Фото: соцмережі Nirvana