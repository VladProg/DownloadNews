У мексиканському місті Куернавака вдень просто на вулиці застрелили відому акторку та співачку Таню Мендосу.

Як передає Укрінформ, про це повідомляє Daily Star.
Популярна мексиканська співачка й актриса, яка зіграла у драмі про наркокартель La Mera Reyna del Sur, 42-річна Мендоса чекала на свого 11-річного сина біля спортивної академії разом з батьками інших дітей, коли під'їхали двоє чоловіків на мотоциклі, один з яких кілька разів вистрілив в акторку. Злочинці швидко зникли у невідомому напрямку.
Акторка померла на місці.
Повідомляється, що у 2010 році Мендоса, її чоловік Рафаель Санчес Рохас і їхній маленький син стали жертвами викрадення.
Tania Mendoza / Фото: Instagram