Протягом 17 тижнів національного прокату анімаційна стрічка "Мавка. Лісова пісня" зібрала ₴151 955 072.

Про це інформує пресслужба Державного агентства з питань кіно на сторінці у Фейсбуці, передає Укрінформ.
"За результатами сімнадцятого тижня у національному прокаті, касові збори мультфільму MAVKA склали ₴151 955 072. Кількість проданих квитків сягнула ₴1 212 608", - йдеться у повідомленні.
У Держкіно нагадали, що прокат триває.
Анімаційний фільм створений за підтримки Державного агентства України з питань кіно, Агентства США з міжнародного розвитку (USAID).
Кінотеатральну дистрибуцію в Україні здійснюють FILM.UA Distribution та Kinomania Film Distribution. Генеральним медіапартнером проєкту виступає канал "1+1".
Як повідомляв Укрінформ, українська студія Animagrad планує знімати серіал за мотивами мультфільму "Мавка. Лісова пісня".
Фото: @MAVKA.MOVIE, Фейсбук