Державне агентство з питань кіно виклало у відкритий доступ короткометражну стрічку Олександра Кірієнка "На своїй землі".

Як передає Укрінформ, про це повідомляє пресслужба агентства.
«Весна. Неподалік чутно постріли і вибухи – йде війна. Уляна зібрала речі, щоб поїхати. А Гордій щепить дерева у своєму садку. Бо це його земля», - йдеться про сюжет фільму.
Зазначається, що стрічка вийшла 2018 року і входить до однойменного альманаху короткометражних фільмів, екранізованих в межах проєкту "Дивись українське".

У ролях – Станіслав Боклан, Ніна Набока, Олександр Биков.
Режисер-постановник – Саша Кірієнко. Сценарист – Федір Янько. Оператор-постановник – Дмитро Ященков. Художник-постановник – Олександра Дробот. Композитори – Сергій Круценко, Олександр Штеінгардт. Звукорежисер – Максим Гладецький. Художник з костюмів – Тетяна Лавриненко.
Продюсери – Андрій Різоль, Святослав Різоль. Виробництво – компанія "Вавілон" за підтримки Держкіно.