Івано-Франківський театр пантоміми Mime «IF» передав на потреби ЗСУ кошти, які актори зібрали у Люксембурзі.

Про це у Фейсбуці повідомив театр Mime «IF», передає Укрінформ.
«Після повернення з Люксембургу ми передали фонду «Громадська ініціатива Галичина» зібрані кошти на суму 1120 євро та 2235гр», - зазначили актори театру Mime «IF».

Відомо, що Івано-Франківський театр «Живих скульптур» перебував на гастролях у Люксембурзі, де актори збирали кошти на підтримку ЗСУ.
Як повідомляло агентство, раніше Івано-Франківський театр «Живих скульптур» повернувся з фестивалю Statues en Marche, який проходив у Бельгії. Звідти актори привезли для допомоги ЗСУ понад 1,5 тис. євро. Кошти збирали просто неба, демонструючи європейцям образи українських військових, які через призму століть передають естафету боротьби за свою землю.
Фото: Театр Mime "IF", Facebook