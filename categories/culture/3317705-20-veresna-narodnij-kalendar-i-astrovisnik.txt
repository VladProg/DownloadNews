Зірки радять сміливо просувати свої пропозиції

Православна церква цього дня вшановує пам’ять преподобного Луки Глибокореченського, який був ігуменом у Спасовій обителі, розташованій неподалік Константинополя. Набув визнання за своє подвижницьке життя. Помер преподобний Лука в кінці X століття.
У народі 20 вересня зветься день Луки або Цибулевий день.
Народні прикмети. Якщо на хвойних деревах шишки низько ростуть, то скоро вдарять морози. Якщо вони ростуть високо, то зима буде пізньою.
Щоб бути здоровим і сильним, у цей день потрібно з'їсти цибулю.
Іменинники: Іван, Лука, Макар, Сава.
14-15 місячний день. Місяць у знаку Риби. Найбільш сприятливий день для різного роду важливих починань. Можете сміливо просувати свої пропозиції, вони обов'язково знайдуть відгук. Однак варто все добре продумати і зважити, оскільки започаткована справа може не тільки вести до успіху, але й закінчитися повним крахом. День гарний для зміцнення родинних відносин.
Згідно з даними Центральної геофізичної обсерваторії України, найхолоднішим цей день у Києві був у 1921 році: +0,0°С, а найтеплішим у 1913-му: +29,3°С.
Геомагнітна ситуація. Низька геомагнітна активність. Незначні збурення.
Фази Місяця. Місяць, що зростає. Друга чверть. Освітленість 100 відсотків. Повня буде завтра, 21 вересня.