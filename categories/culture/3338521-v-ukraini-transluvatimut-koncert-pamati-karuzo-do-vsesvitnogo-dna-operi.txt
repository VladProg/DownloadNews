У Всесвітній день опери відбудеться ексклюзивна трансляція концерту Tanto La Vita, який присвячений пам’яті Енріко Карузо.

Як передає Укрінформ, про це повідомляє пресслужба Міністерства культури та інформаційної політики в Телеграмі.
"У Всесвітній день опери відбудеться ексклюзивна трансляція концерту Tanto La Vita, який представляє оперна зірка світового масштабу Вітторіо Гріголо. Концерт присвячений пам’яті Енріко Карузо (1873-1921) – найвидатнішого в історії оперного співака. У 2021 році минає 100 років з дня його смерті", - йдеться у повідомленні.
Зазначається, що користувачі Київстар ТБ, авторизувавшись в системі, матимуть безкоштовний доступ до трансляції. Початок стріму – о 20:00. Концерт дублюватиметься українською мовою.
Проєкт відбувається за підтримки Міністерства культури та інформаційної політики, Міністерства закордонних справ, міжнародного співробітництва Італії та Національної опери України.
Як повідомлялося, Міністерство культури та інформаційної політики України оголосило конкурс на участь у тренінговій програмі “Академія культурного лідера”.