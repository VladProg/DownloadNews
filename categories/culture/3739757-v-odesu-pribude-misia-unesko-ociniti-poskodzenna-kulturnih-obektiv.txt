В Одесу найближчими днями прибуде місія ЮНЕСКО, яка проведе попередню оцінку пошкоджень об’єктів культурної спадщини.

Як передає Укрінформ, про це Міністерство культури та інформаційної політики України повідомляє у Телеграмі.
«В Організації підкреслили, що умисне завдання ударів по культурних об'єктах та їхнє знищення й пошкодження можна прирівняти до воєнного злочину. Проте Росія досі має членство в ЮНЕСКО», - сказано в повідомленні.
У МКІП очікують активних дій задля збереження та відновлення культурного спадку та закликають виключити Росію зі складу країн-учасниць організації.
Як повідомляв Укрінформ, у ніч з 22 на 23 липня російські війська здійснили масовану атаку по території Одеси та області. Загарбники випустили 19 ракет різного типу.
Удар припав на історичний центр Одеси, внесений до Списку Всесвітньої спадщини ЮНЕСКО.
За даними МКІП, унаслідок атаки в Одесі пошкоджено 29 пам'яток національного та місцевого значення.






Наслідки обстрілу Свято-Преображенского собору в Одесі/ Фото: Ніна Ляшонок, Укрінформ























































Одна людина загинула і 22 особи дістали поранення, серед них четверо дітей.