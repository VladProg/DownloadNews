Фундація Україна-США та World Unite for Ukraine - глобальний рух, який об’єднує мільйони людей у всьому світі на підтримку народу України - 14 липня представлять віртуальний 90-хвилинний благодійний концерт.

Як передає Укрінформ, про це Міністерство культури та інформаційної політики повідомляє у Телеграмі.
Серед запрошених виконавців – Pink Floyd, Al Di Meola, Pat McGee Band, переможниця Євробачення 2004 Руслана та інші зірки світового рівня.

Під час заходу також будуть продемонстровані яскраві історії з України, які розкажуть про історію та культуру країни, а також руйнівний вплив війни на Україну та її народ.
Мета благодійного концерту – зібрати пожертви на загальну суму 10 мільйонів доларів.
Як повідомляв Укрінформ, музичний фестиваль Atlas Weekend 10 липня проведе благодійний стрім “Atlas online. раша ГУДБАЙ” у Дія.TV. пожертвування з якого підуть на потреби українських захисників.