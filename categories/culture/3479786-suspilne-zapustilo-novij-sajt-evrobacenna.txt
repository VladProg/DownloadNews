Суспільне мовлення запустило новий офіційний сайт пісенного конкурсу "Євробачення" в Україні.

Прро це повідомляє Суспільне, передає Укрінформ.
“Суспільне мовлення запустило новий офіційний сайт Євробачення в Україні“, - ідеться в повідомленні.
Зазначається, що сайт тепер інтегрований до мережі сайтів Суспільного. На ньому можна буде стежити за офіційною інформацією від організаційного комітету Євробачення в Україні, а також новинами та відео про конкурс.
Трансляцію Євробачення можна буде дивитися на суспільному телеканалі UA: КУЛЬТУРА о 22:00, слухати на радіо "Промінь" та стежити на діджитал-платформах Суспільного мовлення.
Також на ютуб-каналі Євробачення Україна можна буде спостерігати за роботою ведучого Тімура Мірошниченка наживо з коментаторської студії.
Суспільне мовлення, яке є членом Європейської мовної спілки, організує і проводить відбір пісні та представника від України, а також забезпечує участь представника України у Міжнародному пісенному конкурсі «Євробачення-2022» в Італії. Європейська мовна спілка відсторонила росію від участі в Євробаченні-2022, тому в конкурсі братиме участь 40 країн.
10 та 12 травня пройдуть півфінали Євробачення-2022, а 14 травня — фінал конкурсу. Український гурт Kalush Orchestra з піснею "Stefania" виступатиме у першому півфіналі під шостим номером.
Фото: Ukraine Media Center