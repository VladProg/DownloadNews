Фільм «Край ріки» спільного виробництва України і Болгарії переміг на Onyko Film Festival.

Про це повідомляє Державне агентство з питань кіно, передає Укрінформ
“Вітаємо команду фільму «Край ріки» з перемогою у номінації «Кращий український фільм» фестивалю Onyko Film Festival!” - йдеться у дописі.
Сюжет драми «Край ріки» розгортається у Вилковому на Одещині, куди потрапляє болгарин Христофор разом зі своїм другом Теодором. За фатальним збігом обставин він опиняється під підозрою у ненавмисному вбивстві дев’ятирічного хлопчика.
Перебуваючи під слідством, головний герой змушений залишитися у Вилковому, де знаходить не тільки роботу і починає нове життя серед старовірів-липован, а й зустрічає справжнє кохання. Але на шляху до щастя йому доведеться пройти безліч випробувань.
Стрічка створена за підтримки Держкіно та Болгарського національного фільм-центру.
Onyko Film Festival — щорічний фестиваль, перевірений IMDb, із щомісячним нагородженням, має естонське та українське коріння.
Як повідомляв Укрінформ, на кінофестивалі у Локарно українська стрічка "Степне" відзначена нагородою за найкращу режисуру.
Фото: Держкіно