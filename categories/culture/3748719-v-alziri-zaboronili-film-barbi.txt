В Алжирі заборонили показ фільму «Барбі» після кількох тижнів прокату.

Про це повідомляє Reuters, передає Укрінформ.
Як зазначається, офіційне джерело заявило агентству, що фільм нібито «пропагує гомосексуалізм та інші західні відхилення», а також «не відповідає релігійним і культурним переконанням Алжиру».
Міністерство культури Алжиру контролює зміст фільмів, які транслюються у кінотеатрах, і може припинити їх показ.
Більшість людей у країні сповідують іслам.
Як повідомляв Укрінформ, раніше фільм «Барбі» заборонили у Лівані та Кувейті.
Збори від світового прокату фентезі-комедії «Барбі» режисера Грети Гервіг перевищили 1 мільярд доларів.
Фото: Кадр із фільму