Вісім уцілілих половецьких баб планують евакуювати з-під Ізюма до Харкова.

Про це повідомив міністр культури та інформаційної політики Олександр Ткаченко у Телеграмі, передає Укрінформ.
"Разом з місцевими адміністраціями будемо, скоріше за все, евакуйовувати до Харкова половецьких баб", - зазначив він.
Водночас Ткаченко підкреслив, що майже пряме потрапляння снаряду зруйнувало одну з дев'яти баб, які стояли на горі Крем'янець.

"Росіяни розбили унікальний пам'ятник, який стояв біля Ізюма тисячу років", - наголосив він.
Заразом, за його словами, було зруйновано пам’ятник героям Другої світової війни, що знаходився поруч.
Як повідомлялося, на горі Крем'янець поблизу Ізюма Харківської області російські загарбники зруйнували кам'яні половецькі баби, датовані IX-XIII ст.
Фото: Телеграм Олександра Ткаченка