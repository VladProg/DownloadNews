У галереї Польського інституту у Відні експонується виставка української художниці та дизайнерки Олени Літорелль (Helene Litorelle) "Зламані мрії. Щоденник війни з українського укриття".

Як передає Укрінформ, про це повідомляє у Фейсбуці Посольство України в Австрії.
"На виставці представлені роботи, які присвячені першим дням війни: враження художниці від київських бомбосховищ, її особисті думки та переживання, рішення рятуватися з маленьким сином від війни", - йдеться у повідомленні.






У Відні відкрилася виставка про війну росії проти України / Фото: Посольство України в Республіці Австрія
























Окрім щоденника, експонуються також попередні роботи художниці, які демонструють поточні події, такі, як пандемія COVID-19 та зміна клімату.
"Серед експонатів є і предмет, що нагадує про силу та волю до перемоги людей, які споконвіку жили на території України. Йдеться про макет хустки з образами легендарної скіфської пекторалі. Його Helene Litorelle допомогла створити Скарбниця Національного музею історії України, де зберігається цей мистецький шедевр", - зазначається у повідомленні.
Виставка організована Польським інститутом у Відні та за підтримки Посольства України в Австрії.
Як повідомлялося, раніше у посольстві України у Відні відбулася благодійна виставка-аукціон "Руки для мами", кошти з якої підуть на протезування жінок, які втратили кінцівки внаслідок російської агресії в Україні.