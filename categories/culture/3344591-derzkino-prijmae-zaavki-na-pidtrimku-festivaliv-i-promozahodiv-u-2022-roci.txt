Державне агентство з питань кіно з метою формування плану роботи на 2022 рік оголосило приймання заявок на підтримку фестивалів та промозаходів.

Як передає Укрінформ, про це повідомляє пресслужба агентства.
«Подати документи можна до 10 грудня 2021 р. включно. Підтримка від Держкіно може надаватися на розповсюдження та/або популяризацію національних фільмів шляхом повної або часткової оплати витрат на проведення творчих зустрічей, презентацій, прем’єрних показів, рекламування (незалежно від використаних рекламних засобів) та інших необхідних заходів за участі творчих груп фільмів», - ідеться в повідомленні.
Зазначається, що документи можуть подавати юридичні особи (незалежно від форми власності), фізичні особи-підприємці та фізичні особи, які провадять діяльність у сфері кінематографії.
Пакет документів має містити: заявку в довільній формі; концепцію події або заходу із зазначенням цільової аудиторії, приблизної кількості глядачів та очікуваного результату; проєкт програми події або заходу із зазначенням часу, місця проведення та запрошених до виступу осіб, якщо такі є; кошторис події або заходу із зазначенням лише прямих витрат; відомості про суб’єкта кінематографії.
Документи приймаються до 10 грудня 2021 року в електронному та паперовому вигляді за адресою: 01010, м. Київ, вул. Лаврська, 10 (429 каб.), e-mail: info@usfa.gov.ua.
Довідки за тел. (044) 280-06-84, сектор популяризації національних фільмів та проведення заходів кінокомісій.