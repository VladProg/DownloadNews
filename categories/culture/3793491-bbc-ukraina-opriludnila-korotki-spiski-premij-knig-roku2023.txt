ВВС Україна визначила короткі списки літературних премій «Книга року ВВС-2023», «Книга року ВВС-Есеїстика-2023» та «Дитяча Книга року ВВС-2023».

Про це повідомила Українська служба BBC, передає Укрінформ.
Журі обирало фіналістів з-поміж 40 видань.
Так, до короткого списку в номінації «Книга року BBC-2023» ввійшли:


Олена Захарченко. Тільки не гавкай. – Харків: Віват, 2023;
Олег Костюк. Скорбота і безумство (переклад з рос.). – Київ: Друкарський двір Олега Федорова, 2023;
Євгенія Кузнєцова. Драбина. – Львів: Видавництво Старого Лева, 2023;
Анастасія Левкова. За Перекопом є земля. – Київ: Лабораторія, 2023;
Сергій Сингаївський. Дорога на Асмару. – Київ: ВД «КОМОРА», 2023.

У списку претендентів на перемогу в номінації «Дитяча Книга року ВВС-2023» наступні видання:


Катерина Єгорушкіна. Наш підліжковий космос. – Харків: Віват, 2023;
Юлія Мак. Толіки. Про тих, хто перемотував касету олівцем. – Київ: Лабораторія, 2023;
Іван Малкович. Анна Ярославна: київська князівна – королева Франції. – Київ: А-БА-БА-ГА-ЛА-МА-ГА, 2023;
Юліта Ран. Дзеркало бажань. – Харків: АССА, 2023;
Галина Ткачук. Блакитний записник. – Харків: Віват, 2023.

До короткого списку в номінації «Книга року ВВС Есеїстика-2023» потрапили:


Володимир Єрмоленко. Ерос і Психея. Кохання і культура в Європі. – Львів: Видавництво Старого Лева, 2023;
Катерина Зарембо. Схід українського сонця. Історії Донеччини та Луганщини початку ХХІ століття. – Львів: Човен, 2022;
Олександр Михед. Позивний для Йова. Хроніки вторгнення. – Львів: Видавництво Старого Лева, 2023;
Ростислав Семків. Пригоди української літератури (від романтизму до постмодернізму). – Київ: Темпора, 2023;
Ірина Славінська. Повітряна й тривожна книжка. – Харків: Віват, 2023.

Переможці конкурсу будуть оголошені 14 грудня. Захід пройде у приміщенні книгарні Readeat, яка цьогоріч виступила партнером премії.
Як повідомлялося, літературна премія «Книга року ВВС» проводиться у партнерстві з Культурною програмою Європейського банку реконструкції та розвитку (ЄБРР).
До журі Книги року ВВС-2023 увійшли професорка Києво-Могилянської академії Віра Агеєва, письменниця та радниця з питань культури ЄБРР Світлана Пиркало, блогер Віталій Чепинога, професор Канзаського університету Віталій Чернецький і головна редакторка BBC Україна Марта Шокало.
Переможець у кожній номінації отримає грошову премію в розмірі гривневого еквівалента £1 000.
Видавці книг-переможців у трьох номінаціях отримають право використовувати логотип премії Книга року ВВС на наступних виданнях.