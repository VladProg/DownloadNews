Вийшов трейлер документального фільму «Вартові світла», героями якої стали рівненські енергетики.

Як передає Укрінформ, про це повідомляє Рівненська обласна рада.
Своєю чергою, Рівнеобленерго ділиться у Фейсбуці трейлером документального фільму від українського кіновиробника Kalyna Film, відомого своїми яскравими соціальними проєктами.

Як зазначається, стрічка, зйомки якої почалися саме з Рівненщини, занурює глядачів у спогади про тривожний початок великої війни, який, попри шок та біль, згуртував українців. Нагадує про віроломні та цілеспрямовані спроби агресора занурити українців у темряву та надзвичайну доблесть українських енергетиків, які вистояли, не дозволили планам ворога здійснитися, та повернули в оселі світло.
У Рівнеобленерго зазначають, що у відео глядачі побачать працівників підприємства Вадима Яремчука та Олександра Гродського, які вже понад рік відновлюють електромережі на Херсонщині.
Як повідомляв Укрінформ, Рівнеобленерго спростовує інформацію про нібито застосування в області графіків стабілізаційних відключень електроенергії.
Фото "Суспільне.Рівне" зі знімального процесу