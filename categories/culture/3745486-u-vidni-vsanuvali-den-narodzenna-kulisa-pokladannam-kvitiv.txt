Посол України в Австрії Василь Химинець разом із представниками української громади та місцевої влади Відня поклали квіти до барельєфної дошки Пантелеймона Куліша з нагоди його Дня народження на будинку, де мешкав відомий українець.

Як передає Укрінформ, про це повідомляється на Фейсбук-сторінці Посольства України в Австрії.
"Сьогодні, в День народження відомого українця, посол України в Республіці Австрія Василь Химинець разом з головою 8-го району Відня, паном Мартіном Фабішем, отцем Віденської православної парафії Святих Володимира і Ольги Юрієм Струговим, представниками українського пластового осередку в Австрії та "Товариства Української молоді в Австрії" поклали квіти до меморіальної дошки відомого українця", - йдеться у повідомленні.

Як нагадали у посольстві, 30 квітня 1998 року на будинку за адресою Skodagasse 9 у Відні Відень була відкрита барельєфна дошка, де в 1870 році проживали Пантелеймон Куліш та ще один відомий українець Іван Пулюй, разом працюючи над першим перекладом Біблії українською мовою.
Пантелеймон Куліш – український письменник, мовознавець, автор першої фонетичної абетки української мови, а також першого українського історичного роману “Чорна рада", народився 7 серпня 1819 року.