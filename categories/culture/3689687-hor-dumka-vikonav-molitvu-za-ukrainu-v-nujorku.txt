Український хор «Думка» виступив у четвер у провідному концертному залі Нью-Йорка «Карнегі-хол».

Як передає власний кореспондент Укрінформу у Нью-Йорку, хор під керівництвом Василя Гречинського узяв участь у Нью-Йоркському хоровому фестивалі й виконав відомі пісні – «Молитва за Україну» Миколи Лисенка, яку зала слухала стоячи, «Ой у лузі червона калина» та інші.
На сцені також були представлені хорові колективи з Японії та США. Дитячий хор з Хіросіми виконав одну з японських пісень пісню в українському перекладі, а юна співачка побажала Україні якомога швидше подолати випробування, які принесла російська війна.






У залі були присутні воїни з Будинку героїв, що відкрився у грудні у Нью-Йорку для реабілітації та протезування українських військових, які втратили на війні кінцівки.

Як зазначив Укрінформу Гречинський, за останній рік хор «Думка», уже вчетверте виступив у «Карнегі-холі», що свідчить про велику зацікавленість у США українською культурою, зокрема музикою та хоровим співом.
Хор «Думка» був створений у Нью-Йорку в 1949 році й протягом більш як 70 років популяризує українську музичну культуру.