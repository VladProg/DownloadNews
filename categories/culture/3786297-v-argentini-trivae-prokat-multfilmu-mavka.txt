В Аргентині продовжується широкий кінотеатральний прокат українського мультфільму «Мавка. Лісова пісня».

Про це повідомляє Державне агентство України з питань кіно, передає Укрінформ.
“Триває мандрівка українського анімаційного фільму «Мавка» країнами Латинської Америки. Мультфільм «Мавка» став доступним аргентинським глядачам”, - ідеться у повідомленні.
Тих хто знаходиться у Аргентині запрошують до кінотеатрів.
“Поринайте разом у історію Берегині Лісу, сповнену багатовікових таємниць, магії та любові”, - закликають творці мультфільму.

«Мавка. Лісова пісня» — створено за мотивами «Лісової пісні» Лесі Українки та адаптовано під жанр сімейної анімації. Також, в основі мультфільму — образи зі слов’янських міфів і легенд.
Анімаційний фільм створено за підтримки Держкіно.
Кінотеатральну дистрибуцію в Україні здійснюють — FILM.UA Distribution та Kinomania Film Distribution.
Як повідомляв Укрінформ, у Бразилії португальською мовою вийшов кліп до українського мультфільму «Мавка. Лісова пісня».