Закарпатський співак Іван Пилипець написав пісню-присвяту місту Ірпінь на Київщині, що встояло перед рашистською навалою.

Відео на пісню Балада про Ірпінь Іван Пилипець опублікував на своєму Ютуб-каналі, передає Укрінформ.
"Ірпінь - це форпост нашої столиці, не буде Ірпеня, не буде і України! Слава Україні, смерть ворогам !" - емоційно підписав відео Пилипець.

Раніше повідомлялося, що із Закарпаття в Ірпінь передали модульні будинки - для тих жителів міста, будинки яких зруйнували загарбники.
Як повідомляв Укрінформ, містечко Ірпінь на околиці Києва стало символом стримувальної боротьби із російськими окупантами, що напали на Україну 24 лютого. Зараз у місті проводять відновлювальні роботи, мер закликає жителів поки не повертатися із евакуації додому.
Фото: CTK Photo