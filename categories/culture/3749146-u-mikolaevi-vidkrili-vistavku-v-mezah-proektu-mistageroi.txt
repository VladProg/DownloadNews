Виставка художніх робіт «Миколаїв - нескорений» у межах проєкту «Міста-герої» відкрилася в обласному центрі.

Про це повідомляє пресслужба Миколаївської міської ради, передає Укрінформ.






Виставка у межах проєкту «Міста-герої» у Миколаєві / Фото: Миколаївська міська рада

























«Виставка «Миколаїв - нескорений» вже є третьою в межах проєкту «Міста-герої». Попередні, присвячені Маріуполю та Кривому Рогу, наразі мандрують Європою. На розсуд відвідувачам представили 201 роботу. Твори надали 76 авторів, серед них - і відомі імені, і молоді митці», - йдеться у повідомленні.
Уперше від початку повномасштабної війни виставка відбулася у приміщенні Миколаївської обласної організації спілки художників, яке було неодноразово обстріляне загарбниками.
Під час заходу було відкрито пам’ятний стенд «Історія в іменах», присвячений 41 видатному художнику Миколаївщини.
Виставка триватиме протягом трьох тижнів.