Американська акторка та продюсерка Джессіка Честейн прибула до Києва та відвідала дитячу лікарню "Охматдит".

Як передає Укрінформ, про це повідомляє Суспільне.
У лікарні акторці розповіли про роботу медичного центру під час воєнного стану та передали подарунки від малечі. Честейн відвідала дітей із Херсона та Чернігова, які проходять лікування в Охматдиті.

Також, згідно з повідомленням, Честейн планує поїхати в Ірпінь та проведе зустріч із Президентом України Володимиром Зеленським і головою ОП Андрієм Єрмаком.


Як повідомлялося, у червні в Україну приїжджав американський актор Бен Стіллер. Він відвідав звільнені від загарбників міста в Київській області та зустрівся із Зеленським.
Також Україну під час війни відвідала голлівудська акторка Анджеліна Джолі.
Фото: ua.depositphotos.com