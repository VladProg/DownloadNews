Американська кінокомпанія Paramount зніме анімаційну стрічку про дитячу пісню Baby Shark Dance, в якій йдеться про малюка акули.

Як передає Укрінформ, про це повідомляє The Verge.
Пісня нещодавно першою набрала 10 млрд переглядів в YouTube. Прогнозується, що фільм вийде у 2023 році.
Компанії Nickelodeon Animation та Pinkfong Company будуть допомагати з виробництвом анімаційної стрічки.
Інші деталі наразі не відомі, проте ймовірно, що продюсери додадуть до фільму кілька пісень, які майже напевно «застрягнуть» у вашій (або у вашої дитини) голові навіки.
Зазначається, що відео пісні вже отримало власне телешоу Baby Shark’s Big Show.
Як повідомляв Укрінформ, у січні південнокорейська дитяча пісня про малюка акули (Baby Shark Dance) встановила рекорд, першою набравши 10 мільярдів переглядів на відеоплатформі YouTube.



Фото: Pinkfong