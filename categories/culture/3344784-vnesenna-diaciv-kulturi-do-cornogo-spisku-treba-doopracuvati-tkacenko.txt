Система внесення відомих діячів до списку осіб, які створюють загрозу національній безпеці України, потребує доопрацювання.

Як передає Укрінформ, таку думку висловив міністр культури та інформаційної політики Олександр Ткаченко в Телеграмі.
"Вчора звернувся до СБУ з проханням перевірити, як український актор Валентин Томусяк потрапив в список людей, які загрожують національній безпеці України. Те, що таке сталося, доводить, що система потребує доопрацювання", - написав Ткаченко.
Він зазначив, що Міністерство культури та інформаційної політики вже досягло домовленості з СБУ про співпрацю щодо верифікації списків діячів культури, якщо йдеться про мистецькі проєкти чи твори.
Раніше ЗМІ повідомляли, що українського актора Валентина Томусяка було помилково внесено до списку осіб, які становлять загрозу національній безпеці.