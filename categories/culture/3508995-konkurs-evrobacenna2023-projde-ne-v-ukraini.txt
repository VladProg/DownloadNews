Європейський мовний союз (EBU) ухвалив рішення, що пісенний конкурс Євробачення-2023 відбудеться поза територією України через поточну ситуацію в країні.

Як передає Укрінформ, про це йдеться у заяві EBU.
«Після об’єктивного аналізу Референтна група, керівна рада Євробачення, з глибоким жалем прийшла до висновку, що з огляду на поточні обставини, безпекові та операційні гарантії, необхідні мовнику для організації та проведення пісенного конкурсу Євробачення, не можуть бути виконані UA:Суспільне. EBU хоче подякувати UA:Суспільне за щиру співпрацю та відданість дослідженню всіх сценаріїв протягом тижнів після перемоги Kalush Orchestra 14 травня в Турині та розділити сум і розчарування, що конкурс наступного року не відбудеться в Україні», - йдеться у заяві.
Зазначається, що в результаті цього рішення та відповідно до правил і для забезпечення безперервності конкурсу Євробачення, EBU тепер розпочне переговори з BBC, адже Велика Британія цьогоріч посіла друге місце, щодо потенційного проведення пісенного конкурсу Євробачення-2023 року в Сполученому Королівстві.
«Ми повністю прагнемо, щоб перемога України знайшла відображення у шоу наступного року. Це буде для нас пріоритетом у наших дискусіях з можливими господарями конкурсу», - йдеться у заяві.
Як повідомлялося, український гурт Kalush Orchestra переміг у фіналі "Євробачення-2022" з піснею "Стефанія".