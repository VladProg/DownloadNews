У Намібії вперше відбувся Фестиваль українського кіно, який організувала місцева українська громада.

Як передає Укрінформ, про це Міністерство культури та інформаційної політики України повідомляє у Телеграмі.
У програмі фестивалю відбулися покази культових стрічок - «Мої думки тихі», «Поводир», «Кіборги» тощо.

Також на церемонії закриття фестивалю до глядачів за допомогою відеозвернення звернувся міністр культури та інформаційної політики Олександр Ткаченко та директор УКФ Владислав Берковський.
Крім того, у межах фестивалю відбулася дискусія про вплив війни в Україні на Намібію із Послом України у ПАР Любов'ю Абравітовою.
Як повідомляв Укрінформ, 5 серпня заступниця міністра культури та інформаційної політики Галина Григоренко на брифінгу в Медіацентрі Україна – Укрінформ заявила, що присутність України в інформаційному полі інших країн є дуже конкретною та нагальною потребою.
Фото: Телеграм МКІП