Кінопрограма щорічного фестивалю Bouquet Kyiv Stage міститиме 20 документальних короткометражних фільмів про кіномитців, які пішли на війну.

Про це повідомляють організатори фестивалю на сторінці у Фейсбуці.
"Добірку з більше ніж 20 короткометражних фільмів об‘єднано спільною ідеєю творення смислів, творення культури. Кіно – це зброя. Культура переможе війну!", - ідеться в повідомленні.
Згідно з анонсом, перші дві стрічки - новели кінопоказу, який відбудеться 5-7 серпня, присвячено кінооператору і фотохудожнику Сергію Михальчуку та актору й режисеру Ахтему Сеітаблаєву (режисер Кадім Тарасов).
Bouquet Kyiv Stage - це щорічний некомерційний, міждисциплінарний міжнародний фестиваль високого мистецтва, започаткований у 2018 році у Києві. Цьогоріч він об'єднав поціновувачів мистецтва слоганом "Заради життя".
Фото: Фейсбук