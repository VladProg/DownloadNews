Лідер «Океану Ельзи» Святослав Вакарчук відвідав з імпровізованим концертом 28-у окрему механізовану бригаду імені Лицарів Зимового Походу.

Як передає Укрінформ, про це у Фейсбуці повідомляє пресслужба ОК «Південь».
«І знову Святослав Вакарчук відвідав з імпровізованим концертом 28 окрему механізовану бригаду імені Лицарів Зимового Походу. Перемога настане тоді, коли кожен українець вкладеться у спільну боротьбу, коли, прокидаючись, питаєш себе: що я зробив учора і що зроблю сьогодні хорошого та чим я можу допомогти хлопцям на передовій. Дякуємо, Святославе!», - йдеться в повідомленні.


Як повідомляв Укрінформ, 6 березня лідер гурту «Океан Ельзи» Святослав Вакарчук долучився до лав територіальної оборони Львівщини.
Фото: ОК "Південь"