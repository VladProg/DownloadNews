Новий фільм Антоніо Лукіча “Люксембург, Люксембург” виходить у всеукраїнський прокат з 13 квітня.

Про це повідомляє пресслужба Держкіно, передає Укрінформ.
“Якщо «Мої думки тихі» – це перший український фільм про високого чувака, то "Люксембург, Люксембург" – мабуть, перший український фільм про близнюків з міста Лубни. Це історія про двох хлопців, які намагаються зрозуміти, як влаштоване життя, спираючись на приклад свого батька. Один з братів вважає його за героя, а інший – намагається триматись подалі від його кримінальної фігури. Фільм вступає в боротьбу за увагу глядача з самого початку. Цей фільм про вічне, тільки не пафосно, а на слобожанському суржику”, - зазначив Лукіч.

Зйомки стрічки «Люксембург, Люксембург» проходили у 2021 році у Лубнах Полтавської області, у Києві, на справжньому поліцейському полігоні, та в Люксембургу. Завершувати фільм команді довелось уже після початку повномасштабного вторгнення.
Головні ролі у фільмі зіграли учасники реп-гурту «Курган і Agregat» – брати Раміл та Аміл Насірови.
Дистриб’ютором стрічки «Люксембург, Люксембург» в Україні стала компанія «Кіноманія».
Восени 2022 року на 79-му Венеційському міжнародному кінофестивалі фільм брав участь у конкурсі «Горизонти».
Як повідомляв Укрінформ, прокат української драми "Памфір" режисера Дмитра Сухолиткого-Собчука відбудеться 23 березня 2023 року.
Фото: Держкіно