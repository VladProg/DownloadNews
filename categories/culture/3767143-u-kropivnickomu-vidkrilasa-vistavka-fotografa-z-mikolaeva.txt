У Кропивницькому з нагоди відзначення Всесвітнього дня туризму в бібліотеці ім. Дмитра Чижевського відкрили фотовиставку відомого українського фотографа з Миколаєва Олександра Уса - "Створи свою легенду".

Про це повідомляє у Фейсбуці пресслужба Кіровоградської ОВА, передає Укрінформ.
“З нагоди відзначення Всесвітнього дня туризму в бібліотеці Чижевського відбулось урочисте відкриття виставки відомого українського фотографа Олександра Уса з Миколаєва "Створи свою легенду"”, - йдеться в повідомленні.



Зазначається, що в експозицію увійшло 25 фото, які представляють краєвиди півдня України.

У бібліотеці поінформували, що Олександр Ус народився в селі Красносілля Олександрівського району. І його перша виставка на Кіровоградщині — це своєрідне повернення додому.

Як повідомляв Укрінформ, у Стамбулі проходить виставка робіт переможців міжнародного фотоконкурсу Istanbul Photo Awards 2023, на якій представлено й знімки двох українських фотографів. Виставка працюватиме у Стамбулі до 29 вересня.
Фото: Кіровоградська обласна державна адміністрація