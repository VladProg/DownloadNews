Зірки радять спрямувати сили на завершення розпочатих справ

Православна церква вшановує пам’ять преподобної Меланії – черниці і меценатки. Вона виросла в багатій родині й була першою зі знатних римлянок, яка увірувала в Христа з юних років. Меланія надавала допомогу всім, хто її потребував: відвідувала хворих, матеріально підтримували бідних людей. На гроші Меланії було побудовано багато храмів і лікарень.
У народі напередодні Старого Нового року святкують Щедрий вечір, або Маланки. Було прийнято влаштовувати багаті застілля й щедрувати, а незаміжні дівчата у давнину ворожили на долю й на судженого.

Народні прикмети. Якщо на вулиці туман - у Новому році на людей чекає щастя.

Якщо цього дня сильна хуртовина - до багатого врожаю горіхів.

Небо зоряне - до врожаю ягід і грибів.

Іменинники: Давид, Ігор, Йосип, Михайло, Петро, Яків.

11-12 місячний день. Місяць у знаку Близнюки. Один із найбільш позитивних та енергетично потужних днів. Плани та задуми втілюються з найменшими зусиллями з вашого боку. Складні проблеми будуть легко розв’язуватися. Тільки не будьте пасивними, енергія цього дня має бути повністю використана. Також слід не сахатися з боку в бік, а спрямувати сили на завершення розпочатих справ.

За даними Центральної геофізичної обсерваторії України, найхолоднішим цей день у Києві був у 1950 році: -26,2°С, а найтеплішим у 2007-му: 7,6°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що зростає. Друга чверть. Освітленість становить 82 відсотки.