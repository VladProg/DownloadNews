Уряд Великої Британії безкоштовно розподілить серед українських біженців, які тимчасово проживають в Об’єднаному Королівстві, близько 3000 квитків на Євробачення.

Про це повідомляє Міністерство культури Британії, передає Укрінформ.
“Уряд погодився надати близько 3000 квитків українцям, які були змушені залишити свої домівки та проживають в Об’єднаному Королівстві. Вони зможуть відвідати один з концертів та допомогти відзначити перемогу гурту Kalush Orchestra на минулорічному пісенному конкурсі "Євробачення”, - заявили у відомстві.
Зазначається також, що уряд виділяє 10 млн фунтів на проведення заходу.
Як повідомлялося, перемогу на минулорічному Євробаченні здобула Україна, однак з огляду на повномасштабне російське вторгнення прийматиме пісенний конкурс від її імені Велика Британія, яка посіла друге місце.
Євробачення-2023 проходитиме з 9 по 13 травня у Ліверпулі.
Фото: ВВС