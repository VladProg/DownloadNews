ЮНЕСКО верифікувало 290 пошкоджень різних культурних обʼєктів в Україні.

Про це заявила голова Бюро ЮНЕСКО в Україні К'яра Бардескі під час форуму «Українська культурна спадщина: #ДійЗадляСпадщини», повідомляє кореспондент Укрінформу.
“Як вам відомо, ЮНЕСКО має платформу, яка відслідковує пошкодження. Нам вдалося верифікувати 290 пошкоджень різних обʼєктів по країні, але це не вичерпний перелік – ще багато випадків не було задокументовано”, – сказала вона.
Бардескі наголосила, що доступ до культури є правом, що належить усім, та накладає обовʼязок передати її наступним поколінням, адже культурні надбання можуть зникнути. У цьому контексті голова Бюро ЮНЕСКО підкреслила, що культура є жертвою війни.
Як повідомляв Укрінформ, у Києві стартував форум "Українська культурна спадщина" під гаслом "#ДійЗадляСпадщини", де громадянське суспільство та іноземні партнери розглянули шляхи збереження та охорони культурної спадщини України.
Фото: МКІП