У Львівському державному музичному ліцеї імені Соломії Крушельницької, де навчався Мирослав Скорик, його ім'ям назвали камерну залу.

Про це повідомляє Укрінформ.
«Мирослав Скорик наприкінці 1940-х років був учнем нашої школи, а потім їхню родину вислали до Сибіру. Згодом він повернувся до Львова та вступив у консерваторію і постійно приділяв велику увагу нашому ліцею та талановитим дітям. Окрім того, Скорик був внучатим племінником славетної Соломії Крушельницької, патронеси нашого навчального закладу... Сьогодні ми відкрили концертну імені Мирослава Скорика, щоб наші діти могли виступати в гідних умовах», - сказав директор державного музичного ліцею ім. Соломії Крушельницької Левко Закопець.
На заході були присутні відова композитора Адріана Скорик та т.в.о. міністра культури та інформаційної політики Ростислав Карандєєв.

Ростислав Карандєєв

«Кожна нота, яка сходила з рук Мирослава Скорика, становить сьогодні неоціненну музичну спадщину нашої країни. Великий обов’язок кожного з поціновувачів музики і патріотів України продовжувати велику справу, яку розпочав маестро, нести українську музику у світ. Навчати дітей, які на її основі будуть набувати своєї компетентності, нових знань і внутрішнього національного усвідомлення», - сказав Карандєєв.
Під час заходу відбувся урочистий концерт за участю вихованців ліцею, які виконали найпопулярніші твори Мирослава Скорика, серед яких «Мелодія», «Народний танець», «Естрадна пʼєса», «Жартівлива пʼєса», «Бурлеска» зі Скрипкової Сонати №2 «Прелюдія і фуга До-мажор», «У Лісі», «Коломийка», «Вальс» з Партити №5, «Іспанський танець», «Бурлеска».






У Львівському музичному ліцеї відкрили концертну залу імені Мирослава Скорика / Фото: Анастасія Смольєнко, Укрінформ

















































У ліцеї здобувають спеціалізовану музичну та ґрунтовну середню освіту 350 учнів. Свого часу у школі вчилися співаки Тарас Чубай, Леся Горова, Олеся Киричук, оперні співачки Зоряна Кушплер, Наталія Ковальова та багато інших талановитих митців.
Як повідомляв Укрінформ, під час робочої поїздки до Львова т. в. о. міністра культури та інформаційної політики України Ростислав Карандєєв нагородив вручив нагороди працівникам історичного музею.