Верховна Рада ухвалила у першому читанні законопроєкт № 8395 про внесення змін до Закону України "Про державні соціальні стандарти та державні соціальні гарантії" щодо соціальних нормативів у сфері культури.

Про це повідомляє депутат від партії "Слуга народу" Павло Фролов у Телеграмі, передає Укрінформ.
"Зміни, запропоновані проєктом акта, дозволять визначити чіткий перелік державних соціальних нормативів у сфері культури, який відповідатиме вимогам Закону України “Про культуру”, та виокремить сферу культури, заклади культури та культурні послуги, які в чинному Законі України “Про державні соціальні стандарти та державні соціальні гарантії” щодо соціальних нормативів у сфері культури” входять до соціально-культурних", - йдеться в пояснювальній записці до акту.
Відповідно до законопроєкту, Рада пропонує розділити поняття "соціально-культурні послуги/заклади" на "соціальні" та "культурні".
Водночас буде визначено перелік державних соціальних нормативів у сфері культури, включно з: мінімальними стандартами щодо забезпечення населення культурними послугами, згідно з Законом про культуру. Також встановлять нормативи, за якими українці будуть забезпечені закладами культури та освіти в цій галузі, що надасть доступ до базового набору культурних послуг.
Як повідомляв Укрінформ, Верховна Рада планує створити правові підстави для вилучення з Держреєстру пам’яток культурної спадщини, які символізують російську імперську та радянської тоталітарну ідеології.