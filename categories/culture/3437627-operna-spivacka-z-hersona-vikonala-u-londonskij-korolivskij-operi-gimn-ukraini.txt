Оперна діва родом із Херсона Ксенія Ніколаєва виконала у Лондоні Державний Гімн України.

Як передає Укрінформ, про це повідомляється на сайті Херсонської міської ради.
«Оперна діва, родом з Херсона, виконала у Лондоні Гімн України», - йдеться у повідомленні.

Зокрема, зазначається, що Гімн України на підтримку рідного міста та країни звучить у виконанні випускниці вечірнього відділення музичної школи №1 м. Херсон, а зараз солістки Королівського Оперного театру Ковент Гарден (Лондон, Велика Британія) Ксенії Ніколаєвої.
Міськрада також оприлюднила відео, як у концертній залі лунає гімн у виконанні Ніколаєвої. При цьому всі присутні піднялися зі своїх місць.
Як повідомлялося, 24 лютого за наказом президента рф путіна розпочалося повномасштабне вторгнення в Україну. Російські війська обстрілюють та знищують ключові об'єкти інфраструктури, здійснюють масовані обстріли житлових районів українських міст та селищ з використанням артилерії, реактивних систем залпового вогню та балістичних ракет.
Фото: VERE MUSIC FUND