У Луцьку в неділю відбувся транскордонний фестиваль «Етнокультура – сила, що єднає!» в рамках проєкту «Спільна культурна спадщина: відродження фольклору на українсько-польському прикордонні».

Про це повідомляє Луцька міська рада, передає Укрінформ.
«У Палаці культури відбувся транскордонний фестиваль «Етнокультура – сила, що єднає!». Захід організовано в межах реалізації проєкту «Спільна культурна спадщина: відродження фольклору на українсько-польському прикордонні», - йдеться у повідомленні міської ради.



Зазначається, що проєкт фінансується Європейським Союзом в межах Програми транскордонного співробітництва ЄІС Польща-Україна.



«Етнокультура – сила, що єднає!» покликаний через пісні, ігри та танці, що зібрали дослідники, передати усю чарівність традицій сусідніх народів», - додають у міській раді.

Організатори фесту запевняють, що попри важкі часи в Україні їм вдалося здійснити дослідження фольклорної спадщини обох регіонів, підготувати збірник з піснями та обрядами, придбати музичні інструменти, сценічні костюми, провести літню мистецьку школу для творчо обдарованих дітей і пісенний фестиваль у Польщі.
Фото: www.lutskrada.gov.ua