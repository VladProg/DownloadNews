Чоловік покійної ведучої та акторки Руслани Писанки Ігор Ісаков назвав причину її смерті та повідомив, де відбудеться похорон.

Як передає Укрінформ, про це Ісаков написав у Фейсбуці.
Він повідомив, що в акторки була агресивна форма раку. Хвороба була трохи запущена. Писанка боролося з нею, але імунітет не витримав.
“У Русі був рак, на жаль, агресивна форма й трохи запущений. Але так, як боролась вона, я б не зміг би навіть на половину. На жаль, імунітет не витримав. Отже, на жаль. Смерть й кремація”, - зазначив чоловік актриси.
Бізнесмен розповів, що перше прощання з акторкою відбудеться у місті Кайзерлаутерн, (Німеччина). Час та точне місце чоловік Писанки буде знати в понеділок та повідомить додатково.
Потім, після оформлення всіх паперів, він відвезе прах телеведучої в Київ, де вона буде похована.
Як повідомляв Укрінформ, 19 липня у Німеччині на 57-му році життя померла українська акторка і телеведуча Руслана Писанка.
Руслана Писанка народилися 17 листопада 1965 році у Києві. Навчалась у Державному інституті театрального мистецтва ім. Карпенка-Карого на факультеті режисури телебачення. Зніматися почала ще під час навчання.
Писанка з 1996 року працювала в телевізійному агентстві “Вікна” режисером інформаційної програми “Вести” і тележурналі “Люди”. Пізніше їй запропонували стати ведучою програми “Погода”, яку вона вела 7 років на телеканалі “Інтер”.
Писанка знімалася в кіно до 2015 року, тоді ж вирішила зробити перерву в кінокар'єрі і зосередитися на роботі в театрі.
Також Писанка була ведучою денного інфотейнмент-шоу "Твій день", що демонструвався з 24 травня 2021 року на телеканалі “1+1”.