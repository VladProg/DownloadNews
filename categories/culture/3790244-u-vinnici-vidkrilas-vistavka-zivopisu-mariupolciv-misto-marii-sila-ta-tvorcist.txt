У Вінницькому літературно-меморіальному музеї Михайла Коцюбинського 22 листопада відкрилась виставка живопису маріупольців «Місто Марії: Сила та Творчість».

Про це у Фейсбуці повідомляє Вінницький літературно-меморіальний музей Михайла Коцюбинського, передає Укрінформ.
«В експозиції представлено 51 роботу різних авторів з центру «ЯМаріуполь. Вінниця». Учасники виставки, не дивлячись на різний вік і рівень майстерності, відобразили власне бачення дійсності та пережитого», - йдеться у повідомленні.






У Вінниці відкрилась виставка живопису маріупольців «Місто Марії: Сила та Творчість» / Фото: Олександр Лапін, Укрінформ

















































Зазначається, що учасники виставки – це вимушені переселенці з Маріуполя, які пережили страшні події, що напряму відобразились у їхній творчості. Відтак, в експозиції представлені як патріотичні твори, так і звичайні пейзажі, натюрморти та абстрактні картини, в яких автори перенесли на полотно свої враження.
Виставкові роботи експонуються у залі Вінницького літературно-меморіального музею М.М. Коцюбинського. Побачити їх можна до 3 грудня.
Як повідомлялося, гуманітарний хаб «ЯМаріуполь. Вінниця» працює з травня 2022 року. У Центрі переселенцям надають гуманітарну, психологічну, юридичну підтримку, допомагають з пошуком роботи, а також проводять мистецькі майстер-класи та культурно-пізнавальні заходи.