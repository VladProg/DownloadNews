На одній з центральних площ Брюсселя та на площі Колетт у Парижі з'явилися інтерактивні інсталяції «Авангардна історія України».

Про це повідомив міністр культури та інформаційної політики Олександр Ткаченко у Фейсбуці, передає Укрінформ.
"Інтерактивні інсталяції «Авангардна історія України» з'явились на одній з центральних площ Брюсселя, по сусідству з будівлями Ради Європи та Єврокомісії, та на Place Colette у Парижі. Це проєкт, який через притаманні українцям риси, як-то креативність, жага до пригод, авангардизм, демократичність, освіченість, підприємливість, мелодійність, сміливість, завзятість, розповідає про безупинний еволюційний процес розвитку Української Державності", - зазначив Ткаченко.

Як повідомлялося, 5 вересня у Брюсселі відкрили виставку, присвячену жахам загарбницької війни росії проти України.
Фото: Фейсбук Олександра Ткаченка