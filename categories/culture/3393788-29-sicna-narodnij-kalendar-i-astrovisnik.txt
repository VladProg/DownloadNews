Зірки радять спрямувати зусилля на вирішення старих проблем

Сьогодні День пам’яті Героїв Крут. 29 січня 1918 року відбулася битва за 130 кілометрів від Києва – 300 бійців Студентського куреню, 250 бійців Першої української військової школи та майже 40 гайдамаків зупинили наступ 4-тисячної більшовицької армії на чотири дні. Ця затримка дала змогу українській делегації укласти Брест-Литовський договір, який врятував молоду українську державність.

Християни ж відзначають День поклоніння чесним веригам апостола Петра. За переказами, він 42 роки перебував в ув’язненні, прикутий двома ланцюгами. А вночі перед судом ангел зняв з апостола ланцюги та допоміг вийти з в’язниці. Християни, почувши про диво, зберігали ці вериги як дорогоцінність.

Народні прикмети. Вирує заметіль – до дощового літа.

Морозний день – до спекотного і посушливого літа.

Якщо на заході червоне сонце – наступного дня буде морозна, але сонячна погода.

Іменинники: Максим, Петро, Іван, Георгій, Нестор.

26-27 місячний день. Місяць у знаку Стрілець. Будь-яка робота в цей день буде успішною. Найкраще спрямувати зусилля на вирішення старих проблем – саме в цей день з'являється хороша нагода поглянути на все свіжим оком. Інтуїція допоможе осягнути свій внутрішній світ. Доречно буде зайнятися будь-якою творчою діяльністю або відвідати філармонію, сходити на концерт. Корисним буде спілкування з представниками старшого покоління.

За даними Центральної геофізичної обсерваторії України, найхолоднішим цей день у Києві був у 1909 році: -22,5°С, а найтеплішим у 2002-му: 9,9°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть. Освітленість становить 11 відсотків.