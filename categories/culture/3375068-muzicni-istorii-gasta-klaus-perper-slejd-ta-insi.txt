Під Новий рік ми записали нову «Музичну історію»

Найчастіше, люди, які формують святкові ефіри, не «заморочуються». Тому на телеекрані під Новий рік, як правило, вам показують «Сам вдома» (за «совка» показували «Иронию судьбы» та «Обыкновенное чудо»), а в передачах про музику ставлять заїжджені з року в рік різдвяні хіти. Ми ж вирішили «заморочитись»: всім прихильникам та фанам «Музичних історій» даруємо оригінальний та екслюзивний плейлист.

Це десять мелодій, які ви, з високою вірогідністю, ніколи не чули. Присвячені вони зимовим святам – від Святого Миколая до Водохреща, і навіть далі до Рамадана (одна з композицій, напрочуд лірична та душевна, так і зветься «Від Різдва до Рамадана»).


В гості до вас навідається Гаста Клаус (вельми цікавий різновид Санта Клауса від іспанських анархо-антиглобалістів), італійський Баббо Натале (зрозуміло, у виконанні італійської поп-зірки), ви зможете відсвяткувати Святого Миколая з чорногорськими гуцулами в гірському селі (звісно, в супроводі чорногорського рок-гурту), послухаєте унікальний альбом Поетичне Євангеліє.


Якщо вже почуєте легендарних Слейд, це буде дещо новеньке для вас, а не всім відомий різдвяний рок-н-рол «Різдво для всіх». І якщо вже не обійтись без нев`янучого хіта АВВА - Happy new year, то це буде зовсім нове прочитання, англійською та іспанською, та з голосом, який точно вас не розчарує.
Одне слово, слухайте нас - не переслухаєте!






Музичні історії


























А якщо не полінуєтесь зайти на наші соцмережі, підкинемо пару-трійку нескладних питань, креативно відповівши на які, зможете отримати приз у вигляді унікального диску.
Якщо ви любите музику, звісно.