Фестиваль «Жива культура – Живий світ» відбудеться 30 вересня в Національному музеї народної архітектури та побуту України.

Про це повідомляє Міністерство культури та інформаційної політики, передає Укрінформ.
Зазначається, що захід прурочено до 20-річчя прийняття Конвенції ЮНЕСКО про охорону нематеріальної культурної спадщини.
У програмі заходу — виставки з майстер-класами від представників громад, показ документальних фільмів від учасників свята, а також презентація монети «Борщ» від Національного банку України.

Гості фестивалю також зможуть ознайомитися з різноманітними проявами живої культурної спадщини з різних регіонів України, дізнатися про її значення у сучасності та поспілкуватися з її носіями.
Також відбудеться онлайн-конференція «20 років Конвенції: жива спадщина проти ракет», будуть проведені круглі столи та презентації.
Як повідомлялося, Міністерство культури та інформаційної політики представило серію відео, присвячених традиціям нематеріальної культурної спадщини.
Фото: Вікіпедія