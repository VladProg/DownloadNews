Американська компанія HBO Max випустила трейлер спеціального епізоду фільму про Гаррі Поттера.

Відеоролик опублікований на Ютуб-каналі компанії, передає Укрінформ.
Анонсований минулого місяця «Гаррі Поттер 20-та річниця: Повернення до Гоґвортсу» запрошує шанувальників у чарівну подорож від першої особи через одну з найулюбленіших кінофраншиз усіх часів.
У спецепізоді возз’єдналися виконавці головних ролей Деніел Редкліфф (Гаррі), Руперт Грінт (Рон), Емма Вотсон (Герміона) та інші актори і режисери всіх восьми фільмів про Гаррі Поттера.
Спецепізод вийде 1 січня 2022 року.
Як повідомляв Укрінформ, водночас глядачі не побачать письменницю й авторку серії романів про Гаррі Поттера Джоан Роулінг через її нещодавні контраверсійні висловлювання щодо трансгендерів.
«Гаррі Поттер» – це британсько-американська серія кінофільмів на основі творів про пригоди головного героя Гаррі Поттера письменниці Джоан Роулінг. Серія складається з восьми фентезійних фільмів, починаючи з «Гаррі Поттера та Філософського каменя» (2001 р.) й закінчуючи «Гаррі Поттер і Смертельні реліквії: Частина 2» (2011 р.). У 2016 та 2018 роках вийшли ще два спінофи фільму.
Фото: HBO Max