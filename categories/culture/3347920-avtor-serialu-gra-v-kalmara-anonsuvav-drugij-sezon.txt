Найпопулярніший серіал в історії стримінгового сервісу Netflix "Гра в кальмара" матиме другий сезон.

Це підтвердив його автор, південнокорейський режисер і сценарист Кван Дон Хьок, передає Укрінформ із посиланням на Euronews.
Кван сказав, що після шаленої всесвітньої популярності антиутопічної драми «не мав вибору», окрім як створити другий сезон.
Слід зауважити, що південнокорейські дорами, як правило, обмежуються одним сезоном.
Як повідомлялося, за перший місяць трансляції серіалу «Гра в кальмара» на Netflix його подивилися 142 мільйони людей.
Фото: YOUNGKYU PARK