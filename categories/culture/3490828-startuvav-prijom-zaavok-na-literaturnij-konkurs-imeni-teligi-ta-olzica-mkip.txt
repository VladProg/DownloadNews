Роботи на літературний конкурс імені Теліги та Ольжича приймаються до 1 липня 2022 року.

Як передає Укрінформ, про це Міністерство культури та інформаційної політики України повідомляє у Телеграмі.
«Стартував прийом заявок на літературний конкурс імені Теліги та Ольжича «Тільки тим дана перемога, хто у болі сміятися зміг!». Прийом творчих робіт триває до 1 липня 2022 року», - ідеться в повідомленні.
Журі розглядатиме роботи з 1 вересня до 13 грудня й визначить найкращі з них у п'яти номінаціях.
До участі в конкурсі запрошуються учні 10-11 класів, студенти, аспіранти, науковці, краєзнавці.
Мета конкурсу - утвердження історичної пам’яті українського народу, його національної свідомості, формування та поширення духовних цінностей та пріоритетів.
У МКІП зазначили, що переможці конкурсу отримують звання лауреата та спеціальні дипломи відповідно до номінації. Найкращі конкурсні роботи увійдуть до збірника конкурсу.
Як повідомляв Укрінформ, переможцями щорічного всеукраїнського літературно-мистецького конкурсу «Стежками Каменяра», метою якого є посилення творчої мотивації у вивченні школярами творчості Івана Франка через створення творів у різних жанрах, стали 27 учнів.