Російська акторка Лія Ахеджакова передала для української армії 10 тисяч доларів.

Як передає Укрінформ, про це акторка повідомила в Інстаграмі.
"Я підтримала армію України переказом у $10 000 і закликаю вас зробити те саме! І ще раз кажу: мені справді дуже шкода, що таке сталося. У мене все в грудях стискається, усвідомлюючи, що зараз у вас в країні помирають як ваші, так і наші хлопці. Десь навіть зовсім молоді. І я щиро хочу, щоб все це закінчилося. Все обов'язково буде добре", - написала Ахеджакова.
Вона пояснила, що зробила переказ, бо не хоче "бачити міста України зруйнованими, а людей - побитими та спустошеними". "І впевнена - ці кошти підуть у правильне русло", - додала акторка.
Як повідомляв Укрінформ, 24 лютого Росія завдала ударів по Україні та розпочала війну. Того ж дня Верховна Рада затвердила указ Президента щодо запровадження воєнного стану на всій території України.