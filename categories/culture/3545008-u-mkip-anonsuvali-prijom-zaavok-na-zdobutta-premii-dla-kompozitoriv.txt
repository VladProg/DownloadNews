Заявки на конкурс на здобуття премії імені В. С. Косенка для професійних композиторів прийматиме Державне агентство з питань мистецтв та мистецької освіти до 1 жовтня 2022 року.

Про це повідомляє пресслужба Міністерства культури та інформаційної політики у Телеграмі, передає Укрінформ.

Відомство інформує, що на здобуття премії можуть висуватися завершені музичні твори, написані та оприлюднені (виконані) протягом останніх п’яти років, але не пізніше ніж за три місяці до їх висування на здобуття премії.
Зазначається, що пропозиції щодо претендентів на здобуття Премії можуть вносити творчі спілки, вищі навчальні заклади культури та мистецтва, театрально-видовищні заклади, мистецькими, а також колективами.
МКІП повідомляє, що документи, необхідні для здобуття Премії, слід направляти до Державного агентства України з питань мистецтв та мистецької освіти (вул. Б. Грінченка, 1, м. Київ, 01001).
Як повідомлялося, Держмистецтв на своїй сторінці у Фейсбуці оприлюднило сім конкурсів для митців, які залишилися в Україні.