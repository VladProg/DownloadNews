Студія Warner Bros. на офіційному сайті кінострічки «Матриця» розмістила близько 180 тисяч тизерів (уривків зі стрічки), які випадковим чином генерують відео трейлера четвертого фільму культової франшизи.


Про це передає Укрінформ із посиланням на Громадське.
На сайті фільму нині можна вибрати червону чи синю пігулку (що робив головний герой фільму у попередніх частинах). Потім глядачеві показують один зі 180 тисяч унікальних тизерів картини.
Відео генерується залежно від кольору пігулки та часу доби. Деякі кадри повторюються, але в кожному відео є нові ролики.

The choice is yours. Trailer Thursday at 6AM PT. Visit https://t.co/yX5qbqqNYC #TheMatrixMovie pic.twitter.com/Pme1Sn6lB2
— The Matrix Resurrections (@TheMatrixMovie) September 7, 2021

Нагадаємо: дебютний трейлер фільму мають показати вже 9 вересня. Четверта частина «Матриці» з підзаголовком «Воскресіння» має вийти у прокат 21 грудня 2021 року.