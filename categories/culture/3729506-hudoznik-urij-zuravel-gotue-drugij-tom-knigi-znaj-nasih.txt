Художник Юрій Журавель завершує підготовку другого тому книги із серії «Знай наших».

Про це Журавель розповів кореспондентові Укрінформу в Житомирі під час відкриття патріотично-просвітницької виставки графічних портретів «Знай наших».
«Я намалював ілюстрацій до другого тому «Знай наших» на 89%. Зараз ми працюємо над текстом», - зазначив художник.
Зокрема, персонажами другому тому будуть Аттіла, Ілля Муромець, Улас Самчук, Олег Ольжич, Олена Теліга, Михайло Забродський.
За словами Журавля, загалом для серії «Знай наших» підібрали близько 300 особистостей і вирішили видавати її томами.
Серія «Знай наших», першу книгу в межах якої Журавель видав у 2019 році, це унікальна історія України в біографічних оповіданнях про видатних діячів. Кожна історія розкриває життєвий портрет сміливих полководців, яскравих митців, письменників, художників, політичних та громадських діячів та їх особливе місце і значення в історії нашого народу.
У першій книзі представлені 59 персонажів та 118 ілюстрацій.
Фото: horyn.info