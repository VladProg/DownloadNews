Сприятлива енергетика цього дня допоможе у будь-яких побутових справах

Християнська церква вшановує пам’ять святого Авдія, одного з дванадцяти малих пророків. У Книзі пророцтв він передбачив, що Ісус Христос народиться від Діви і буде не звичайною людиною, а водночас і Богом.

У народі вважалося, що Авдій є оберегом сімейного благополуччя і домашнього господарства. Саме тому Авдія прозвали Радителем. Треба було цього дня постукати обухом сокири по віконних рамах і дверних косяках– це мало захистити дім і людей, які в ньому живуть, від нечисті.

Народні прикмети. Сніжний день з сильним вітром – чекай тривалу зиму і холодну весну.

Багато снігу з глибокими заметами – до багатого врожаю в наступному році.

Ясне небо – чекай морозів, а тьмяне – буде відлига в найближчі дні.

Іменинники: Олександр, Григорій, Дмитро, Іван, Михайло, Сергій, Федір.

27-28 місячний день. Місяць у знаку Скорпіон. Сприятливий та світлий день. Дуже корисно бути активними та зберігати гарний настрій. Сприятлива енергетика цього дня допоможе у будь-яких побутових справах: від придбання нового автомобіля до ремонту квартири. Можлива поява деяких, не дуже значних проблем, пов'язаних зі здоров'ям.

За даними Центральної геофізичної обсерваторії України, найхолоднішим цей день у Києві був у 1998 році: -21,5°С, а найтеплішим у 1961-му: 13,1°С.

Геомагнітна ситуація. Низька геомагнітна активність. Незначні збурення.

Фази Місяця. Місяць, що спадає. Четверта чверть. Освітленість становить 6 відсотків.