Японський автор бестселерів Харукі Муракамі став лауреатом цьогорічної літературної премії Принцеси Астурійської, повідомив у середу іспанський фонд, який займається організацією премії.

Як передає Укрінформ, про це повідомляє Associated Press.
Журі премії Принцеси Астурійської високо оцінили унікальність нарисів, оповідань та романів 72-річного письменника, який народився у Кіото.
Група експертів підкреслила «здатність Муракамі примирити японську традицію та спадщину західної культури в амбітній та інноваційний розповіді». Члени журі додали, що робота письменника виражає деякі великі теми та конфлікти нашого часу, окрема самотність, екзистенціальну невизначеність, дегуманізацію у великих містах та тероризм.
Муракамі був обраний з-поміж 37 кандидатів різних національностей. Премія у розмірі 50 000 євро є однією з восьми премій, які охоплюють мистецтво, комунікацію, науку та інші сфери, які щорічно вручаються фондом.
Такі нагороди одні з найпрестижніших в іспаномовному світі. Церемонія нагородження відбувається щороку в жовтні в місті Ов’єдо на півночі Іспанії.
Літературні твори Муракамі були перекладені на понад 40 мов і продані мільйонними тиражами. Японський письменник написав кілька десятків книг, а також переклав твори таких авторів як Р. Карвер, Ф. Скотт Фіцджеральд, Т. Капоте, Дж. Д. Селінджер та Д. Ірвінг.
Найбуспішнішими є його романами «Норвезький ліс», «Кафка на березі», «1Q84» та «Після настання темряви».
Як повідомляв Укрінформ, у вівторок болгарський письменник Георгі Господинов і перекладачка Анджела Родель отримали міжнародну Букерівську премію за роман «Прихисток часу» (Time Shelter).