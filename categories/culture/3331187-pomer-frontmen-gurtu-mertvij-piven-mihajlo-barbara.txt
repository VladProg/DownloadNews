Помер фронтмен «Мертвого півня», музикант, актор театру "Арабески", один із засновників українського року Місько Барбара.

Про це у Фейсбуці повідомив громадський діяч, український науковець Володимир В’ятрович, передає Укрінформ.
«Один із батьків-засновників українського року. Водночас безтурботний як справжній рок-н-рольщик і глибокий як справжній український актор. Нам тебе бракуватиме», - написав В’ятрович.
Як повідомляють ЗМІ, за попередніми даними, причиною смерті 49-річного співака та актора стала зупинка серця.
Михайло (Місько) Барбара народився у Львові 14 листопада 1971 року. У 1989 році став одним із засновників і фронтменом популярного впродовж 90-х львівського гурту «Мертвий півень». У 1998 році переїхав до Харкова, де почав грати у харківському театрі «Арабески». Одружений із режисером театру Світланою Олешко.