У Міністерстві культури та інформаційної політики провели зустріч з командою Triennale di Milanо напередодні важливого для культурного фронту України онлайн симпозіуму.

Як передає Укрінформ, про це міністр культури та інформаційної політики Олександр Ткаченко повідомив у Фейсбуці.
«Мали щойно в Міністерстві культури та інформаційної політики України знакову зустріч з командою Triennale di Milanо, що навідалась до України. Разом з куратором павільйону Planeta Ukrain міланського трієнале архітектури, дизайну та мистецтва Gianluigi Ricuperati в Україні сьогодні інші артменеджери та куратори, зокрема: Ванесса Бренсон (так, сестра Річарда) - англійська філантропка та засновниця Маракешського бієнале; Alberto Zontone - засновник провідної італійської студії дизайну та архітектури; Стівен Навін - музичний продюсер; Габріеле Аббруццезе - італійський фотограф та Марія Іссерліс, українська мисткиня та кураторка з Берліна», - зазначив Ткаченко.


P.S. Марка з кораблем у подарунок, як завжди, викликала шквал емоцій


За його словами, знаковою ця зустріч є тому, що це перший такий візит представників спільноти архітекторів, дизайнерів, продюсерів світового рівня до України.

«Обговорили справи перед важливим для культурного фронту України онлайн симпозіумом з нашими та іноземними митцями, що розпочнеться о 18:30 у київській галереї сучасного мистецтва The Naked room. У ході візиту міжнародної команди будемо знайомити її з нашими мистецькими інституціями, поглиблювати співпрацю та готувати ґрунт під нові проєкти», - заявив міністр.
Ткаченко підкреслив, що найважливіше, що він почув від колег та що має на меті, - Україна має потенціал, щоб перетворитись на культурний хаб як мінімум Європи. «Тож працюємо в цьому напрямку. P.S. Марка з кораблем у подарунок, як завжди, викликала шквал емоцій», - додав він.
Як повідомляв Укрінформ, Міністерство культури та інформаційної політики зафіксувало 353 воєнні злочини росії проти культурної спадщини України.
Фото: Олександр Ткаченко