Російські окупанти розграбували музей-заповідник “Херсонес Таврійський” і вивезли артефакти Візантійського періоду до Росії.

Про це повідомляє Представництво Президента України в АР Крим у Фейсбуці, передає Укрінформ.
«Окупанти розграбували музей-заповідник “Херсонес Таврійський” і вивезли до Великого Новгорода нібито на виставку золото Візантії, а також інші артефакти: стародавні вироби з кістки, глини та інших матеріалів», - йдеться в дописі.
Окрім цього, додали у відомстві, на території “Херсонесу” окупанти продовжують злочинні археологічні розкопки.
Як повідомлялося, російські окупанти підготували колекції «Херсонеса Таврійського» до вивезення за межі півострова.