Бразильська кантрі-співачка Марілія Мендонса загинула у п'ятницю разом зі своїм менеджером та помічником внаслідок катастрофи невеликого літака у штаті Мінас-Жерайс.

Про це передає Укрінформ, з посиланням на Reuters.
Пресслужба Мендонcи повідомила, що співачка, її продюсер Енріке Рібейро, помічник Абісіелі Сільвейра Діас Філью, а також пілот та другий пілот літака загинули внаслідок авіакатастрофи.
26-річна Марілія Мендонса прославилася у своїй країні виконанням композицій у стилі «сартанехо» (бразильського кантрі). У 2019 році вона виграла латиноамериканську "Греммі" за найкращий альбом «сартанехо».
У п’ятницю вона публікувала у соцмережах відео, як літак вилетів з міста Гоянія в напрямку Каратінга, де Мендонса мала дати концерт.
Фото: Wikicommons