У Миколаєві відкрилася виставка «Полк «Азов» - Янголи Маріуполя», присвячена пам’яті бійців полку «Азов», які загинули під час оборони Маріуполя та Азовсталі.

Про це повідомляє кореспондент Укрінформу.
Перед відкриттям виставки місцева молодь на імпровізовану мотузяну драбину, повісила паперові фігурки ангелів з позивними загиблих азовців.
В експозиції представленно більше сотні фото загиблих героїв-азовців, біля кожної з яких прикріплена коротка біографічна довідка про воїна.
Також присутні мали змогу подивитися музичні кліпи та послухати наживо пісні про трагічні події героїчної оборони Маріуполя.






У Миколаєві відкрилася виставка, присвячена пам’яті бійців полку «Азов» / Фото: Алла Мірошніченко, Укрінформ



















Як відомо, в боях за Маріуполь полк «Азов» втратив близько трьохсот своїх військових , ще кілька сотень бійців наразі залишаються у російському полоні.
Ініціювала виставку та стала її організаторкою мама одного з бійців з позивним "Вектор" - Віра Литвиненко. У Миколаєві до неї долучилися родини місцевих загиблих азовців.
Проєкт реалізується за сприяння ГО «Серце назовні». Виставку можна буде оглянути упродовж місяця у міському палаці культури і мистецтв.
Як повідомлялося, у столиці Канади Оттаві показали фотовиставку лауреата Пулітцерівської премії Євгена Малолєтки про оборону Маріуполя.