Національне космічне агентство США перенесло вихід у відкритий космос астронавтів з Міжнародної космічної станції з вівторка на четвер через потенційну загрозу від космічного сміття, що перебуває на орбіті.

Про це передає Укрінформ з посиланням на повідомлення NASA.
У понеділок NASA отримало інформацію про сміття, ідеться в повідомленні. Через брак можливості належно оцінити ризики, вирішено відкласти вихід у відкритий космос астронавтів Томаса Маршберна та Кейли Беррон, запланований на вівторок, 30 листопада, до отримання додаткової інформації.
Ввечері того само дня, проаналізувавши додаткову інформацію, Національне космічне агентство дійшло висновку, що орбіта, на якій обертається сміття, не становить небезпеки для астронавтів, і тепер вихід у космос очікується 2 грудня.
Астронавти планують вийти в космос, аби замінити несправну антену.