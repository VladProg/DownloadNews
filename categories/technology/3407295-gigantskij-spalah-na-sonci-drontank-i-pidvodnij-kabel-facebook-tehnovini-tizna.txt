Цього тижня апарат Solar Orbiter показав гігантський спалах на Сонці, Facebook почав прокладати підводний кабель між Європою та Північною Америкою, а Польська компанія Dronehub розробила прототип дрона, який також може пересуватися по землі на гусеничній стрічці. Крім того, астрономи знайшли дві нові планети у зоряній системі Kepler-451, у Британії вперше конфіскували токени NFT на $1,9 мільйона, а компанія Autoflight показала автономний політ аеротаксі.

Космос
Телескоп James Webb надіслав перші знімки з космосу

Найбільший і найпотужніший у світі космічний телескоп James Webb Space Telescope (JWTS) надіслав перші знімки, зроблені на відстані близько 1,5 мільйонів кілометрів від Землі.

Завдяки роботі телескопа вчені отримали "мозаїку зображень" із 18 випадково організованих точок зоряного світла. Ці дані використовують, щоб уже до літа 2022 телескоп зміг зробити точні і якісні знімки з космосу.

Читати новину повністю
* * *
Життя може існувати на планеті, що обертається навколо подібної до Сонця зірки

Дослідники вважають, що поблизу зірки, подібної до Сонця, може існувати планета, на якій могло б бути життя.
У випадку підтвердження, це буде перший випадок, коли була знайдена потенційно життєздатна планета, що обертається навколо такої зірки, що називається «білим карликом».
Читати новину повністю
* * *
Астрономи знайшли дві нові планети у зоряній системі Kepler-451

Група астрономів із Університету Анкари (Туреччина) виявила дві нові планети у Kepler-451, зоряній системі, що складається з двох зірок, які обертаються навколо їх загального центру інерції.
Kepler-451 знаходиться за 1 336 світлових років від Землі.
Читати новину повністю
* * *
Космічний телескоп IXPE надіслав свій перший знімок

Космічний телескоп IXPE, який є спільною розробкою NASA й Італійського космічного агентства, надіслав свій перший знімок, зроблений у космосі.

Фото: NASA/CXC/SAO/IXPE

На знімку можна побачити Кассіопею А - залишок зірки, яка вибухнула у 17-му столітті у сузір'ї Кассіопеї.
Читати новину повністю
* * *
Virgin Galactic запускає продаж квитків до космосу

Компанія Virgin Galactic мільярдера Річарда Бренсона у середу відкрила старт продажів тисячі квитків у космос для широкого загалу.
Очікується, що польоти відбудуться наприкінці поточного року.
Читати новину повністю
* * *
Прощавай, моя «пташко»: українець Поляков вимушено продав свою частку у Firefly Aerospace за $1

Українець Макс Поляков продав свою частку акцій в Firefly Aerospace за символічну суму на вимогу Комітету з іноземних інвестицій США (CFIUS).
«Я віддаю за $1 усі свої 58% акцій Firefly моєму співзасновнику та партнеру Тому (Том Маркусік - ред.). Шановні CFIUS, Air Force та 23 агентства США, які зрадили мене та засуджують мене всіма своїми діями за останні 15 місяців. Сподіваюся, тепер ви щасливі. Історія розсудить усіх вас, хлопці. Макс любить Україну, і так, у мене український паспорт, і я засновник Firefly! Прощавай, моя «пташко», і зрештою я пишаюся тим, що я зробив для душі та спадщини моєї землі», — написав Поляков.
Читати новину повністю
* * *

Вчені знайшли надмасивну чорну діру, яка ховається всередині космічного пилу

Група астрономів завдяки дуже великому телескопу-інтерферометру (VLTI) Європейської південної обсерваторії (ESO) у Чилі отримала знімки хмари космічного пилу в центрі галактики Мессьє 77, всередині якої прихована надмасивна чорна діра.

Фото: ESO/M

Галактика Мессьє 77 або NGC 1068 є спіральною галактикою з баром (перемичкою, що перетинає галактику посередині). Вона знаходиться у сузір'ї Кит за близько 47 мільйонів світлових років від Землі.
Читати новину повністю
* * *
Астрономи виявили радіогалактику, що в 100 разів більша за Чумацький Шлях

Міжнародна група вчених під час спостережень випадково виявила у космосі нову радіогалактику з діаметром щонайменше 16 мільйонів світлових років.
Відкриття стало можливим завдяки даним мережі радіотелескопів Low-Frequency Array (LOFAR), розташованих по всій Європі.
Читати новину повністю
* * *
Місяць виявився старшим на 200 мільйонів років, ніж вважали раніше

Китайські астрономи оновили геохронологічну модель Місяця на основі датування зразків місячного ґрунту, доставленого на Землю зондом КНР "Чан'є-5".
Наголошується, що дослідження вчених із НДІ аерокосмічної інформації Академії наук Китаю має велике значення для дослідження геохронології та історії взаємодії небесних тіл Сонячної системи.
Читати новину повністю
* * *
Апарат Solar Orbiter показав гігантський спалах на Сонці

Апарат для дослідження Сонця Solar Orbiter від Європейського космічного агентства (ESA) та NASA зробив світлину найбільшого сонячного спалаху, який коли-небудь спостерігався на одному зображенні разом із повним сонячним диском.

Фото: ESA

Цей масштабний спалах на Сонці, який відбувся ще 15 лютого, поширився в космосі на мільйони кілометрів.
Читати новину повністю
* * *







ІТ, гаджети і соцмережі
Університет із Кореї першим видаватимете дипломи у форматі NFT

Університет Сонгюнгван (Південна Корея) цього тижня вручить перші в країні дипломи у форматі невзаємозамінних токенів (NFT).
За інформацією самого вишу, на церемонії з вручення дипломів, яка відбудеться цієї середи, кілька випускників отримують свій диплом вже у форматі NFT.
Читати новину повністю
* * *
Nokia представила бюджетний смартфон - працює три дні без підзарядки

Компанія HMD Global представила 14 лютого новий бюджетний смартфон Nokia G21.

Пристрій має 16,5-сантиметровий LCD-дисплей з частотою оновлення екрану в 90 Гц та роздільною здатністю в понад 720 пікселів.
Читати новину повністю
* * *
У Британії вперше конфіскували токени NFT на $1,9 мільйона
Управління ЇЇ Величності з податкових та митних зборів Великої Британії (HMRC) вперше конфіскувало три невзаємозамінні токени (NFT) у рамках справи про шахрайство на 1,9 млн доларів США.
«Наша перша конфіскація NFT служить попередженням для всіх, хто вважає, що вони можуть використовувати криптоактиви, щоб приховати гроші від HMRC», - заявив заступник директора Департаменту з розслідування економічних злочинів Нік Шарп.
Читати новину повністю
* * *
В Instagram тепер можна «лайкнути» історію без особистого повідомлення
Instagram запустив нову функцію - Private Story Likes, яка дозволяє «лайкнути» історію користувача, не надсилаючи йому особисте повідомлення.


Private Story Likes

Starting to roll out today, you can now send some love by liking people’s stories without sending a DM.

Likes on stories are private and do not have counts. Rather, they appear as hearts next to people’s handles in your Stories view sheet. pic.twitter.com/l56Rmzgnnw
— Adam Mosseri (@mosseri) February 14, 2022

Зазвичай усі взаємодії зі Stories відображалися в особистих повідомленнях (DM). Але відтепер нова система вподобань працюватиме незалежно від повідомлень.
Читати новину повністю
* * *
Realme представила два смартфони

Китайська компанія Realme презентувала 16 лютого два нові смартфони Realme 9 Pro та Realme 9 Pro+.






Realme представила два смартфони / Фото: Realme


































Realme 9 Pro має 16,8-сантиметровий LCD-дисплей із частотою оновлення екрана в 120Гц. У середині пристрою, який працює на операційній системі Android 12, встановлений процесор Snapdragon 695 та батарея потужністю 5 000 мегаампер за годину.
Читати новину повністю
* * *
YouTube знову заблокував акаунт телеканалу, що належить Шуфричу

Вдруге за два тижні відеоплатформа YouTube заблокувала акаунт телеканалу "Перший незалежний", що належить народному депутату від ОПЗЖ Нестору Шуфричу.
Про минуле блокування стало відомо 4 лютого. Тоді був заблокований також акаунт іншого каналу Шуфрича – UkrLive. Канали тоді переїхали на резервні акаунти.
Читати новину повністю
* * *
Facebook почав прокладати підводний кабель між Європою та Північною Америкою

Компанія Facebook у співпраці із кількома іншими технологічними компаніями прокладе по дну Атлантичного океану оптоволоконний кабель, що суттєво підвищить швидкість інтернет з’єднання.
Зазначається, що довжина кабелю сягне 6600 км, а товщина - близько 4 см. Він сполучить місто Лінн в штаті Массачусетс, Бордо у Франції та Корнвал у Британії.
Читати новину повністю
* * *
Twitter дозволив позначати ботів

Соцмережа Twitter дозволила розробникам додавати ярлики до автоматизованих облікових записів, тобто ботів, щоб їх можна було відрізняти від живих користувачів.
Зазначається, що компанія запустила у вересні успішний експеримент з додаванням ярликів до облікових записів ботів, які повинні були полегшити користувачам розуміння того, що сторінка належить не реальній людині.
Читати новину повністю
* * *



Роботи та штучний інтелект
У Європі розробили прототип дрона-танка

Польська компанія Dronehub в рамках європейського проєкту розробила прототип дрона Huuver, який також може пересуватися по землі на гусеничній стрічці.


Довжина Huuver становить 137 см, ширина – 84 см та висота 56 см. Загальна вага апарату - 23 кг.
Читати новину повністю
* * *
Наука
Рівень згортання крові за лічені хвилини - вчені розробили тест у смартфоні

Вчені з Університету Вашингтона, що у Сіетлі, розробили систему з використанням смартфона, яка за лічені хвилини визначає рівень згортання крові в організмі людини.
Свою розробку вчені перевірили на 140 зразках крові добровольців, які звернулися до клініки університету, а також 79 носіїв різних проблем зі згортанням крові.
Читати новину повністю
* * *
Автомобілі й не тільки
Mercedes представив AMG-версію електроседана із двигуном на 617 «коней»
Німецький автовиробник Mercedes-Benz представив новий електричний автомобіль 2023 Mercedes-AMG EQE.






Mercedes представив AMG версію свого електроседана/Фото: MERCEDES-AMG








































В автомобілі встановлені два електричні двигуни загальною потужністю 617 кінських сил та крутним моментом у 701Нм. Також є можливість придбати пакет Dynamic Plus, завдяки якому потужність електричного седана збільшиться до 677 к.с., а крутний момент до 738 Нм.
Читати новину повністю
* * *
Компанія Autoflight показала автономний політ аеротаксі
Китайська компанія Autoflight показала автономний політ аеротаксі Prosperity I з вертикальним зльотом і посадкою (eVTOL).







Autoflight здійснила тестовий автономний політ аеротаксі / Фото: Autoflight






















У ході тест-польоту аеоротаксі Prosperity I вертикально злетіло на висоту у 150 метрів й здійснило політ, на швидкості у близько 180 км за годину. Зазначається, що при цьому максимальна швидкість аеротаксі під час польоту становила 198 км за годину.
Читати новину повністю
* * *
Porsche представив новий позашляховик

Німецька компанія Porsche AG представила новий автомобіль 2023 Porsche Macan T.

Фото: Porsche

Усередині позашляховика встановлений дволітровий турбодвигун потужністю 261 кінська сила та крутним моментом 295 Нм. Сам двигун на 59 кг легший за 2,9-літровий V-6 у моделях S та GTS.
Читати новину повністю
Ще більше цікавих новин шукайте на сайті Укрінформу.