Американська компанія Qualcomm зупинила продаж своїх продуктів російським компаніям.

Як передає Укрінформ, про це віцепрем'єр-міністр - міністр цифрової трансформації Михайло Федоров повідомив у Телеграмі.
"Компанія Qualcomm зупинила продажі своїх продуктів російським компаніям, а також зробила пожертвування на підтримку українців", - написав урядовець.
Він подякував керівництву компанії та попросив надіслати супутникові телефони Qualcomm для українських рятувальників.
Qualcomm - американська компанія, яка розробляє та досліджує засоби бездротового зв'язку.
Як повідомлялося, Європейський Союз та низка інших країн, зокрема США, Канада, Австралія, Велика Британія, запровадили проти росії санкції через війну в Україні. Багато компаній оголосили про припинення роботи в рф та вихід із проєктів з російськими партнерами.