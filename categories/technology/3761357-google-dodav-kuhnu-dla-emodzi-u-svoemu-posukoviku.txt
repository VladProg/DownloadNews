Компанія Google додала у свою пошукову систему сервіс Emoji Kitchen, який дає користувачам можливість створювати комбінації з емодзі.

Про це повідомляє The Verge, передає Укрінформ.
Emoji Kitchen дозволяє змішувати існуючі емодзі для створення різних комбінацій, наприклад, розлюченого гарбуза або панди у ковбойському капелюсі.


Щоб почати користуватися інструментом, потрібно ввести словосполучення «Emoji Kitchen» в пошук Google і натиснути на «Get cooking» («Розпочніть готувати»). Звідти можна вибрати різні смайлики для комбінацій.
Зазначається, що програма для створення емодзі також працює в мобільних браузерах і в додатку Google, що робить її доступною для всіх користувачів iPhone.
Раніше Google робив Emoji Kitchen доступною лише для користувачів Android через додаток Gboard.
Як повідомляв Укрінформ, Google запустив нові інструменти, щоб допомогти користувачам відстежувати та видаляти результати пошуку про себе, зокрема неправдиву інформацію, небажані контактні дані або випадки порушення авторських прав.