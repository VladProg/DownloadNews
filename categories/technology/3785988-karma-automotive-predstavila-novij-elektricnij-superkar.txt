Виробник електромобілів Karma Automotive презентував у Лас-Вегасі (США) новий автомобіль Karma Kaveya.

Як передає Укрінформ, про це повідомляє CarBuzz.
Karma Kaveya буде запропоновано клієнтам у двох варіантах: версія з заднім приводом матиме потужність у 536 кінських сил, а версія з повним приводом – у понад 1 000 кінських сил.

Остання модель, за прогнозами, розганятиметься до 96 км за годину менш ніж за три секунди, що має допомогти «заробити квиток у список найшвидших електромобілів».
Максимальна швидкість нового електрокару американського бренду, що належить Китаю, може перевищувати 290 км за годину.
Зазначається, що Karma Kaveya постачається з акумулятором на 120 кВт за годину, який забезпечує орієнтовний запас ходу в 402 км. Тим часом час зарядки від 10 до 80% займе близько 45 хвилин.
Karma Automotive виробить лише обмежену кількість електрокарів Karma Kaveya. На момент написання цієї статті залишилося доступних для покупки лише 372 одиниці.
Вартість одного екземпляра поки що невідома для широкого загалу.
Як повідомляв Укрінформ, британський автовиробник Mini, що належить BMW Group, представив новий автомобіль 2025 Mini JCW Countryman.
Фото: Karma Automotive