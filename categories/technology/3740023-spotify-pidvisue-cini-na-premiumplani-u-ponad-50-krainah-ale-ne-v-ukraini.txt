Популярний стримінговий сервіс Spotify підвищує ціну на преміальну підписку, що дозволяє користувачам слухати музику без реклами, у більш ніж 50 країнах світу, проте не в Україні.

Як передає Укрінформ, про це йдеться у пресрелізі компанії.
«Ринковий ландшафт продовжує розвиватися з моменту нашого запуску. Щоб ми могли продовжувати інновації, ми змінюємо наші преміумціни на багатьох ринках у всьому світі. Ці оновлення допоможуть нам і надалі надавати цінність нашій платформі шанувальникам і артистам. Відсьогодні наявні передплатники на цих ринках отримуватимуть електронні листи з поясненнями, що це означає для їхніх облікових записів», - заявили у Spotify.
Загалом компанія підвищить ціни у понад 50 країнах світу, проте України у переліку країн, яких торкнуться зміни, немає.
У Spotify також зазначили, що вже мають понад 200 мільйонів преміумпідписників із моменту запуску сервісу у 2008 році.
Як повідомляв Укрінформ, популярний стримінговий сервіс Spotify презентував нову функцію для артистів, яка отримала назву Clips (кліпи).