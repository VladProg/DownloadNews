Рибалки на півночі Японії випробували безпілотник, обладнаний термографічною камерою, намагаючись припинити браконьєрство.

Як передає Укрінформ, про це повідомляє NHK.
Під час випробувань дрон зміг виявити судно, яке нібито займалося браконьєрством у темряві. Безпілотник передав відеокадри рибалкам, які спостерігали за всім по монітору.
Останнім часом в Аоморі спостерігається зростання незаконного промислу трепанга та морського вушка. У травні місцеві рибалки почали співпрацювати з організацією, що популяризує використання дронів, щоб знайти вирішення проблеми.
Вони також планують провести додаткові випробування, використовуючи водозахищений дрон, який може літати у дощ або в сніг.
Рибалки сподіваються розпочати практичне застосування безпілотників до березня 2024 року.
Як повідомляв Укрінформ, британська компанія Blue Ocean Seismic Services (Boss) заявила про успішні випробування підводного дрону у Північному морі.