У штаб-квартирі Міжнародної організації цивільної авіації (ІКАО) в канадському Монреалі відкрили стенд з літаком АН-225 “Мрія”.

Як повідомляє Укрінформ, про це у Фейсбуці написала посол України в Канаді Юлія Ковалів.


“Разом із генеральним Секретарем ІКAO Хуаном Карлосом Салазаром та Президентом Ради Сальвадором Шакітано, представниками країн членів Ради ІКАО (звідки Росію виключили минулого року) офіційно відкрили стенд з літаком АН-225 “Мрія” у штаб-квартирі організації в Монреалі”, - заявила Ковалів.

На її переконання, “ми відбудуємо нашу Мрію і міжнародна спільнота готова нам в цьому допомогти”.

Як повідомлялося, один із найбільших і найпотужніших літаків у світі українського виробництва Ан-225 "Мрія" згорів наприкінці лютого 2022 року внаслідок повітряної атаки російських військ на аеропорт Гостомель під Києвом.
Фото: Yuliya Kovaliv, Facebook