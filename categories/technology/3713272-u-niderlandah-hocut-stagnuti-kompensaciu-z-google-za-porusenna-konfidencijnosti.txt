Нідерландська асоціація споживачів має намір подати позов проти Google за масові порушення у сфері конфіденційності користувачів.

Про це повідомляє Укрінформ з посиланням на NOS.
“Асоціація споживачів готує позов проти Google. За даними профспілки, компанія масово порушує конфіденційність користувачів”, - йдеться у повідомленні.
Зазначається, що асоціація має намір звернутися до суду, якщо американська компанія не припинить цієї діяльності і не виплатить компенсації.
Раніше асоціація споживачів вже досягла успіху в аналогічному процесі щодо Facebook.
“Google є найвідомішою компанією з обробки даних у світі”, - каже представник асоціації споживачів Джерард Спіренбург.
Як вважають в асоціації, Google використовує різні техніки, тому користувачі, часто самі того не усвідомлюючи і відповідно ненавмисно, дають дозвіл компанії на збір даних, що суперечить закону.
На даному етапі Нідерландська асоціація споживачів хоче розпочати переговори для того, щоб Google виплатила компенсацію всім нідерландцям, які користуються сервісами компанії з 1 березня 2012 року. Якщо сторонам не вдасться досягти домовленості, то асоціація буде звертатися до суду.
У свою чергу в Google заявили, що з усією серйозністю ставляться до скарг на порушень конфіденційності користувачів.
Як повідомляв Укрінформ, у березні цього року суд вирішив, що Facebook порушив приватність користувачів у Нідерландах.
Суд у Нідерландах дійшов висновку, що Facebook порушив конфіденційність нідерландських користувачів платформи.
Рішення прийнято у справі, порушеній Асоціацією споживачів і Data Privacy Foundation (DPS).
Суд ухвалив, що Facebook недостатньо інформував нідерландських користувачів про те, що платформа робить з їхніми даними. Цим Facebook порушує закон про конфіденційність, який передбачає, що завжди має бути зрозуміло, з якої причини та з якоюю метою обробляються певні конфіденційні дані.
Рішення суду охоплює період з 2010 по 2020 рр.
Асоціація споживачів торік закликала нідерландських користувачів Facebook приєднатися до неї у справі проти соціальної мережі. Зараз їх близько 190 тис.