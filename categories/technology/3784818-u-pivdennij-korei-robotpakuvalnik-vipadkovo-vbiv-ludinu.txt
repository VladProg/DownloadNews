У Південній Кореї робот-пакувальник на заводі з сортування овочів розчавив людину.

Про це повідомляє NOS, передає Укрінформ.
Як зазначається, роботизована рука, прийнявши чоловіка за коробку з овочами, схопила його й притиснула до конвеєрної стрічки, розчавивши груди та обличчя.
Потерпілого доправили до лікарні, але врятувати його медикам не вдалося.
Зазначається, що трагедія сталася, коли чоловік хотів перевірити датчики апарата.
Машина не була оснащена штучним інтелектом.
Це не перший подібний нещасний випадок у Південній Кореї - торік робот розчавив на смерть працівника молочної фабрики.
Фото: Getty Images