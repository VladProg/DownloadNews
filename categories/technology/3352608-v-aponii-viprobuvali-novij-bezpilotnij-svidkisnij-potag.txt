Компанія JR Хігасі Ніхон провела 17 листопада перші випробування безпілотного швидкісного потяга в Японії.

Як передає Укрінформ, про це повідомляє NHK.
Сінкансен з 12 вагонів обладнаний системою автоматичного керування. У середу потяг здійснив три поїздки туди і назад 5-кілометровою ділянкою лінії в префектурі Ніїгата в центральній частині Японії.


Машиніст потяга перебував у кабіні під час ходових випробувань, проте не торкався керування. Всі операції, від відправлення та зупинки потяга до регулювання швидкості, виконувались автоматично.
Під час випробувань потяг плавно набрав швидкість приблизно до 100 км/год.
Компанія займається розробкою безпілотних суперекспресів через побоювання, що в майбутньому Японія зіткнеться з нестачею машиністів через старіння населення та низьку народжуваність.




Як повідомляв Укрінформ, японська залізнична компанія Asa Seaside Railway Corp. заявила, що 25 грудня розпочне роботу перший у світі транспортний засіб DMV, який зможе бути автобусом та потягом під час перевезення пасажирів.
Фото: Mainichi/Masahiro Ogawa