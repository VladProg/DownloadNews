Чат-бот ChatGPT перестав працювати у понеділок, користувачі в усьому світі скаржаться на проблеми з OpenAI.

Про це свідчать дані моніторингового сайту DownDetector, передає Укрінформ.
Down Detector зареєстрував сотні повідомлень від користувачів ChatGPT зі скаргами на збій у роботі лабораторії OpenAI та чат-бота.
Більшість користувачів стикнулися з проблемою у роботі ChatGPT (80%), але також виникали труднощі під час входу в акаунт (12%) та під час користування сайтом (8%).
ChatGPT — чат-бот зі штучним інтелектом, розроблений OpenAI. Він здатний відповідати на складні питання, писати по команді прозу або комп'ютерний код.
Як повідомляв Укрінформ, генеральний директор компанії OpenAI, яка розробила чат-бот ChatGPT, Сем Альтман вважає, що технологія ШІ змінить суспільство, яким ми його знаємо, але, водночас це принесе певні небезпеки.