Американська компанія SpaceX у суботу, 9 вересня, запустила на орбіту нову партію із 22 інтернет-супутників Starlink.

Про це SpaceX повідомила на своїй сторінці у соцмережі Х (колишній Твіттер), передає Укрінформ.


Liftoff! pic.twitter.com/bxVowIiW7p
— SpaceX (@SpaceX) September 9, 2023

Ракета-носій Falcon 9 була запущена з космодрому у Флориді (США).
Перший ступінь Falcon 9 повернувся на Землю для посадки приблизно через 8,5 хвилини після старту, приземлившись на безпілотному кораблі A Shortfall of Gravitas в Атлантичному океані.


Falcon 9’s first stage has landed on the A Shortfall of Gravitas droneship pic.twitter.com/aNWmflqvNi
— SpaceX (@SpaceX) September 9, 2023

Приблизно через 65 хвилин компанія підтвердила, що усі 22 інтернет-супутники Starlink вийшли на заплановану орбіту.
Як пише Space.com, цей запуск став 63-м у 2023 році для SpaceX, що стало новим рекордом компанії за кількістю польотів за рік. Попередня позначка в 61 запуск була встановлена у 2022 році.
Більш ніж половина цьогорічних запусків було присвячено розбудові Starlink, інтернет-мегасузір’я SpaceX наразі складається з понад 4600 діючих супутників.
Як повідомляв Укрінформ, американська компанія SpaceX у понеділок, 4 вересня, запустила на орбіту нову партію із 21 інтернет-супутника Starlink.