Американська компанія Rocket Lab запустила ракету-носій Electron із мінісупутником CAPSTONE від NASA на борту.

Як передає Укрінформ, про це повідомляє Space.com.
Запуск 18-метрової ракети з 25-кілограмовим супутником був здійснений 28 червня о 12.55 годині за київським часом з космодрому на півострові Махія в Новій Зеландії.

CAPSTONE прямує до Місяця для перевірки стабільності орбіти, яку NASA планує використовувати для майбутньої космічної станції Gateway.
Очікується, що апарат NASA вийде на орбіту Місяця 13 листопада.
Мінісупутник CAPSTONE планували запустити у травні, проте запуск кілька разів відкладався для перевірки систем та проведення інших тестів.
Як повідомляв Укрінформ, Китай відправив у космос новий супутник спостереження за Землею з космодрому Цзюцюань.
Фото: Dominic Hart/NASA