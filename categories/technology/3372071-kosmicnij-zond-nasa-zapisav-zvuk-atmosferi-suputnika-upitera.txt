Космічний апарат NASA спромігся записати звук прольоту повз супутник Юпітера Ганімед.

Як повідомляє кореспондент Укрінформу, про це пише Jet Propultion Laboratory.
“Аудіозапис, записаний під час прольоту повз Ганімед під час польоту до Юпітера, пропонує драматичну подорож”, - йдеться у матеріалі.
Зазначається, що для запису NASA скористалося технологією “Waves”, яка записує електричні та радіохвилі, що виробляються у магнітосфері Юпітера.
“Їх частоту було перетворено в аудіо, аби створити звуковий ряд”, - йдеться у матеріалі.

Наразі науковці аналізують аудіозапис, намагаючись створити певну модель.
Jet Propultion Laboratory зазначає, що під час найближчого прольоту апарату “Джуно” до Ганімеду - упродовж 34-ої подорожі навколо Юпітера - космічний апарат перебував на відстані 1038 км від поверхні супутника та рухався на швидкості 67 000 км\год.