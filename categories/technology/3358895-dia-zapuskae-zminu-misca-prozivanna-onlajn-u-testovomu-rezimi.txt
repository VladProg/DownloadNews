З 1 грудня на порталі Дія в тестовому режимі запрацює послуга зміни місця проживання онлайн.

Про це повідомив міністр цифрової трансформації Михайло Федоров у Телеграм.
"Із 1 грудня запускаємо бета-тест зміни місця проживання онлайн на порталі Дія. Реєстрація тут. Послугу можна буде отримати за 1 робочий день без відвідування 3 установ, 30 днів очікування та папірців. Пів року тому ми запустили зміну місця проживання онлайн у 7 містах, а зараз масштабуємо її майже на всю країну", – написав Федоров.
Він зазначив, що Мінцифри повністю трансформує послугу, прибираючи бюрократію.
"Більше не потрібно буде їхати, приміром, до свого рідного міста, навіть якщо ви хочете там зареєструватися. І до речі, чоловікам не доведеться ходити до військкомату, щоб знятися чи стати на облік", - зазначив Федоров.
Як повідомляв Укрінформ, Верховна Рада 5 листопада запровадила для українців електронну реєстрацію місця проживання.