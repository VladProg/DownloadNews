Компанія Blue Origin мільярдера Джеффа Безоса оголосила про перенесення через погодні умови польоту космічного корабля New Shepard з екіпажем туристів.

Про це Blue Origin повідомляє у Твіттері, передає Укрінформ.
«У звязку з прогнозованими вітрами на заході Техасу ми переносимо запуск NS18 на середу, 13 жовтня. Старт намічено на 8:30 ранку CDT (16:30 За київським часом)», - ідеться в повідомленні.


Due to forecasted winds in West Texas we are pushing #NS18 launch target to Wednesday, October 13. Liftoff is targeted for 8:30 am CDT / 13:30 UTC. Live broadcast begins at T-90 mins on https://t.co/7Y4TherpLr. Stay tuned for more details.
— Blue Origin (@blueorigin) October 10, 2021

Про подробиці в компанії обіцяють поінформувати додатково.

Як повідомлялося, космічний корабель New Shepherd компанії Blue Origin мав стартувати 12 жовтня.

Його екіпаж складається з чотирьох осіб: 90-річного актора Вільяма Шетнера, відомого за серіалом "Стартрек", віцепрезидента відділу місій та польотів Blue Origin Одрі Паверс, співзасновника Planet Labs, колишнього інженера NASA Кріса Бошвізена та заступника директора Planet Labs з медико-біологічних наук й охорони здоров’я, співзасновник Medidata Глена Де Вріса.
Попередній політ New Shepard відбувся 26 серпня. Це також була вісімнадцята космічна місія для компанії Blue Origin. Політ тривав 10 хвилин 15 секунд.