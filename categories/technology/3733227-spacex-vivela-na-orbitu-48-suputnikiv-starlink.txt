Компанія SpaceX вивела на орбіту нову партію із 48 інтернет-супутників Starlink.

Про це компанія повідомила у Твіттері, передає Укрінформ.
«Розгортання 48 супутників Starlink підтверджено», - йдеться у дописі.
Як пише портал Space.com, ракета Falcon 9 із супутниками Starlink стартувала з каліфорнійської бази Космічних сил США Ванденберг у п’ятницю, 7 липня.

Перший багаторазовий ступінь ракети-носія повернувся на Землю, де здійснив керовану вертикальну посадку на морську платформу-дрон Of Course I Still Love You в Тихому океані.
У SpaceX заявили, що це був 12-й запуск і посадка цієї ракети-носія.
На сьогодні SpaceX запустила вже понад 4 700 супутників Starlink, більшість з яких зараз працюють.