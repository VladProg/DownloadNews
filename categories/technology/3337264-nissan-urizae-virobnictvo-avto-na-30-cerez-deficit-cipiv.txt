Японський автовиробник Nissan зменшив світове виробництво автомобілів на 30% впродовж жовтня й листопада цього року через нестачу напівпровідників.

Як передає Укрінформ, про це повідомляє NHK.
У компанії очікують, що виробництво автомобілів у жовтні досягне 263 тисяч екземплярів та 320 тисяч у листопаді.
Зазначається, що інші японські автовиробники також урізають продукцію власних авто через нестачу чипів.
Toyota Motor вже анонсувала зменшення виробництва у листопаді на 100 тисяч до 150 тисяч екземплярів.
Honda також заявила, що виробництво авто в Японії ймовірно зменшиться на 10% наступного місяця.
Як повідомляв Укрінформ, люксовий бренд Maserati компанії Stellantis переніс представлення нового позашляховика преміумкласу Grecale на наступний рік через нестачу чипів у світі на тлі пандемії коронавірусу.