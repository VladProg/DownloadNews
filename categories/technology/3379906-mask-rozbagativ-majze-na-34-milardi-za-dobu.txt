Статки гендиректора Tesla Ілона Маска зросли за добу на 33,8 мільярда доларів після новини про те, що його компанія встановила рекорд з доставок електрокарів минулого року.

Як передає Укрінформ, про це повідомляє Markets Insider.
Загальна вартість статків Маска оцінюється у 304 млрд доларів США, у той час як Джефф Безос має «всього» $ 196 млрд і посідає другу сходинку у рейтингу найзаможніших людей світу.
Зазначається, що після новини про рекордні доставки Tesla, її акції зросли у ціні на 13,5% до $1 199,78, додавши 144 млрд доларів ринкової вартості.
Як повідомляв Укрінформ, компанія Tesla поставила клієнтам у 2021 році 936 172 електромобілі, що є для неї рекордним показником.
Фото:Britta Pedersen-Pool/Getty Images