Телескоп Hubble зробив світлину розсіяного зоряного скупчення NGC 1755, яке знаходиться у сузір’ї Золота Риба.

Як передає Укрінформ, про це повідомляє обсерваторія.
Зазначається, що це скупчення зірок знаходиться в одному з найближчих сусідів Чумацького Шляху — Великій Магеллановій Хмарі. Ширина NGC 1755 - 120 світлових років.

Зоряні скупчення — це гравітаційно зв’язані колекції зірок, які розподілені на два види: у менших відкритих скупченнях, як NGC 1755, знаходяться молодші зірки, а у величезних кульових скупченнях можуть міститися мільйони старих зірок.
Телескоп Hubble заглянув у саме серце NGC 1755, щоб краще зрозуміти, як різні популяції зірок можуть співіснувати в одному скупченні.
Відкривачем цього об'єкта є англійський астроном Джеймс Данлоп, який уперше спостерігав за ним 3 жовтня 1826 року.
Як повідомляв Укрінформ, телескоп Hubble зробив фотографію спіральної галактики з перемичками NGC 3568, що знаходиться за 57 мільйонів світлових років від Чумацького Шляху в сузір’ї Центавра.
Фото: ESA/Hubble