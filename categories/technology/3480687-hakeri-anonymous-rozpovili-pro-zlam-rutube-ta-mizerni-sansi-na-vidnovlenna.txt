Хакерська група Anonymous, яка зламала російську відеоплатформу rutube, повідомила про її ймовірне зникнення назавжди через обсяги знищення даних основної версії та її резервних копій.

Про це повідомляє Укрінформ із посиланням на сторінку групи у Твіттері.
«Майже 75% баз даних та інфраструктури основної версії та 90% резервної копії та кластера для відновлення баз даних серйозно постраждали, це означає, що #RuTube, ймовірно, ЗНИКНЕ НАЗАВЖДИ», - написали хакери.
На момент написання новини сайт rutube.ru не відкривався.
Як повідомляв Укрінформ, відеохостинг rutube, який вважається альтернативою американському відеохостингу Youtube та який використовують російські державні компанії й медіа, зазнав хакерської атаки 9 травня.