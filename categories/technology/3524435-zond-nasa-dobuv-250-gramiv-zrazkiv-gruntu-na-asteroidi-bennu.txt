Космічний зонд OSIRIS-REx від Національного агентства США з аеронавтики та дослідження космічного простору (NASA) добув 250 грамів зразків ґрунту на астероїді Бенну.

Як передає Укрінформ, про це повідомляє Kyodo News.
Апарат прибув над Бенну ще в грудні 2018 року та провів там дослідження, перш ніж торкнутися поверхні астероїда, щоб зібрати зразки гірських порід у жовтні 2020 року.
NASA мала намір зібрати зразків із вагою в щонайменше 60 грамів, проте змогла добути 250 грамів. Зібраний матеріал має бути доставлений на Землю вже у вересні 2023 року.

Фото: NASA
Зазначається, що американське відомство планує передати частину зібраних зразків японському космічному агентству, яке раніше поділилося з NASA частиною матеріалу, отриманого з астероїда Рюгу зондом Hayabusa2, який повернувся на Землю у грудні 2020 року.
Вважається, що астероїди є залишками раннього формування Сонячної системи приблизно 4,6 мільярда років тому. Очікується, що їхнє вивчення дасть нові знання про формування Сонячної системи та походження життя.
Як повідомляв Укрінформ, космічний корабель OSIRIS-REx від Національного агентства США з аеронавтики та дослідження космічного простору (NASA) зробив знімки астероїда Бенну.