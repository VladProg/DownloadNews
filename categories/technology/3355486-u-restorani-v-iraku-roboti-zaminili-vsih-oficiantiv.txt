В іракському місті Мосул відкрився ресторан, де замість людей-офіціантів їжу відвідувачам приносять роботи.

Як передає Укрінформ, про це повідомляє Tech Xplore.






Втім машини не повністю замінили людей. Четверо молодиків зайняті тим, що збирають посуд з таць, які тримають роботи та ставлять туди нові страви. Замовлення у закладі приймаються за допомогою спеціального інтерактивного столу.
Власник ресторану "White Fox" Рамі Чкіб Абдельрахман розповів, що раніше бачив роботів офіціантами лише у телевізорі, і зрештою він вирішив відкрити власний робото-ресторан у рідному Мосулі.
"По телевізору можна побачити роботів та столи з сенсорним екраном в Об'єднаних Арабських Еміратах, Іспанії та Японії. Я намагаюся втілити цей концепт тут у Мосулі", - зазначив власник закладу.
Як повідомляв Укрінформ, американська транснаціональна логістична компанія FedEx Corporation тестує на автошляхах міста Річардсон (штат Техас) прототип автономних роботів для доставки.