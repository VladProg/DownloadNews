Американська компанія Tesla запровадила чергову хвилю зниження цін на свої електричні автомобілі Model 3 і Model Y.

Як передає Укрінформ, про це повідомляє Electrek.
Нові знижки на авто стали вже другими за цей місяць, в результаті чого ціна електромобілів стартувала нижче 40 000 доларів.
Зазначається, що після постійного та поступового підвищення цін на електромобілі протягом останніх двох років, Tesla почала знижувати ці ціни у 2023 році, щоб підтримувати попит.
Відтак Model 3 Standard Range RWD, найдешевший автомобіль Tesla, подевшала з 41 990 до 39 990 доларів.


У новому оновленні цін Tesla також значно знизила ціни на всю лінійку Model Y.

Ціна кожної моделі за одну ніч знизилася на 3000 доларів: Model Y AWD - з $49 990 до $46 990, Model Y Long Range - з $52 990 до $49 990 та Model Y Performance - з $56 990 до $53 990.
Як повідомляв Укрінформ, компанія Tesla має намір розширити використання дешевших батарей на основі заліза, встановлюючи їх на електровантажівках та майбутній дешевшій версії легкового автомобіля.