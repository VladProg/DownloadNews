На українському е-сервісі державних послуг “Дія” відновлено послуги для підприємців зі внесення змін або закриття ФОП.

Про це віцепрем'єр-міністр – міністр цифрової трансформації Михайло Федоров повідомив у Телеграмі, передає Укрінформ.
"Поновили послуги для підприємців: внести зміни або закрити ФОП знову можна на порталі "Дія". З початку війни реєстр був вимкнений, щоб дані українців були в повній безпеці. Зараз Єдиний державний реєстр юридичних осіб, фізичних осіб-підприємців та громадських формувань знову працює, і можна користуватися послугами", - зазначив урядовець.
Скористатися послугами можна за кілька кліків на порталі Дія:

внести зміни про ФОП (зробити це можна тут);
закрити ФОП (зробити це можна тут).

Як повідомлялося, 28 березня була відновлена можливість реєстрації ФОП на порталі. Послугою вже скористалися 1800 людей.
Крім того, з 21 березня фізичним особам-підприємцям знову стала доступна послуга сплати податків у застосунку "Дія".