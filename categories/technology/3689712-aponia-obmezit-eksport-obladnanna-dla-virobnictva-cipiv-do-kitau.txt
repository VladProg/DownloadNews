Уряд Японії посилить контроль над експортом обладнання для виробництва чипів, приєднавшись до зусиль США, спрямованих на те, щоб завадити Китаю розробляти високоякісні напівпровідники.

Про це повідомляє Kyodo News, передає Укрінформ.
Японський уряд планує розширити список обладнання для виробництва чипів, яке потребує дозволу на експорт. До списку буде додано 23 позиції, включаючи обладнання для літографії та відпалу.
Нові правила експортного контролю Японії набудуть чинності у липні.
Як повідомлялося, у січні з'явилась інформація, що адміністрація президента США уклала угоду із Нідерландами та Японією про обмеження експорту до Китаю деяких сучасних приладів для створення чипів.