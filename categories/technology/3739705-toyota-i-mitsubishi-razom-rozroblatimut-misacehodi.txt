Японські компанії Toyota Motor і Mitsubishi Heavy Industries оголосили про співпрацю в розробці місяцеходів.

Як передає Укрінформ, про це повідомляє NHK.
Обидві компанії планують відправити апарати на Місяць протягом десяти років.
Toyota розробляє пілотований місяцехід на водневих паливних елементах, і планує відправити його на Місяць у 2029 році.

Mitsubishi Heavy планує запустити безпілотний апарат на кілька років раніше - у 2025 році.
У рамках партнерства Toyota надасть Mitsubishi свій досвід у сфері технологій автономного керування, а Mitsubishi, у свою чергу, поділиться даними, отриманими під час ранніх запусків на Місяць.
Зазначається, що обидві компанії беруть участь у проєктах дослідження Місяця під керівництвом японського космічного агентства JAXA. Саме агентство працює під егідою місії Artemis під керівництвом NASA, яка має на меті висадити першу жінку на Місяць.
Як повідомляв Укрінформ, Японське агентство з освоєння аерокосмічного простору (JAXA) здійснить у серпні запуск місячного посадкового модуля за допомогою ракети-носія Н2А.
Фото: Toyota