Італійський автовиробник Ferrari випустить свій перший електричний спорткар уже у 2025 році.

Як передає Укрінформ, про це повідомляє ANSA.
За словами гендиректора компанії Бенедетто Вінью, повний план випуску електрокара буде готовий вже 16 червня наступного року.
Зазначається, що Ferrari у вівторок опублікувала фінансові результати, згідно з якими чистий прибуток зріс на 21% у третьому кварталі цього року, а виручка збільшилася на 18,6%.
Як повідомляв Укрінформ, у 2019 році італійський автовиробник Ferrari представив свій перший гібридний спорткар Ferrari SF90 Stradale, який можна заряджати.
Фото: ANSA