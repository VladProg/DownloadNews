Німецька компанія Porsche AG представила новий автомобіль 2023 Porsche Macan T.

Як передає Укрінформ, про це повідомляє Car and Driver.
Усередині позашляховика встановлений дволітровий турбодвигун потужністю 261 кінська сила та крутним моментом 295 Нм. Сам двигун на 59 кг легший за 2,9-літровий V-6 у моделях S та GTS.

Водії зможуть розраховувати семиступчасту коробку передач «автомат». Замість базових 48,3-сантиметрових коліс моделі Macan, Macan T їздить на 50,8-сантиметрових колесах моделі Macan S.

У компанії заявили, що позашляховик може розігнатися з нуля до 96 км за годину за 5,8 секунди, а максимальна швидкість авто на дорозі не перевищуватиме 232 км за годину.

Продажі 2023 Porsche Macan T розпочнуться вже навесні цього року, а вартість стартує від близько 62 тисяч доларів США.
Як повідомляв Укрінформ, німецький автовиробник Mercedes-Benz представив новий електричний автомобіль 2023 Mercedes-AMG EQE.
Фото: Porsche