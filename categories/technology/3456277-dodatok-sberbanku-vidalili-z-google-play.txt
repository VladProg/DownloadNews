Мобільний додаток «Сбербанк Онлайн» більше недоступний для завантаження та оновлення в Google Play через санкції щодо банку.

Про це повідомляє пресслужба фінустанови, повідомляє Укрінформ.
"Через введені санкції мобільний додаток "СберБанк Онлайн" на платформі Android недоступний для скачування та оновлення у магазині Google Play", - йдеться в повідомленні.
Водночас зазначається, що раніше встановлений додаток працює, обмежень щодо його використання немає.
Як повідомлялося, напередодні Apple зробила додаток "Сбербанк онлайн" недоступним для скачування та оновлення в магазині додатків AppStore.
США, ЄС та інші країни запровадили та продовжують запроваджувати санкції проти росії через її повномасштабне вторгнення в Україну.
США 6 квітня запровадили нові санкції щодо Сбербанку: його активи будуть заморожені, а громадянам та компаніям США заборонять вести бізнес із кредитною організацією. Контрагенти мають завершити усі відносини з банком до 13 квітня.