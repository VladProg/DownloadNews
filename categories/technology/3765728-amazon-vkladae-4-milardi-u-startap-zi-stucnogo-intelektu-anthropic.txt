Американська компанія Amazon заявила про інвестування до 4 мільярдів американських доларів готівкою у відомий стартап Anthropic, намагаючись конкурувати з іншими гравцями у сфері штучного інтелекту.

Як передає Укрінформ, про це повідомляє Reuters.
У спільному інтерв’ю генеральні директори хмарного підрозділу Amazon і Anthropic заявили, що негайні інвестиції становитимуть 1,25 мільярда доларів США.
При цьому кожна зі сторін матиме повноваження залучити ще 2,75 мільярда американських доларів від Amazon.
Проте сторони відмовилися оголошувати, якою часткою Amazon зараз володітиме кожна в Anthropic, або надавати оновлену оцінку стартапу, остання ціна якого перевищує 4 мільярди доларів США.
Генеральний директор Amazon Web Services Адам Селіпскі сказав, що угода допоможе покращити моделі Anthropic, а також «технологію чипів та інфраструктуру на основі штучного інтелекту».
Генеральний директор Anthropic Даріо Амодей заявив , що його компанія «отримала гроші таким чином, що це дозволяє їй віддавати пріоритет безпеці» і «продовжувати розширювати ШІ-моделі».
Anthropic заснована колишніми керівниками OpenAI. Вона є однією з серії компаній, що створюють так званий генеративний штучний інтелект, системи, які можуть створювати контент так, ніби його створила людина. Anthropic прагне дотримуватися моральних цінностей при роботі зі ШІ.
Як повідомляв Укрінформ, американська Amazon презентувала оновлену версію свого голосового помічника Alexa, який повинен зміцнити позиції компанії в гонці штучного інтелекту технологічної галузі.