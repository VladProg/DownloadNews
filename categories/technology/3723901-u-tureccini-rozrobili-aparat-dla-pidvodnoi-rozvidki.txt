Турецька компанія Sonitus розробила та представила новітній апарат для підводної розвідки та дослідницької діяльності.

Про це повідомляє Deniz Haber, передає кореспондент Укрінформу.
“Безпілотний підводний апарат RAMPUS був розроблений для використання в підводній розвідці та дослідницькій діяльності... RAMPUS зможе виконувати операції на глибині до 1000 метрів”, - повідомляє видання.
Окрім того, для проведення підводних досліджень гідролокатор і системи передачі зображення з високою роздільною здатністю можуть бути інтегровані на підводному апараті RAMPUS.
У компанії вказують, що RAMPUS може використовуватися для виявлення підводних загроз, розвідки та спостереження, картування та відтворення морського дна, обстеження трубопроводів і підводних споруд, океанографічних досліджень, гідрографічних досліджень, картографування поля уламків, пошуково-рятувальних робіт.
Фото: Deniz Haber