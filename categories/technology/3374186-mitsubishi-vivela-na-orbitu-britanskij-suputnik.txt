Японська компанія Mitsubishi Heavy Industries Ltd 23 грудня успішно запустила ракету-носія H-2A з британським комунікаційним супутником на борту.

Як передає Укрінформ, про це повідомляє Kyodo News.
Супутник Inmarsat-6 від британської компанії Inmarsat Global Ltd був запущений о 12.32 за місцевим часом із космодрому на південному заході Японії. Космічний апарат дістався запланованої орбіти вже через 26 хвилин після запуску.
Зазначається, що запуск був відкладений на одну добу через несприятливі погодні умови.
За даними Mitsubishi Heavy Industries Ltd, це було вп’яте, коли ракета H-2A перевозила супутник іноземної країни. Раніше компанія вже запускала ракету-носія із супутниками, зокрема, від Канади, Південної Кореї та Об’єднаних Арабських Еміратів.
Фото: Kyodo