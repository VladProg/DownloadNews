Японський виробник електронного обладнання продемонстрував свій новий завод, який практично не споживає енергії.

Про це повідомляє Укрінформ з посиланням на портал nhk.
«Компанія Oki Electric Industry провела показ свого підприємства з випуску комунікаційного обладнання на північ від Токіо. Площа його виробничих приміщень перевищує 18 000 кв. м. Це перший великий завод у Японії, будинок якого отримав сертифікат нульового енергетичного балансу», – йдеться у публікації.
Зазначається, що промислове підприємство живиться енергією від сонячних батарей, встановлених на даху. Енергозберігаюче обладнання, що включає автоматичну систему регулювання освітлення та кондиціювання повітря в залежності від операцій на заводі, забезпечує, що електрика не витрачається марно.


Як повідомляв Укрінформ, в Україні розробили лінійку пристроїв для автономної зарядки Bandera Power та модуль живлення від сонячної енергії Bandera Solar, придатних для використання у ЗСУ.