Американська компанія Ford Motor Co у вівторок представила свій перший електричний позашляховик європейського виробництва на базі Volkswagen (VW) AG.

Як передає Укрінформ, про це повідомляє Bloomberg.
Ford виготовлятиме позашляховики Explorer у кампусі електромобілів у Кельні, Німеччина. Саме туди компанія інвестувала 1 мільярд доларів у рамках планів перевести європейську лінійку легкових автомобілів на електричні моделі до кінця десятиліття.
Explorer стане однією із двох електричних моделей, виготовлених на платформі Volkswagen MEB. При цьому у Ford очікують обсяг виробництва у 1,2 мільйона автомобілів протягом наступних шести років.
Explorer був бестселером під час початкового буму позашляховиків у 1990-х роках і одним із найприбутковіших автомобілів Ford.
Як повідомляв Укрінформ, 3 березня цього року автомобільна компанія Mercedes-Benz розпочала будівництво екологічного заводу з перероблення акумуляторів у Куппенгаймі на півдні Німеччини.
Фото: Chris J. Ratcliffe/Bloomberg