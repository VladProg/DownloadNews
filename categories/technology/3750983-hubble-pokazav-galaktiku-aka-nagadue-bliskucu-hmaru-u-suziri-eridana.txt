Космічний телескоп Hubble сфотографував галактику ESO 300-16, розташовану у сузір’ї Ерідана.

Про це повідомила обсерваторія ESA, передає Укрінформ.
Галактика знаходиться на відстані 28,7 мільйона світлових років від Землі.
Світлина ESO 300-16 була зроблена за допомогою камери Advanced Camera for Surveys телескопа Hubble.

Фото: ESA/Hubble & NASA, R. Tully

Зазначається, що неправильна галактика нагадує форму хмари. Вона складається з безлічі крихітних зірочок, згрупованих разом, оточених розсіяним світлом.
У центральній і найяскравішій частині ESO 300-16 знаходиться бульбашка блакитного газу. Галактика оточена в основному дуже маленькими і слабковидимими об'єктами.
Ерідан — сузір'я південної півкулі неба. Займає на небі площу 1137,9 квадратного градуса (шосте за площею сузір'я), містить 187 зірок, видимих неозброєним оком.
Як повідомляв Укрінформ, космічний телескоп Hubble сфотографував масштабне галактичне скупчення 2MASX J05101744-4519179, розташоване у сузір’ї Живописець.