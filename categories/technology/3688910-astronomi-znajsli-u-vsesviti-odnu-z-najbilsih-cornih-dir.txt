Група астрономів із Даремського університету (Велика Британія) виявила надмасивну чорну діру, маса якої приблизно в 30 мільярди разів перевищує масу Сонця.

Як передає Укрінформ, про це повідомляє The Independent.
«Ця конкретна чорна діра, маса якої приблизно в 30 мільярдів разів перевищує масу нашого Сонця, є однією з найбільших, які коли-небудь виявляли. Вона знаходиться на верхній межі того, наскільки великими теоретично можуть бути чорні діри, тому це надзвичайно захоплююче відкриття», - заявив доктор Джеймс Найтінгейл з кафедри фізики при Даремському університеті.
Для виявлення цієї чорної діри дослідники використали явище, відоме як гравітаційне лінзування. Вони скористалися допомогою сусідньої галактики, перетворивши її на гігантське збільшувальне скло.
Зазначається, що надмасивні чорні діри є наймасивнішими об’єктами у Всесвіті. Їхня маса перевищує масу Сонця від 10 до 40 мільярдів разів.
Астрономи вважають, що чорні діри можна знайти в центрі всіх великих галактик, зокрема, і нашої галактики Чумацький Шлях.
Такі чорні діри є рідкісними та важкодосяжними, а їхнє походження невідоме.
Деякі дослідники вважають, що вони утворилися внаслідок екстремального злиття масивних галактик мільярди років тому, коли Всесвіт був ще молодим.
Як повідомляв Укрінформ, космічний телескоп Hubble сфотографував галактику Z 229-15 у сузір'ї Ліри.