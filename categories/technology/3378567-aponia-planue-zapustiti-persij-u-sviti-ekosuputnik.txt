Представники японської компанії Sumitomo Forestry та Кіотського університету розробляють супутник із дерева, який планується запустити вже у 2023-му році.

Як передає Укрінформ, про це повідомляє Kyodo News.
За словами розробників, супутник, чия зовнішня сторона буде зроблена з дерева, згорить при повторному вході в атмосферу Землі після завершення роботи. Таким чином космічний апарат створюватиме менше навантаження на навколишнє середовище.
Крім того, використання дерева буде дешевшим, ніж алюмінію. Оскільки електромагнітні хвилі можуть проникати в деревину, супутник може містити антену всередині.
Зазначається , що сам супутник становитиме куб із 10-сантиметровими сторонами. Його зовнішні сторони будуть покриті деревом і сонячними елементами, а всередині він триматиме електронну підкладку.
Запуск супутника запланований на 2023 рік.
Як повідомляв Укрінформ, влада Китаю в ніч проти четверга 30 грудня успішно запустила новий експериментальний супутник комунікаційних технологій.
Фото: Kyodo