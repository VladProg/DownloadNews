Запущений у липні космічний зонд Euclid, створений Європейським космічним агентством (ESA), зробив перші п’ять знімків у космосі.

Про це повідомляє ESA, передає Укрінформ.
«Одна з перших галактик, за якою спостерігав Euclid, отримала прізвисько «Прихована галактика». Цю галактику, також відома як IC 342 або Caldwell 5, важко виявити, оскільки вона розташована за диском нашого Чумацького Шляху, тому пил, газ і зірки закривають її для нас», - заявили у ESA.

IC 342 розташована приблизно за 11 мільйонів світлових років від Землі, що «дуже близько» до нашої галактики, і вважається схожою на Чумацький Шлях.

«Важко вивчати нашу власну галактику, оскільки ми перебуваємо в ній і можемо бачити її лише від краю. Вивчаючи такі галактики, як IC 342, ми можемо багато дізнатися про такі галактики, як наша», — заявив учений консорціуму Euclid Леслі Хант з Національного інституту астрофізики (Італія).
Раніше знімок ядра «Прихованої галактики» зробив космічний телескоп NASA/ESA Hubble. Проте досі було неможливо вивчити історію зореутворення всієї галактики.
Як повідомляв Укрінформ, компанія SpaceX 1 липня запустила у космос космічний зонд Euclid, який досліджуватиме гіпотетичну темну матерію і темну енергію та їхній вплив на формування Всесвіту.
Фото: ESA