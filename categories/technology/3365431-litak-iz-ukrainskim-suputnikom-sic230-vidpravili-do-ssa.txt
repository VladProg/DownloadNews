Супутник "Січ-2-30" направлено з України до Сполучених Штатів Америки.

Про це в коментарі Укрінформу повідомив головний конструктор космічних апаратів, комплексів та систем КБ "Південне" Костянтин Білоусов.
"Сьогодні (8 грудня – ред.) супутник залишив територію Україні і прямує до США. Наступного тижня він має прибути до бази ВВС на мисі Канаверал у Флориді", – констатував співробітник КБ.
Білоусов зауважив, що після транспортування розпочнеться підготовка супутника до запуску на орбіту. За його словами, запуск космічного апарату планується 10 січня 2022 року.
Водночас пресслужба міжнародного аеропорту "Бориспіль" повідомила, що 8 грудня о 11:27 вантажний літак авіакомпанії Turkish Airlines з українським космічним апаратом "Січ-2-30" на борту вилетів до Будапешту (Угорщина).






Літак із українським супутником «Січ-2-30» відправили до США / Фото: Міжнародний аеропорт «Бориспіль»



















"Вже 12 грудня (літак із супутником – ред.) має прибути до фінального місця призначення - Міжнародного аеропорту Маямі. Після завершення митного оформлення його буде доставлено до Космічного центру імені Кеннеді для проходження підготовки до запуску та його стикування із ракетою-носієм Falcon 9 компанії SpaceX", – зазначили в пресслужбі "Борисполя".
Як повідомлялося, супутник "Січ-2-30" виготовлений КБ "Південне" (місто Дніпро) для моніторингу використання земель, рослинності, лісових і водних ресурсів, ліквідації наслідків стихійних лих. Орім того, за допомогою супутника можна буде отримувати дані про створення інженерних споруд, переміщення військової техніки та кораблів.