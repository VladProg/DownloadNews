Компанія SpaceX Ілона Маска підписала угоду з американським стартапом Varda Space про запуск невеликого супутника вже у першому кварталі 2023-го року.

Як передає Укрінформ, про це повідомляє SpaceNews.
При цьому умови контракту обидві сторони вирішили не розголошувати.
Зазначається, що мінісупутник від Varda Space буде одним із декількох космічних апаратів, які будуть запущені на орбіту ракетою-носієм Falcon 9 компанії Маска.
Сам супутник проведе на орбіті до трьох місяців із метою випробовування технологій у космічному просторі.
Наприкінці цієї місії капсула супутника повернеться на Землю з матеріалом, який був вироблений на орбіті.
У компанії заявили, що обрали саме SpaceX, тому що вона запропонувала найменш дороге і надійне рішення для виведення мінісупутника на орбіту.
«Витрати на запуск є основним рушієм нашої економії», - сказав співзасновник і президент Varda Space Деліан Аспароухов.
Як повідомляв Укрінформ, компанія SpaceX Ілона Маска й компанія Yahsat підписали контракт про запуск геостаціонарного телекомунікаційного супутника Thuraya 4-NGS у 2023 році.