Робот-бармен робитиме коктейлі у пресцентрі на зимових Олімпійських Іграх, які відбудуться у Пекіні (Китай).

Як передає Укрінформ, про це повідомляє Business Insider.
Сам апарат може готувати й подавати напої приблизно за 90 секунд. Гості зможуть замовити напій, відсканувавши код на своєму смартфоні.
При цьому у барі також працюватимуть кілька людей-барменів, які контролюватимуть роботу робота та допомагатимуть у разі необхідності.
Кейтерінг ресторану, який обслуговуватиме спортсменів та тих, хто працює на Іграх, також працюватиме з автоматичними пристроями.

Організатори Ігор сподіваються, що робот та інші автомати допоможуть мінімізувати кількість нових випадків захворювання на коронавірус.
Як повідомлялося, XXIV зимові Олімпійські ігри відбудуться у Пекіні (Китай) з 4 по 20 лютого.
Фото: Liu Lu/VCG via Getty Images