Національне управління з аеронавтики і дослідження космічного простору США (NASA) заявило про успішне завершення 58-го польоту на Марсі гелікоптера Ingenuity.

Про це в соцмережі Х повідомляє Лабораторія реактивного руху NASA (JPL), передає Укрінформ.
«Марсіанський гелікоптер успішно завершив 58-й політ цього тижня, здолавши 174 метри на висоті 10 метрів», - заявили в JPL.


Ingenuity has done it again!

The #MarsHelicopter successfully completed Flight 58 this week, traveling 174 meters at an altitude of 10 meters. The rotorcraft was in the air for 107 seconds. View the stats in the flight log: https://t.co/1CXIWdYIAQ pic.twitter.com/2UqfnhPQ4d
— NASA JPL (@NASAJPL) September 13, 2023

Зазначається, що Ingenuity перебував у повітрі 107 секунд.
Апарат NASA також зробив нове фото поверхні Марсу.
Як повідомляв Укрінформ, гелікоптер Ingenuity був доставлений на Червону планету разом із марсоходом Perseverance NASA 18 лютого 2021 року, після майже семи місяців польоту. Свій перший політ Ingenuity здійснив 19 квітня. Вертоліт вартістю 85 млн доларів США став першим літальним апаратом, запущеним на іншій планеті.