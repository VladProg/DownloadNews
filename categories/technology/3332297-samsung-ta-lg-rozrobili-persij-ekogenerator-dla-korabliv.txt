Samsung Heavy Industries Co., підрозділ південнокорейської компанії Samsung, що займається кораблебудуванням, розробив перший у світі екологічний термоелектричний генератор для суден.

Як передає Укрінформ, про це повідомляє Yonhap.
Зазначається, що екогенератор розроблений спільно з великою місцевою компанією з виробництва електроніки LG Innotek Co.
Сам пристрій виробляє електроенергію, будучи встановленим на поверхні обладнання, що виробляє тепло, наприклад, на судових двигунах.
У Samsung Heavy Industries Co. додали, що термоелектричний генератор допоможе зменшити вартість палива та викиди вуглекислого газу на суднах.
Компанія вже заявила про підписання угоди з японською судноплавною компанією NYK Line щодо доставки у грудні одного з таких пристроїв для СПГ-перевізника.
Як повідомляв Укрінформ, військово-морські сили США випробовують новий безпілотний корабель, оснащений джерелами сонячної енергії і значною кількістю електроніки.


Фото: Yonhap