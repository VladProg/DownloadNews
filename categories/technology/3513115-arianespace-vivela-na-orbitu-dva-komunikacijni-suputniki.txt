Французька компанія Arianespace успішно запустила ракету-носій Ariane 5 із двома комунікаційними супутниками на борту.

Як передає Укрінформ, про це повідомляє Space.com.
Запуск Ariane 5 відбувся з космодрому у Французькій Гвіані (Латинська Америка) 23 червня о 00:50 годині за київськими часом.
На борту ракети-носія були два супутники: MEASAT-3d від малайзійської телекомунікаційної компанії MEASAT та GSAT-24 від індійської NewSpace India Limited.
Супутники були виведені на заплановану орбіту вже через 40 хвилин після запуску ракети.
Зазначається, що для ракети-носія Ariane 5 це був перший у 2022 році запуск.
Як повідомляв Укрінформ, Китай запустив 22 червня експериментальний супутник за допомогою ракети-носія "Куайчжоу-1А".