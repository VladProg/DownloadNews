Астронавтка Ван Япін стала першою китаянкою, яка побувала у відкритому космосі в межах місії поза космічною станцією «Тяньгун», що наразі будується.

Про це повідомляє Укрінформ із посиланням на Сіньхуа.
За повідомленням Канцелярії програми пілотованої космонавтики Китаю, 7 листопада о 18:51 за пекінським часом астронавт Чжай Чжиган відкрив вихідний люк вузлового відсіку основного модуля "Тяньхе" китайської космічної станції.
О 20:28 астронавти Чжай Чжиган та Ван Япін по черзі залишили основний модуль "Тяньхе" і успішно вийшли у відкритий космос.
Для Чжай Чжигана - першого китайського астронавта, який зробив вихід у відкритий космос, - сьогоднішній вихід став другим, з 13-річною перервою. 41-річна Ван Япін стала першою китайською жінкою-астронавтом, яка вийшла у відкритий космос.






Астронавтка Ван Япін стала першою китаянкою, яка побувала у відкритому космосі / Фото: Синьхуа/Го Чжунчжэн



















Е Гуанфу, який залишався на борту космічного апарату, взаємодіяв із колегами та допомагав їм під час проведення позакорабельних робіт.
Як відомо, першу китайську пілотовану орбітальну станцію "Тяньгун-1" було запущено у вересні 2011 року, а станцію "Тяньгун-2" - у вересні 2016-го. За кілька місяців до цього зв'язок з "Тяньгун-1" було втрачено, у квітні 2018 року станція увійшла в атмосферу Землі, її компоненти переважно згоріли над Тихим океаном. Друга китайська пілотована станція завершила роботу в липні 2019-го і була зведена з орбіти.
Очікується, що термін експлуатації "Тяньгун", що означає "небесний палац", становитиме 10-15 років. Станція зможе приймати трьох космонавтів терміном до шести місяців. У завершеному вигляді вона важитиме близько 90 тонн, що майже вп'ятеро менше за 420-тонну Міжнародну космічну станцію.