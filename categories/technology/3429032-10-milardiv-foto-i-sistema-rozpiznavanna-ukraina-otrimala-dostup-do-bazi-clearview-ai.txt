Міністерство оборони України почало використовувати систему розпізнавання облич американської компанії Clearview AI, яка має доступ до бази з 10 млрд фото, 2 млрд з яких – з мережі "ВКонтакте".

Про це йдеться у статті Reutes із посиланням на директора компанії Хоан Тон-Тхат, передає Укрінформ.
За даними агентства, виконавчий директор американського стартапу Clearview Хоан Тон-Тат надіслав до Києва листа з пропозицією допомоги в розкритті російських нападників, боротьбі з дезінформацією та ідентифікації загиблих.
"Україна отримує безкоштовний доступ до потужної пошукової системи Clearview AI для облич, що дозволяє українській владі потенційно перевіряти людей на контрольно-пропускних пунктах", - додав також Лі Волоскі, радник Clearview і колишній дипломат при президентах США Бараку Обамі та Джо Байдені.
В компанії сказали, що мають у своєму розпорядженні понад два мільярди зображень із російської соціальної мережі "ВКонтакте" з бази даних, яка налічує понад 10 мільярдів фотографій.
Clearview заявив, що не пропонував свою технологію Росії, яка називає свої дії в Україні "спецоперацією".
Раніше представники Міністерства цифрової трансформації заявляли, що Україна розглядає пропозиції від американських компаній зі штучного інтелекту, таких як Clearview.
Фото: Getty Images