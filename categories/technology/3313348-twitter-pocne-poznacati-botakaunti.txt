Соціальна мережа Twitter розпочала тестувати позначення автоматизованих облікових записів (бот-акаунти).

Як передає Укрінформ, про це повідомляє The Verge.
В автоматизованих облікових записах з'явиться відповідна позначка, яка буде відображатися на сторінці профілю і у твітах від цього акаунта.
Наприклад, користувачі зможуть побачити бот-акаунти, які повідомляють про стихійне лихо або надають інформацію про найближчий пункт вакцинації проти COVID-19.
Поки що ця функція доступна для обмеженої кількості користувачів, але у компанії запевняють, що до кінця року позначати автоматизовані облікові записи у тестовому режимі зможуть всі розробники бот-акаунтів.
Зазначається, що нова функція допоможе відрізнити «хороші» боти від спаму.
Як повідомляв Укрінформ, компанія Facebook тестує голосові та відеодзвінки в основному додатку соцмережі.
Фото: DPA