Соціальна мережа Twitter представила нову функцію, яка дозволяє користувачам видаляти своїх підписників без їхнього блокування.

Як передає Укрінформ, про це повідомляє The Verge.
Видалення відрізняється від блокування тим, що видалений підписник все одно зможе бачити твіти на Вашій сторінці та надсилати вам приватні повідомлення. Проте він уже не бачитиме ваші твіти у своїй стрічці.
Після видалення підписника він також більше не зможе знову підписатися на вашу стрічку.
Ця функція дає користувачам більший контроль у спілкуванні зі своїми підписниками та допомагає приборкати зайве цькування у соцмережі.
Зазначається, що Twitter ще у вересні почав тестування цієї функції.
Як повідомляв Укрінформ, нова функція Instagram заохочуватиме підлітків робити перерви під час користування соціальною мережею.
Фото: dpa