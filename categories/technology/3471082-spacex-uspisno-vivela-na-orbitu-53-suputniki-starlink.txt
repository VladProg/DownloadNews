Компанія Ілона Маска SpaceX успішно запустила чергову партію супутників Starlink - 53 апарати.

Про це SpaceX повідомила у Твіттері, передає Укрінформ.
«Розгортання 53 супутників Starlink підтверджено», - зазначається в дописі.
Ракета Falcon-9, яка вивела супутники на орбіту стартувала з космічного центру на мисі Канаверал штату Флорида.

Раніше SpaceX успішно запустила ракету Falcon-9 із супутником-розвідником для потреб збройних сил США.
Нагадаємо, на території України вже діють понад 10 тисяч терміналів Starlink.
Як повідомляв Укрінформ, в Україні 27 квітня було зареєстровано Starlink Ukraine як представництво компанії SpaceX.
Раніше Ілон Маск відповів згодою на прохання міністра цифрової трансформації Михайла Федорова забезпечити Україну станціями Starlink та доступом до супутникового інтернету.
Starlink – це проєкт компанії SpaceX, який за допомогою мережі супутників надає доступ до широкосмугового інтернету. Його швидкість - до 1 Гбіт/с, а користуватися ним можна у будь-якій точці Землі.