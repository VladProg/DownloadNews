Американська компанія SpaceX запустила на орбіту ще 23 інтернет-супутники Starlink.

Про це повідомляється на сторінці компанії у соцмережі Х (колишній Твіттер), передає Укрінформ.
Запуск ракети-носія Falcon 9 із супутниками Starlink відбувся з 40-го стартового комплексу на базі американських Космічних сил, що на мисі Канаверал у штаті Флорида.


Liftoff! pic.twitter.com/TkcBM2iSHq
— SpaceX (@SpaceX) October 30, 2023

Приблизно через 8,5 хв. після цього перший багаторазовий ступінь ракети-носія здійснив керовану вертикальну посадку на морську платформу-дрон Just Read the Instructions, що знаходиться в Атлантиці.
Через ще приблизно 65 хв. супутники були розгорнуті на орбіті.
На сьогодні SpaceX запустила понад 5000 супутників Starlink.
Як повідомляв Укрінформ, 29 жовтня SpaceX запустила на орбіту ще 22 інтернет-супутники Starlink.