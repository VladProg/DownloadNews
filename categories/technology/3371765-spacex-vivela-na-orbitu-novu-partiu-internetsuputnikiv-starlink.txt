Важка ракета-носій Falcon успішно вивела на орбіту 52 мінісупутники, призначені для продовження розгортання глобальної мережі інтернет-покриття системи Starlink.

Про це повідомляє компанія SpaceX у Twitter, передає Укрінформ.
"Успішне виведення супутників підтверджено", - йдеться в повідомленні.
Запуск було здійснено о 04:41 за часом Східного узбережжя США зі стартового комплексу Космічних сил США на авіабазі Ванденберг у штаті Каліфорнія.
Приблизно за 15,5 хвилин після запуску 52 супутники відокремилися від другого ступеня ракети на еліптичній перехідній орбіті висотою до 341 км. Після перевірки їхньої працездатності, супутники з використанням власних іонних двигунів піднімуться на штатну орбіту заввишки 540 км.

Watch Falcon 9 launch 52 Starlink satellites to orbit → https://t.co/bJFjLCzWdK https://t.co/L2w1yHT2XG
— SpaceX (@SpaceX) December 18, 2021

Нагадаємо: це вже 34-те виведення на орбіту групи інтернет-супутників з травня 2019 року в рамках проєкту Starlink і 18-те цього року. Наразі орбітальне угруповання SpaceX складається з 1942 космічних апаратів вагою 290 кг кожен.