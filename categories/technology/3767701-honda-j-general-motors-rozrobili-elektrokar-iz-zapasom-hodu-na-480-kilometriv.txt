Японський автовиробник Honda разом із американським автогігантом General Motors (GM) розробили електричний автомобіль Honda Prologue для ринку у США.

Про це повідомляє NHK, передає Укрінформ.
Honda представила модель Prologue у штаті Мічиган.

Зазначається, що екстер'єр та інтер'єр електрокара розроблені фахівцями Honda, а GM поставив акумулятор, який дозволяє транспортному засобу проїхати близько 480 кілометрів на одній зарядці.

«Назва Prologue вказує на початок нової глави на ринку електромобілів у США. Ми хочемо розширити наші продажі тут за допомогою цієї моделі», - заявив Мацуура Хірокадзу з Honda Motor.



Адміністрація президента США Джо Байдена намагається популяризувати електромобілі як засіб зменшення викидів парникових газів. Трохи більше як 7% нових автомобілів, проданих у СШАз квітня по червень цього року, були електричними.


Як повідомляв Укрінформ, компанія Porsche презентувала новий гібридний автомобіль 2024 Porsche Cayenne S E-Hybrid.