Астрономи з Німецького центру авіації та космонавтики знайшли екзопланету GJ 367b, яка розташована за 31 світловий рік від Сонця.

Як передає Укрінформ, про це повідомляє Space.
Розмір GJ 367b становить приблизно 70% від Землі, а її маса - 55% від нашої планети, що робить її однією з найлегших екзопланет.
Вдень температура на поверхні цієї планети може сягати 1 500 градусів Цельсія. Ба більше, один рік на GJ 367b триває 7,7 години.
Зазначається, що сама планета була виявлена завдяки телескопу Transiting Exoplanet Survey Satellite від NASA, який був виведений на орбіту у 2018-му році.
«Висока щільність свідчить про те, що на планеті домінує залізне ядро. Ці властивості подібні до властивостей Меркурія з його непропорційно великим залізним і нікелевим ядром, що відрізняє його від інших земних об’єктів у Сонячній системі», - заявив співавтор дослідження Сільард Чизмадія.
Як повідомляв Укрінформ, група астрономів із Копенгагенського університету (Данія) завдяки телескопу Hubble зафіксувала у Всесвіті дві галактики, які отримали назви REBELS-12-2 та REBELS-29-2.


Фото: SPP 1992 (Patricia Klein)