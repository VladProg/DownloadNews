Космічний телескоп Hubble сфотографував галактику NGC 3156, розташовану в сузір’ї Секстант.

Про це повідомила обсерваторія ESA, передає Укрінформ.
Космічний об’єкт знаходиться приблизно за 73 мільйони світлових років від Землі.
Зазначається, що Секстант — невелике сузір'я, яке належить до сімейства сузір'їв Геркулеса. Саме воно є сузір’ям з астрономічною темою, назване на честь навігаційного інструмента - секстанта, який було винайдено у XVIII столітті.

Фото: ESA/Hubble & NASA, R. Sharples, S. Kaviraj, W. Keel
Проте секстант як астрономічний інструмент існує набагато довше: ісламські вчені розробили астрономічні секстанти багато сотень років тому, щоб вимірювати кути в небі.
Особливо яскравим прикладом є величезний секстант радіусом 36 метрів, розроблений Улугбеком з династії Тимуридів у п’ятнадцятому столітті, oj розташований у Самарканді в сучасному Узбекистані.
Секстанти більше не використовуються в сучасній астрономії, їх замінили інструменти, здатні вимірювати положення зірок і астрономічних об’єктів набагато точніше.
Відкривачем NGC 3156 є британський астроном німецького походження Фрідріх Вільгельм Гершель, який уперше спостерігав за об'єктом 13 грудня 1784.
Як повідомляв Укрінформ, космічний телескоп Hubble сфотографував спіральну галактику IC 1776, розташовану в сузір’ї Риби.