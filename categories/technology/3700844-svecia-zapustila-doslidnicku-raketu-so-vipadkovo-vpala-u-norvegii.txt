Дослідницька ракета, запущена агенством Sweden Space Corp (SSC) зранку в понеділок з космічного центру Есранж на півночі Швеції, вийшла з ладу та приземлилася на відстані 15 км на території сусідньої Норвегії.

Як передає Укрінформ, про це повідомляє агенція Reuters.
Ракета досягла висоти 250 кілометрів, де проводилися експерименти в умовах невагомості, йдеться в заяві агентства.
«Вона приземлилася в горах на висоті 1000 метрів і за 10 кілометрів від найближчого населеного пункту», — сказав Reuters у вівторок Філіп Олссон, керівник відділу комунікацій SSC.
«Існують процедури, коли щось проходить не так, ми інформуємо як шведський, так і норвезький уряди та інших учасників», — додав він.
Наразі ведеться робота з вилучення корисного вантажу, і розпочато розслідування для визначення технічних деталей незапланованого завершення польоту, повідомило агентство.
"Уряд Норвегії дуже серйозно ставиться до будь-якої несанкціонованої діяльності на норвезькій стороні кордону", - сказав речник норвезького міністерства закордонних справ.
Міністерство не отримало офіційного повідомлення про інцидент від шведської влади, додали у відомстві.
Роботи на території Норвегії з пошуку будь-яких уламків також вимагають попередньої згоди.
Міністерство закордонних справ Норвегії заявило, що йому невідомо, чи було завдано якоїсь шкоди унаслідок інциденту, тоді як представник SSC сказав, що ракета впала далеко від будь-якого населеного пункту.
Фото: Sweden Space Corp