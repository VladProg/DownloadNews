Прем’єр-міністр Данії Метте Фредеріксен виступила у середу, 31 травня, перед парламентом із промовою, частково написаною за допомогою чатботу на основі штучного інтелекту ChatGPT, щоб підкреслити революційні аспекти його можливостей та ризики ШІ.

Як передає Укрінформ, про це повідомляє RTE.
«Те, що я щойно тут прочитала - не від мене, чи від будь-якої іншої людини», — раптом сказала Фредеріксен у своїй промові до законодавців, пояснивши, що промова була частково написана чатботом.
Частина промови глави уряду Данії, що була написана ChatGPT, включала такі речення: «Це було честю та викликом очолити широкий уряд у минулому парламентському році», «Ми наполегливо працювали, щоб співпрацювати між партіями та забезпечити міцне та стійке майбутнє для Данії» та «Ми вжили заходи для боротьби зі зміною клімату та забезпечення більш справедливого та інклюзивного суспільства, де всі громадяни мають рівні можливості».
Зазначається, що постійні спічрайтери Фредеріксен ще не прокоментували якість цього тексту.
«Навіть якщо цей (чатбот– ред.) не завжди влучав в точку, як за деталями програми роботи уряду, так і за пунктуацією... водночас захоплює і жахає, на що він здатний», – сказала Фредеріксен.
Як повідомляв Укрінформ, генеральний директор OpenAI та розробник чат-бота ChatGPT Сем Альтман закликав американських законодавців регулювати штучний інтелект (ШІ).
Фото: EPA