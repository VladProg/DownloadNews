Космічний телескоп Hubble сфотографував галактику Z 229-15 у сузір'ї Ліри.

Про це повідомила обсерваторія, передає Укрінформ.
Космічний об’єкт Z 229-15, який розташований за близько 390 мільйонів світлових років від Землі, є сейфертівською галактикою.

На знімку також можна розгледіти ряд невеликих зірок навколо Z 229-15.
Сейфертівська галактика - це тип спіральних або неправильних галактик із зореподібним активним ядром, спектр випромінювання якого містить численні широкі дозволені та заборонені емісійні лінії.
Такі галактики вперше описані 1943 року американським астрономом Карлом Кінаном Сейфертом. До них належить близько 1% спостережуваних спіральних галактик, вони є найчисленнішою групою галактик з активними ядрами.
Як повідомляв Укрінформ, раніше Hubble сфотографував карликову галактику UGCA 307 у сузір'ї Ворона.
Фото: ESA/Hubble & NASA, A. Barth, R. Mushotzky