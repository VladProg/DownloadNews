Національне управління США з аеронавтики та дослідження космосу (NASA) повідомило, що повз Землю 6 червня пролетить астероїд 2021 GT2.

Як передає Укрінформ, про це повідомляє Live Science.
За даними NASA, діаметр космічного каменя становить від 37 до 82 метрів, а його швидкість руху - понад 26 000 км за годину.
Очікується, що астероїд безпечно розминеться з нашою планетою на відстані у понад 3,5 мільйона кілометрів.
Зазначається, що після 6 червня наступне наближення 2021 GT2 до Землі відбудеться вже 26 січня 2034 року. Тоді відстань космічного каменя до нашої планети становитиме щонайменше 14,5 мільйонів км.
Як повідомляв Укрінформ, Національне управління США з аеронавтики та дослідження космосу (NASA) повідомило, що повз Землю 4 березня пролетів астероїд 138971 (2001 CB21).
Фото: Erik Simonsen via Getty Images