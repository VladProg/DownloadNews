Власник Твіттера Ілон Маск заявив, що у соцмережі тимчасово вводяться обмеження для користувачів в питанні перегляду кількості постів за добу.

Як передає Укрінформ, про це він написав на власній сторінці у Твіттері.
«Щоб усунути екстремальний рівень збору даних і маніпулювання системою, ми застосували тимчасові обмеження», - повідомив Маск.
Він додав, що перевірені облікові записи зможуть читати 6 000 постів за добу, неперевірені акаунти до 600 постів за добу, а нові неперевірені облікові записи до 300 постів за добу.
Як повідомляв Укрінформ, у популярній соціальній мережі Твіттері у суботу після обіду стався глобальний збій, який також відчули українські користувачі.
Також «Твіттер» відтепер вимагатиме від користувачів мати обліковий запис у соцмережі, щоб переглядати твіти.
Фото: Getty Images