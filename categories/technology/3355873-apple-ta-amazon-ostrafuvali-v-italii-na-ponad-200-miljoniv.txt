Італійський антимонопольний суд оштрафував американські компанії Amazon та Apple Inc на суму понад 200 мільйонів євро за звинуваченням у неконкурентних діях.

Як передає Укрінформ, про це повідомляє Reuters.
Повідомляється, що 31 жовтня 2018 року компанії домовилися, що перешкоджатимуть іншим офіційним та неофіційним рітейлерам продавати товари компаній Apple та Beats, використовуючи сайт Amazon.com.
«Продаж цих товарів мав бути дозволений лише самій платформі Amazon, що порушувало норму про конкуренцію», - йдеться в заяві суду.
Італійський антимонопольний суд заявив, що такий крок порушував закони Європейського Союзу. Відповідно, компанії Amazon призначили штраф у розмірі 68,7 мільйона євро. Що стосується компанії Apple, то вона має виплатити 134,5 мільйона євро штрафу. Також обидві компанії зобов’язали скасувати угоду.
Представники технологічних гігантів не прокоментували журналістам це рішення суду.
Як повідомляв Укрінформ, раніше цього місяця компанія Alphabet, якій належить Google, програла позов на 2,42 млрд євро Європейському антитрастовому комітету.