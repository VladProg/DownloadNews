У китайському Шанхаї відкрився перший закордонний інноваційний центр досліджень та розробок компанії Tesla Ілона Маска, а також центр даних Gigafactory.

Як передає Укрінформ, про це повідомляє Сіньхуа.
Голова правління корпорації Tesla China Том Чжу заявив, що цей центр надалі сприятиме адаптації компанії на ринку КНР.
Зазначається, що центр досліджень та розробок створюватиме оригінальні розробки для транспортних засобів, зарядного обладнання та енергопродуктів.
Своєю чергою, центр даних буде призначений для зберігання операційних даних у Китаї, в тому числі інформації про виробництво на заводах.
Як повідомляв Укрінформ, суттєве добове зростання ціни акцій компанії Tesla вперше вивело загальну ринкову вартість автовиробника за 1 трлн доларів.