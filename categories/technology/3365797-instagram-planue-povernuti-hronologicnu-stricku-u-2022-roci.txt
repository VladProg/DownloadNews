Соціальна мережа Instagram планує повернути хронологічний порядок у стрічці у 2022 році.

Про це заявив глава сервісу Адам Моссері під час виступу у Сенаті, передає Укрінформ з посиланням на Engadget.
«Зараз ми працюємо над версією хронологічної стрічки, яку сподіваємося запустити наступного року», — сказав Моссері, додавши, що компанія працює над цією функцією протягом декількох місяців.
Інших подробиць він не повідомив, окрім того, що запуск планується у першому кварталі наступного року.
Зараз стрічка формується на основі алгоритмів, які визначають вподобання користувачів.
Також зазначається, що соцмережа тестує ще одну функцію – «Вибране». Вона дозволяє користувачам вибирати підгрупу облікових записів, які вони хотіли б бачити у верхній частині стрічки.
Як повідомляв Укрінформ, раніше соціальна мережа Instagram представила низку функцій для безпеки користувачів-підлітків.
Фото: Getty Images