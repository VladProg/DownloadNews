Гонконзький стартап MangDang створив мініатюрного робота Mini Pupper.

Як передає Укрінформ, про це повідомляє New Atlas.
Згідно з даними компанії, довжина апарату становить 209 мм, ширина – 109 мм, а висота – 165 мм. Його загальна вага дорівнює 500 грамів.

Чотирилапий робот може бути запрограмований заздалегідь або дистанційно керуватися в режимі реального часу.
Також Mini Pupper має LCD-екран, який можна запрограмувати для відображення різних емоцій.

При 30-хвилинній зарядці батареї апарату у 800 мегаампер за годину, робот зможе бути активним впродовж близько 25 хвилин.
Зазначається, що вартість одного екземпляра становить 589 доларів США.
Як повідомляв Укрінформ, американська компанія Amazon представила «розумного» робота Astro.
Фото: MangDang