Президент Туреччини Реджеп Таїп Ердоган зустрінеться із мільярдером Ілоном Маском, щоб обговорити співпрацю у різних галузях, зокрема, космічних технологій та акумуляторів для електромобілів.

Як передає Укрінформ, про це повідомляє Bloomberg.
Ердоган зустрінеться з Маском у новозбудованому Турецькому домі, неподалік від штаб-квартири ООН, де цього тижня відбудеться засідання Генеральної Асамблеї.
Президент Туреччини розглядає запланований на червень 2024 року запуск супутника Turksat 6A як важливу віху для збору розвідданих, які можуть бути використані у військових цілях.
Маск зустрічався з Ердоганом в Анкарі в 2017 році.
Зазначається, що компанія Маска SpaceX співпрацює з турецькою космічною програмою для запуску супутників зв'язку. Туреччина також шукає допомоги в розробці акумуляторів для свого першого вітчизняного електромобіля Togg.
Як передає Укрінформ, у Туреччині створили супутник спостереження з високою роздільною здатністю, який запустили на орбіту у квітні.
Фото: Mustafa Kamaca/Anadolu Agency/Getty Images