Компанія Meta продала Giphy, онлайн-бази даних і пошукової системи, яка дозволяє користувачам шукати та ділитися анімованими GIF-файлами, компанії Shutterstock, за 53 мільйони доларів США.

Як передає Укрінформ, про це повідомляє The Guardian.
Meta заявила у вівторок, 23 травня, що продає Giphy, бізнес, який вона придбала в листопаді 2021 року приблизно за 315 мільйонів доларів, проте британський регулятор заборонив їй завершити цю покупку в 2022 році.
Компанія Shutterstock, що надає високоякісні ліцензовані фотографії, ілюстрації, 3D-моделі, відео та музику користувачам і брендам у всьому світі, заплатить за Giphy готівкою.
Виконавчий директор Shutterstock Пол Хеннессі зазначив, що придбання стало «захоплюючим наступним кроком на шляху Shutterstock як творчої платформи».
Як повідомляв Укрінформ, Управління з питань конкуренції та ринку Великої Британії (СМА) зобов’язало компанію Meta продати Giphy, онлайн-бази даних і пошукової системи, яка дозволяє користувачам шукати та ділитися анімованими GIF-файлами.
Причиною свого рішення регулятор назвав «можливе зменшення конкуренції між платформами соціальних мереж, і збільшення і без того значний вплив Meta на ринку».
Фото: Getty Images