Хакерське угруповання Anonymous заявило, що отримало доступ до системи відеоспостереження кремля.

Як передає Укрінформ, про це Центр протидії дезінформації при РНБО України повідомляє у Фейсбуці.
"Thblckrbbtworld, які діють від імені Anonymous, отримали доступ до системи відеоспостереження кремля. Ми не зупинимося, доки не розкриємо всі ваші секрети. Ви не можете нас зупинити. Тепер ми всередині замку, кремля", - ідеться в заяві угруповання.
За даними ЦПД, прессекретар путіна дмитро пєсков заперечив можливість зламу системи відеоспостереження кремля, зазначивши, що вона є "замкненою".
Однак у наведеній статті вказується, що система відеоспостереження кремля підключена до Інтернету, а отже має віддалений доступ (для перегляду потрібен VPN).
Як повідомляв Укрінформ, раніше Anonymous заявила, що "злила" в мережу Інтернет особисті дані 120 тисяч російських військовиків, які воюють в Україні.