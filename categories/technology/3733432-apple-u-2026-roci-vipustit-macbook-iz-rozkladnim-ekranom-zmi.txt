Згідно із останніми повідомленнями з Кореї, компанія Apple активно розробляє ноутбук із розкладним екраном. Офіційний запуск продажу нового девайсу запланований на 2026 рік.

Як передає Укрінформ, про це повідомляє Gizmochina.
Повідомляється, що Apple веде перемовини з постачальниками про виведення на ринок ноутбука MacBook з екраном, який можна скласти навпіл.
Конкретні технічні деталі та специфіка нового пристрою від американської компанії ще не розкриті.
Офіційний запуск нового MacBook очікується у 2026 році, проте компанія планує представити його споживачам роком раніше.
Як повідомляв Укрінформ, китайська компанія Honor презентувала новий бюджетний планшет Honor Pad X9 для європейського ринку. Вартість одного екземпляра становить 250 євро.