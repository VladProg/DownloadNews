Федеральне управління цивільної авіації США (FAA) заявило, що компанія SpaceX, перш ніж запустити у космос ракетну систему Starship, має виправити 63 проблеми.

Про це повідомляє CNBC, передає Укрінформ.
FAA опублікувати звіт за результатами перевірки причин падіння системи Starship, в якому "наводяться численні причини аварії 20 квітня 2023 року і 63 коригувальні заходи, які SpaceX має вжити, щоб запобігти повторенню аварії".
Йдеться, зокрема, про "перепроєктування обладнання ракети для запобігання пожежам, перепроєктування стартового майданчика для підвищення його надійності, тестування критично важливих для безпеки системи".
Як повідомляв Укрінформ, компанія SpaceX здійснила випробувальний запуск ракетної системи Starship 20 квітня, однак ракету підірвали в повітрі через позаштатну ситуацію.
Федеральне управління цивільної авіації США заборонило SpaceX проводити будь-які подальші запуски Starship, доки не завершиться розслідування інциденту.