Національне управління США з аеронавтики та дослідження космосу (NASA) повідомило, що поблизу Землі у середу, 6 грудня, пролетить астероїд 139622 (2001 QQ142).

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта – 671 м.
Відстань від нього до Землі становитиме 5,5 мільйона кілометрів. Швидкість руху астероїда – 23 760 км/год.
Якщо астероїд наближається до Землі на відстань ближче, ніж 7,4 млн км, а його розмір перевищує 150 м, у NASA вважають його «потенційно небезпечним об’єктом».
Зазначається, що астероїд 139622 (2001 QQ142) підпадає під два параметри одночасно.
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у неділю, 3 грудня, пролетить астероїд 1998 WB2. Цей астероїд не підпадає під параметри «потенційно небезпечного об’єкту».