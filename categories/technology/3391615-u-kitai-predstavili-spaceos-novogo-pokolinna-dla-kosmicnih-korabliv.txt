Пекінський інститут управління інженерії при Китайській академії космічних технологій розробив SpaceOS III - програмне забезпечення нового покоління для космічних апаратів.

Як передає Укрінформ, про це повідомляє Xinhua.
За словами розробників SpaceOS, система характеризується надзвичайною надійністю та безпекою. Вона може задовольнити різні вимоги космічних польотів з екіпажем, супутникового зв’язку, дослідження глибокого космосу та супутникового сузір’я.
Попередні версії SpaceOS використовувалися в більш ніж 300 космічних кораблях.
Зазначається, що Пекінський інститут управління інженерії почав розробляти SpaceOS у 1970-х роках. Його перше застосування було в 2006 році на супутникової платформи зв’язку Dongfanghong-4. У 2013 році SpaceOS II використовувався в місячному зонді Chang'e-3.
Як повідомляв Укрінформ, влада Китаю планує запустити ракету-носій нового покоління "Чанчжен-8 Y2" (Long March-8 Y2) у період з кінця лютого до початку березня з космодрому Веньчан південнокитайської острівної провінції Хайнань.
Фото: China News Service / Getty Images