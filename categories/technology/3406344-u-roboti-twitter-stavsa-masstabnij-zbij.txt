У роботі соцмережі Twitter у четвер стався масштабний збій, керівництво компанії заявляє, що ведуться технічні роботи.

Як передає Укрінформ, про це повідомляє Variety.
У четвер користувачі Twitter повідомили про збій у роботі платформи, включаючи її сайт та додаток. Технічні проблеми почалися зранку, згідно з моніторинговим сайтом DownDetector.com. Скарги на збій у системі спостерігалися на всій території США, найбільше скарг надійшло з великих міст, таких як Нью-Йорк та Чикаго.
Речник компанії повідомив Variety, що фахівці наразі розбираються із проблемою. ЗМІ відзначає, що останній такий масштабний збій у роботі платформи стався 11 лютого.
Як повідомляв Укрінформ, Twitter заблокував тисячі фейкових акаунтів, з яких Китай поширював свою пропаганду.
Фото: Getty Images