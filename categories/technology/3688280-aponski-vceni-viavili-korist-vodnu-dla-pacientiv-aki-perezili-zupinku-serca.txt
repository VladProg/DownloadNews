Група дослідників з Японії встановила, що застосування кисню з додаванням водню підвищує рівень виживання пацієнтів із зупинкою серця.

Як передає Укрінформ, про це повідомляє NHK.
Професор Інституту глобальних досліджень Університету Кейо Судзукі Масару заявив, що його здивували результати, які перевершили очікування.
За словами науковців, рівень виживання пацієнтів, які зазнали коматозного стану через зупинку серця й отримували тільки кисень, через 90 діб становив 61%. Тим часом серед тих, кому проводили інгаляцію киснем із двовідсотковим вмістом водню, цей показник дорівнював 85%.
Зазначається, що 46% осіб, котрі отримували киснево-водневу суміш, відновилися без наслідків, тоді як серед пацієнтів, яким давали лише кисень, таких виявилося 21%.
Побічних ефектів нового методу наразі не виявлено, запевняють учені.
Масару додав, що інгаляція з додаванням водню не потребує великого обладнання, і висловив намір зробити цей метод доступним багатьом пацієнтам.
Як повідомляв Укрінформ, учені з Харкова створили пристрій для ранньої діагностики хвороб серцево-судинної системи.