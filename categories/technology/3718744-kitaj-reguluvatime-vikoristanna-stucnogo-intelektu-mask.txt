Китайський уряд намагатиметься регулювати використання штучного інтелекту у своїй країні.

Як передає Укрінформ з посиланням на Reuters, про це заявив у понеділок мільярдер Ілон Маск, який зустрічався з офіційними особами КНР під час своєї нещодавньої поїздки туди.
Маск сказав про це під час спілкування у Твіттері з потенційним висуванцем від Демократичної партії на президентських виборах Робертом Кеннеді-молодшим.

«Варто зазначити, що під час моєї нещодавньої поїздки до Китаю я зустрічався з тамтешнім вищим керівництвом. Я думаю, що ми провели дуже продуктивні дискусії про ризики від штучного інтелекту й необхідність певного нагляду за ним та регулювання, – сказав Маск. – І наскільки я зрозумів із цих розмов, Китай ініціюватиме регулювання ШІ в Китаї».
Нагадаємо: минулого тижня Маск зустрічався в Китаї з високопоставленими урядовцями, зокрема з віцепрем'єр-міністром, міністрами закордонних справ, торгівлі й промисловості.