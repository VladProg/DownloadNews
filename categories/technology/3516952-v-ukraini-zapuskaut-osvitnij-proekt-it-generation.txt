Міністерство цифрової трансформації запускає освітній проєкт IT Generation, у межах якого проводитиметься навчання за IT-спеціальностями.

Як передає Укрінформ, про це Мінцифри повідомляє у Телеграмі.
«Мінцифра спільно з Binance та Львівським IT-кластером запускає освітній проєкт IT Generation. Його мета - дати можливість талановитим українцям опанувати нову професію та розпочати кар’єру в IT», - ідеться в повідомленні.
У середу, 29 червня, о 13.30 відбудеться пресконференція щодо запуску проєкту.
IT Generation реалізується за підтримки Програми USAID «Конкурентноспроможна економіка України» та проєкту «Цифрові, інклюзивні, доступні: підтримка цифровізації державних послуг в Україні», що впроваджується UNDP Ukraine / ПРООН в Україні.
Як повідомляв Укрінформ, Міністерство цифрової трансформації розраховує збільшити частку ІТ-сектору у ВВП України до 10%.