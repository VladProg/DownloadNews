У фінському місті Тампере 12 січня розпочнуться випробування безпілотних мікроавтобусів з метою з'ясувати, чи можна у майбутньому використовувати роботизовані автомобілі як громадський транспорт.

Як повідомляє Укрінформ, про це повідомляє Yle.
Автобуси-роботи компанії Nysse перевозитимуть пасажирів за маршрутом завдовжки три з половиною кілометри між кількома районами Тампере.
«У машині встановлені лазерні радари. На екран виводиться зображення необроблених даних, яке дає змогу лазерному радару бачити навколишню обстановку. Ця сама система використовується для визначення місцезнаходження автомобіля», – повідомив Юссі Суомела з компанії Sensible 4.
Сам безпілотний автобус рухається зі швидкістю 30 кілометрів на годину.
Зазначається, що у міста Тампере прописані стратегічні цілі розвитку "розумного міста", й експеримент спрямований на збір інформації про те, як роботизовані автобуси могли б показати себе одним із гравців громадського транспорту.
За словами Суомела, майбутнє автоматизованих автобусів залежатиме від їхньої економічної ефективності.
Як повідомляв Укрінформ, на заході Японії почалася комерційна експлуатація дворежимних транспортних засобів (DMV), які здатні пересуватися як по автодорогах, так і по рейках.