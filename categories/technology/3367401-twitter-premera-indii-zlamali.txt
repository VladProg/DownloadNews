До особистої Твіттер-сторінки прем’єр-міністра Індії Нарендри Моді отримали доступ сторонні особи.

Як повідомляє кореспондент Укрінформу, про це пише Reuters.
Зазначається, що офіс прем’єр-міністра негайно звернувся до адміністрації Твіттер та належний доступ до сторінки було незабаром відновлено. У офісі закликали ігнорувати усі повідомлення, надіслані зі сторінки протягом короткого періоду, коли його контролювали сторонні.
“Поки невідомо як довго особиста Твіттер-сторінка Моді, за якою стежать понад 73 млн підписників, була компрометована”, - стверджує Reuters.
Подібний інцидент з особистою сторінкою Моді трапився у вересні минулого року. Тоді зі сторінки було зроблено кілька дописів із закликом перераховувати кошти на певний рахунок за допомогою криптовалюти.