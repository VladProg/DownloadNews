Астронавт Японського космічного агентства Хосіде Акіхіко і французький астронавт Європейського космічного агентства Томас Песке вийшли в скафандрах у відкритий космос для роботи за бортом Міжнародної космічної станції протягом майже 7 годин.

Як передає Укрінформ, про це повідомляє NHK.
У неділю вони успішно встановили опорний сегмент для кріплення нових сонячних батарей і замінили старе вимірювальне обладнання.
Загальний час перебування Хосіде у відкритому космосі тепер становить 28 годин 17 хвилин, що побило рекорд, поставлений раніше японським астронавтом Ногуті Соїті, більше ніж на годину.
Сам Хосіде перебуває на борту Міжнародної космічної станції з квітня. Це його третій політ у космос. МКС знаходиться на орбіті на відстані 400 км від Землі.


Фото: twitter.com/Thom_astro

За планом він має провести наукові експерименти і виконати інші завдання, перш ніж повернутися на Землю на початку листопада.
Як повідомляв Укрінформ, за допомогою телескопа Європейської південної обсерваторії (ESO) група астрономів отримала найяскравіші і детальні знімки астероїда Клеопатра: спостереження показали, що цей об'єкт нагадує за формою "собачу кістку".
Перше фото: nasa.gov