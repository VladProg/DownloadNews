Глава компаній SpaceX і Tesla Ілон Маск представив новостворену компанію xAI, мета якої - «зрозуміти справжню природу Всесвіту».

Як передає Укрінформ, про це повідомляє CNBC.
Згідно з вебсайтом компанії, Маск і його команда поділяться додатковою інформацією у Твіттері у п’ятницю, 14 липня.
За словами Грега Янга, співзасновника xAI, стартап заглибиться в аспект штучного інтелекту.
Зазначається, що членами команди xAI, окрім самого Маска, є випускники компаній DeepMind, OpenAI, Google Research, Microsoft Research, Twitter і Tesla. Вони працювали над такими проєктами, як AlphaCode DeepMind і чат-ботами GPT-3.5 і GPT-4 OpenAI.
Схоже, Маск позиціонує xAI як конкурента OpenAI, Google і Anthropic, які стоять за такими провідними чат-ботами, як ChatGPT, Bard і Claude.
Маск заснував xAI в штаті Невада (США) в березні.
Як повідомляв Укрінформ, медіакомпанія Thomson Reuters придбає Casetext - юридичний стартап із помічником на основі штучного інтелекту (ШІ) - за $650 мільйонів.
Фото: Getty Images