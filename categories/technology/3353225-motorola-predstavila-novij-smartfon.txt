Motorola, яка є суббрендом китайської компанії Lenovo, представила новий смартфон Moto G Power (2022).

Як передає Укрінформ, про це повідомляє GSM Arena.

Пристрій має 16,5-сантиметровий IPS LCD-дисплей з роздільною здатністю 720 х 1600 пікселів. Частота оновлення екрану становить 90 Гц.
У середині вбудований процесор MediaTek's Helio G37 та батарея з потужністю в 5 тисяч мегаампер за годину. Операційна пам'ять дорівнює 4 Гб, а внутрішня 128 Гб.
Основна камера смартфону, який працюватиме на операційній системі Android 11, має 50 Мп.
Пристрій буде доступний у чорному кольорі, а його доставки слід очікувати вже на початку наступного року. Вартість базової моделі Moto G Power (2022) становитиме 199 доларів США.
Як повідомляв Укрінформ, компанія Motorola представила новий планшет Moto Tab G20.