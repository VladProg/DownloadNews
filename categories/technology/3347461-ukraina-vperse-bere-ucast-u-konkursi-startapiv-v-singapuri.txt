Україна вперше стала учасницею конкурсу стартапів Trade and Connectivity Challenge-2021, який організує Enterprise Singapore.

Як передає Укрінформ, про це повідомило у Фейсбуці посольство України у Сінгапурі.
Національним партнером конкурсу в Україні стала найбільша профільна IT-асоціація “IT Ukraine”.
До участі у конкурсі запрошуються компанії, які розробляють технологічні рішення для таких секторів: авіація, морський транспорт, наземне пересування, логістика та торгівля.
Загальний розмір призового фонду становить 100 000 сінгапурських доларів. Заявки на участь у конкурсі приймаються до 30 грудня.