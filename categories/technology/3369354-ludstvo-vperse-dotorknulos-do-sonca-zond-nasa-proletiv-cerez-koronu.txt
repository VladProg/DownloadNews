Вперше в історії людства космічний корабель торкнувся Сонця, пролетівши через його «корону» – верхні шари атмосфери зірки.

Як повідомляє Укрінформ, про це повідомляється на сайті NASA.
Американський зонд Parker взяв зразки частинок, магнітних полів і надіслав фотографії.

«Дотик до Сонця за допомогою сонячного зонда Parker Solar Probe - це монументальний момент для сонячної науки і справді видатний подвиг», – сказав Томас Зурбухен, помічник адміністратора Управління наукової місії у штаб-квартирі NASA у Вашингтоні.
За його словами, це не тільки дасть глибше розуміння еволюції Сонця та його впливу на нашу сонячну систему, але допоможе знайти підхід більшій кількості зірок у решті Всесвіту.

У міру наближення до сонячної поверхні зонд Parker робить все нові та нові відкриття, недоступні для інших апаратів через відстань до зірки. Завдяки першому проходу через «корону» та новим прольотам у майбутньому вчені зможуть отримувати дані про явища, які неможливо вивчити здалеку.

На відміну від нашої планети, у Сонця немає твердої поверхні, але є атмосфера, що складається з частинок, пов'язаних з Сонцем гравітацією й магнітними силами.
Як повідомляв Укрінформ, ракета-носій Falcon 9 стартувала на орбіту, маючи на борту малу астрофізичну лабораторію Imaging X-ray Polarimetry Explorer (IXPE) для досліджень NASA.

Фото: nasa.gov