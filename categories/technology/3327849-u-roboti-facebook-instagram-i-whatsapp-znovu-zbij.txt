У роботі соціальних мереж Facebook, Instagram та WhatsApp другий день поспіль стався масштабний збій.

Як передає Укрінформ, про це повідомляє Down Detector.
Від користувачів з Європи та Північної Америки надходять численні скарги про негаразди в роботі WhatsApp, Instagram, а також Facebook.
Зокрема, майже 70% користувачів Facebook заявляють про те, що у них виникають проблеми із входом на сайт соцмережі та підключенням до сервера.
У користувачів WhatsApp виникають проблеми з підключенням як на смартфоні, так і на комп'ютері.
Як повідомляв Укрінформ, у понеділок ввечері у роботі Facebook, Instagram та WhatsApp стався глобальний збій. Проблеми з підключенням до цих соцмереж тривали близько шести годин.