Національне управління США з аеронавтики та дослідження космосу (NASA) повідомило, що поблизу Землі у понеділок, 12 червня, пролетить астероїд 488453 (1994 XD).

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта становить близько 457 м.
Відстань від нього до Землі становитиме близько 3,2 млн км. Швидкість руху астероїда дорівнює 77 292 км/год.
Якщо астероїд наближається до Землі на відстань ближче за 7,4 млн км, а його розмір перевищує 150 м, у NASA вважають його «потенційно небезпечним об’єктом».
Як повідомляв Укрінформ, поблизу Землі 6 червня пролетів астероїд 2023 KW2.