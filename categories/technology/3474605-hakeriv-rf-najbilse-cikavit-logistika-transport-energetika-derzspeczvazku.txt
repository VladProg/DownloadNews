Хакерські атаки росії спрямовані на всі державні органи, однак найбільше загарбників цікавлять логістика, транспорт та енергетика.

Про це під час брифінгу в медіацентрі Україна – Укрінформ повідомив голова Державної служби спеціального зв’язку та захисту інформації України Юрій Щиголь.
"Практично на всі державні органи, але найбільше окупантів цікавить логістика, транспорт, енергетика - те, що забезпечує цивільну інфраструктуру і життєдіяльність нашої держави", - сказав Щиголь.
Він підкреслив, що хакерські атаки спрямовані на нанесення якомога більшої шкоди населенню.
Як повідомлялося, згідно з даними Державної служби спеціального зв’язку та захисту інформації України за два місяці на Україну було здійснено 430 кібератак.