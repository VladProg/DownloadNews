На початку наступного року планується запуск українського супутника “Січ-2-30”.

Про це в інтерв’ю Укрінформу повідомив голова Державного космічного агентства Володимир Тафтай.
“Наш космічний апарат “Січ-2-30” повністю готовий. Запуск планується на 10 січня 2022 року, але дата залежить від готовності ракетоносія”, - сказав Тафтай.
Він додав, що український супутник стартуватиме з космодрому в Флориді та буде доправлений на орбіту ракетоносієм Falcon-9 компанії Space X.
Як повідомляв Укрінформ, Президент України Володимир Зеленський поставив перед Мінстратегпромом завдання вивести на навколоземну орбіту космічний апарат дистанційного зондування Землі (ДЗЗ) "Січ 2-30 (2-1)" до кінця року.
Україна вже мала на орбіті свої космічні апарати: супутники оптичного ДЗЗ "Січ-1", "Січ-2" та радіолокаційного ДЗЗ "Океан-О". Ці космічні апарати виводилися в космос у період з 1995-го до 2011 року.