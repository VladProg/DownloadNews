Колишній виконавчий директор компанії Twitter Джек Дорсі запустив альтернативу соцмережі – платформу Bluesky. Наприкінці лютого з’явилася версія застосунку для iOS, а тепер платформа доступна і для Android.

Про це повідомляє The Verge, передає Укрінформ.

Щоб отримати доступ до Bluesky, користувачам треба приєднатися до списку очікування або отримати код запрошення від друга. Наразі спільнота соцмережі складається із понад 25 тисяч людей.
У застосунку Bluesky наразі відсутня функція приватних повідомлень. Крім того, користувачі, ймовірно, не матимуть можливості «стежити» за тими самими людьми, що і в інших соціальних мережах.
Як повідомлялося, мільярдер Ілон Маск купив Twitter у жовтні 2022 року за $44 мільярди.