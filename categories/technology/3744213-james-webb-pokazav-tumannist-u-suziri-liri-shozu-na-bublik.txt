Космічний телескоп NASA/ESA/CSA James Webb зробив нову фотографію туманності Кільце у сузір'ї Ліри.

Про це повідомляє Space.com, передає Укрінформ.
Ця туманність, відома як NGC 6720 та Мессьє 57, розташована приблизно за 2 200 світлових років від Землі і є популярною ціллю для любителів космосу - космічний об’єкт у формі бублика видно навіть за допомогою невеликих телескопів впродовж літа.

Туманність Кільце — це сяючі залишки давно померлої зірки, класу астрономічних об’єктів, які називаються «планетарними туманностями».

У серці об’єкта можна побачити білу пляму, що являє собою білого карлика — рештки того, що залишилося від ядра цього вимерлого зоряного тіла.
Як повідомляв Укрінформ, космічний телескоп NASA/ESA/CSA James Webb зробив нове фото велетенського галактичного скупчення Ель Гордо.
Фото: NASA