Астрономи Єльського університету (США) завдяки телескопу TESS від NASA виявили нову екзопланету TOI-1518b у космосі.

Як передає Укрінформ, про це повідомляє Phys.org.
«Ми представляємо відкриття TOI-1518b – «надгарячий Юпітер», що обертається навколо яскравої зірки», - зазначили вчені.
Радіус TOI-1518b становить близько 1,875 радіуса Юпітера. За оцінками вчених, маса нововиявленої планети не перевищує 2,3 маси Юпітера.

Планета обертається навколо своєї зірки за 1,9 дня на відстані близько 0,04 астрономічних одиниці (майже 6 млн. кілометрів).
Астрономи встановили, що вдень температура в атмосфері становить 2 964 градуси Цельсія. Також зазначається, що вчені виявили залізо в атмосфері TOI-1518b.
Як повідомляв Укрінформ, французький астронавт Європейського космічного агентства Тома Песке сфотографував планету Земля вночі з Міжнародної космічної станції.