Департамент кіберполіції НПУ і компанія Scamfari підписали меморандум про виявлення криптогаманців, пов'язаних із терористичною та підсанкційною діяльністю.

Як передає Укрінформ, про це повідомляється на сайті кіберполіції.
Разом із компанією Scamfari в рамках підписаного меморандуму кіберполіція буде виявляти та блокувати віртуальні активи зловмисників.
“Проєкт передбачає спільну роботу над встановленням адрес криптогаманців, на які збирають “донати” для підтримки воєнної агресії рф проти України, й подальшим блокуванням таких активів”, - ідеться у повідомленні.
Крім цього, Scamfari пропонує фінансову винагороду користувачам, які нададуть адресу криптогаманця і докази причетності його власників до протиправної діяльності.
Дізнатися більше про проєкт можна за посиланням.
Як повідомляв Укрінформ, кіберполіція у співпраці з ПриватБанком викрила шахраїв, які привласнили мільйон гривень, видаючи себе за працівників фінансової установи.
Фото: МВС