Японська компанія-виробник електроніки NEC розробила високотехнологічну маску для того, щоб допомогти пожежним орієнтуватися у задимлених приміщеннях.

Як передає Укрінформ, про це повідомляє NHK.
Компанія NEC повідомила, що її "смарт-маска" обладнана камерою інфрачервоного діапазону.
Така маска здатна допомагати пожежним орієнтуватися і шукати людей, які чекають на порятунок, навіть в екстремальних умовах.

Зображення передаються на невеликий дисплей, розташований перед очима. Пристрій може видавати на нього необхідні дані, у тому числі скільки кисню залишилося в балонах.
Маска передає зображення командирам, даючи їм змогу бути на зв'язку з пожежними у небезпечній ситуації.

Компанія розраховує розпочати практичне використання цієї системи на початку 2023 року.
Як повідомляв Укрінформ, команда вчених з Університету префектури Кіото (Японія) розробила маски, що світяться під ультрафіолетом, якщо на них є сліди коронавірусу (COVID-19).
Фото: NHK