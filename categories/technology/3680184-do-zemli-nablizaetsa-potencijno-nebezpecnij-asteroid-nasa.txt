Національне управління США з аеронавтики та дослідження космосу (NASA) повідомило, що поблизу Землі у вівторок, 14 березня, пролетить «потенційно небезпечний» астероїд 2023 CM.

Як передає Укрінформ, про це повідомляє Лабораторія реактивного руху NASA (JPL).
За даними NASA, довжина небесного об'єкта майже 180 м.
Відстань від нього до Землі становитиме близько 3,9 млн км. Зазначається, що швидкість руху космічного каменя дорівнює 50 472 км за годину.
Варто зауважити, що якщо астероїд наближається до Землі на відстань ближче за 7,4 млн км, а його розмір більший за 150 м, то у NASA вважають його «потенційно небезпечним об’єктом». У випадку з 2023 CM він відповідає обом критеріям одночасно, тому й вважається «потенційно небезпечним».
Раніше Національне управління США з аеронавтики та дослідження космосу (NASA) повідомило, що поблизу Землі у вівторок, 7 березня, пролетів астероїд 535844 (2015 BY310).