Японський автовиробник Mitsubishi Motors Corporation презентував новий гібридний позашляховик 2023 Mitsubishi Outlander PHEV.

Як передає Укрінформ, про це повідомляє Automotive World.
«З низьким рівнем викидів вуглецю та його впливу на навколишнє середовище, абсолютно нова модель Outlander PHEV сьогодні може вважатися найкращим рішенням для досягнення вуглецевої нейтральності», - заявив президент компанії Такао Като.

Зазначається, що завдяки збільшенню потужності батареї до 20 кВт за годину, пробіг на одній зарядці становить до 87 км.
За даними Motor1, у середині також встановлений 2,4-літровий двигун потужністю у 126 кінських сил.






Mitsubishi представила новий гібридний позашляховик / Фото: Mitsubishi














































Загальна потужність позашляховика 221 к.с.
Перші доставки розпочнуться в Японії вже у грудні цього року, у Північній Америці – не раніше другого півріччя 2022 року.
Як повідомляв Укрінформ, Chevrolet, марка автомобілів, що виробляються корпорацією General Motors, представила новий автомобіль 2023 Chevy Corvette Z06.