Китайська компанія Honor презентувала новий бюджетний смартфон Honor X7b.

Як передає Укрінформ, про це повідомляє GSM Arena.
Пристрій, що підтримує мережі 4G, має 17,3-сантиметровий рідкокристалічний дисплей з роздільною здатністю в 1080 пікселів та частотою оновлення екрану в 90 Гц.

Попереду плоска панель має один отвір для селфі-камери на 8 Мп. На задній панелі є три камери, що розташовані у двох великих чорних колах. Головна камера має 108 Мп.
Основною перевагою Honor X7b є потужний акумулятор на 6 000 міліампер за годину. Він може забезпечити до 18 годин перегляду відео, 24 години перегляду соціальних мереж або 69 годин стримінгу музики.
У смартфоні встановлений процесор Snapdragon 680.

Серед іншого, X7b має 6 або 8 ГБ оперативної пам’яті та 128 або 256 ГБ внутрішньої пам’яті, яку можна розширити за допомогою карти пам’яті microSD.
Honor X7b доступний у трьох кольорах – сірий, зелений та чорний. Його офіційна ціна становить 249 доларів США.
Як повідомляв Укрінформ, китайська компанія Honor презентувала новий бюджетний смартфон, який отримав назву Honor X6a.
Фото з сайту gsmarena.com