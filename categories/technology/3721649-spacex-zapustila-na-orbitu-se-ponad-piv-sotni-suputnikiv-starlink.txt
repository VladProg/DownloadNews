Компанія SpaceX у понеділок, 12 червня, запустила на орбіту нову партію з 53 інтернет-супутників Starlink.

Як передає Укрінформ, про це повідомляє компанія у Твіттері.


Liftoff! pic.twitter.com/fkJy73gUyd
— SpaceX (@SpaceX) June 12, 2023

За даними порталу Space.com, запуск ракети-носія Falcon 9 з 53 інтернет-супутниками Starlink на борту був здійснений із космодрому у штаті Флорида о 10:13 за київським часом.
Розгортання нової партії супутників на низько навколоземній орбіті очікується приблизно через 65 хвилин після запуску.

SpaceX на сьогоднішній день запустила вже понад 4 500 супутників Starlink у космос, і майже 4 200 з них зараз працюють.
Як повідомляв Укрінформ, компанія SpaceX запустила 4 червня на орбіту партію із 22 супутників нового покоління Starlink «V2 mini».