Південнокорейська лабораторія штучного інтелекту LG AI Research представила друге покоління своєї масштабної мультимодальної моделі штучного інтелекту (ШІ).

Як передає Укрінформ, про це повідомляє Yonhap.
У лабораторії заявили, що модель EXAONE 2.0 працює швидше та ефективніше, а також економить більше енергії порівняно з першою версією, представленою ще в грудні 2021 року.
EXAONE, абревіатура «експертного штучного інтелекту для всіх», є гігантською мультимодальною мовною моделлю, яка може розуміти і мову, і зображення одночасно, таким чином здатна генерувати зображення в текст і навпаки.
Мультимодальний означає наявність кількох способів передачі повідомлення.
Зазначається, що нова версія моделі розроблена завдяки машинному навчанню 45 мільйонів патентних документів і 350 мільйонів зображень.
EXAONE працює як корейською, так і англійською мовами, враховуючи, що велика кількість набору даних, на якому навчається модель, є англійською.
Як повідомляв Укрінформ, компанія Alphabet Inc., яка керує Google, випустила чат-бот Bard для користувачів в Україні, Європейському Союзі та Бразилії. Інструмент штучного інтелекту зможе генерувати відповіді більш ніж 40 мовами, серед яких китайська, іспанська та гінді.
Фото: Yonhap