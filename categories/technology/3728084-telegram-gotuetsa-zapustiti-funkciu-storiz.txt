Месенджер Телеграм готується запровадити функцію «сторіз», вона проходить завершальну стадію тестування.

Як передає Укрінформ, про це повідомив засновник і власник Телеграму Павло Дуров.
«Уже багато років наші користувачі просять нас реалізувати сторіз у Телеграмі. Більше половини всіх запитів, які ми отримуємо, стосуються саме сторіз», – зазначив він.

Дуров пояснив, що спочатку виступав проти цього, але врешті вирішив дослухалися до побажань користувачів.


За його словами, ця опція передбачатиме можливість вибору кола глядачів з-поміж контактів та широкі мультимедійні можливості.
«Загалом після наших внутрішніх тестів сторіз навіть скептики в нашій команді почали цінувати цю функцію. Ми вже не можемо уявити Телеграм без неї», – додав Дуров.
Як повідомлялося, у Кіберполіції попереджають, що до користування месенджерами Телеграм і ТікТок необхідно підходити раціонально, адже потенційно вони можуть контролюватися спецслужбами РФ і Китаю.