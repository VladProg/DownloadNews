Команда інженерів з Університету Міннесоти в Дулуті (США) розробила робота, який покликаний допомагати пацієнтам із деменцією.

Як передає Укрінформ, про це повідомляє Axios.
Перший екземпляр уже приступив до роботи в одному з будинків для літніх людей у Міннесоті.
Зазначається, що робот може встановлювати зоровий контакт, реагувати на вираз обличчя та говорити з людьми.
Також він запрограмований на забезпечення розваг, проведення «когнітивної терапії» та помічає, коли розпорядок життя пацієнтів змінюється.

«Це важливий крок і початок у покращенні якості життя людей похилого віку та людей із деменцією за допомогою гуманоїдних роботів», – заявила Аршіа Хан, професор інформатики, яка брала участь в проєкті.
Очікується, що найближчими тижнями такі роботи почнуть працювати ще в семи будинках для літніх по всій Міннесоті.
Як повідомляв Укрінформ, лікарі госпіталю в американському місті Гастінгс, штат Небраска, використовують робота для виявлення легеневих хвороб, у тому числі раку.
Фото: University of Minnesota Duluth