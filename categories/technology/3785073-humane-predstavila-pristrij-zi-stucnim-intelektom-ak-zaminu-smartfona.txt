Колишні дизайнери компанії Apple Імран Чаудрі та Бетані Бонджорно презентували пристрій зі штучним інтелектом під назвою Humane AI Pin як «заміну» звичайному смартфону.

Як передає Укрінформ, про це повідомляє CNBC.
Пристрій, що коштує «всього» 699 доларів США нагадує шпильку, яку можна прикріпити на лацкані. Також клієнти щомісяця повинні будуть платити 24 долари за передплату даних оператора T-Mobile.
Зазначається, що Humane AI Pin розроблений, щоб «замінити» смартфон, дозволяючи користувачеві здійснювати дзвінки, надсилати текстові повідомлення та шукати інформацію за допомогою голосових вказівок.
Він також має лазерний дисплей, який перетворює долоню на мініекран, який може показувати час, дату або заклади, що знаходяться поблизу.
Крім цього, пристрій може перекладати розмови з іспанської на англійську та навпаки в реальному часі.
Також користувачі можуть отримати доступ до ШІ-послуг з Інтернету, замість з завантажених додатків.
У компанії Humane вже заявили, що почнуть приймати замовлення на Humane AI Pin з 16 листопада.
Як повідомляв Укрінформ, американська компанія Apple провела презентацію своїх нових продуктів – iMac та MacBook Pro з чипами M3, M3 Pro та M3 Max.
Фото: Humane AI