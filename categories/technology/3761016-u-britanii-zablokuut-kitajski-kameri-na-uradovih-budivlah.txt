Нижня палата парламенту Великої Британії у середу схвалила новий законопроєкт, який заборонить використання китайських камер спостереження на урядових будівлях та військових базах.

Як передає Укрінформ, про це повідомляє Reuters.
Палата громад, або Нижня палата, британського парламенту схвалила законопроєкт, який передбачає вилучення значної кількості китайського обладнання з урядових об’єктів.
Новий законопроєкт з’явився після того, як на вихідних стало відомо про арешт парламентського дослідника у Великій Британії у березні через підозр здійснення шпіонажу на користь Китаю, йдеться у матеріалі.
Перед тим, як набути статусу закону, законопроєкт буде розглянутий у Верхній палаті парламенту, чиновники якої не можуть перешкодити будь-якому законопроєкту, якщо його схвалила більшість чиновників Нижньої палати.
Окрім цього, британські законодавці закликали заборонити продаж і використання камер безпеки виробництва двох китайських фірм Hikvision і Dahua через побоювання щодо конфіденційності.
Сем Гудман, лондонський директор Інституту стратегічних ризиків Китаю заявив, що цей закон буде «наступним кроком, щоб Hikvision і Dahua залишилися у цій країні в історії».
Як повідомлялося, Лондонська поліція підтвердила затримання у березні двох чоловіків відповідно до закону «Про державну таємницю». Молодший із затриманих працював у парламенті, його звинувачують у шпигунстві на користь Китаю.