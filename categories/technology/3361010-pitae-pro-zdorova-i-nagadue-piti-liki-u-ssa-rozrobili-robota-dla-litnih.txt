Американська компанія Intuition Robotics розробила робота ElliQ, який допомагатиме літнім людям у боротьбі з самотністю.

Як передає Укрінформ, про це повідомляє Bay News 9.
У компанії заявили, що їхній апарат є першим роботом, який може демонструвати емпатію - співпереживання - літнім людям, віком у 65+.
Зокрема, робот може запитати про психічне здоров’я людини, чи зробила вона певні фізичні вправи, а також нагадувати приймати ліки та пити воду.
Кожен робот відстежує прогрес окремих людей, і якщо буде виявлено погіршення здоров’я, апарат може про це попередити сімейного лікаря користувача.
Люди, яким 65+ і мешкають одні, можуть отримати ElliQ безкоштовно.
Як повідомляв Укрінформ, в ірландському місті Атлон почали використовувати два роботизовані рятівні круги для порятунку людей у воді.