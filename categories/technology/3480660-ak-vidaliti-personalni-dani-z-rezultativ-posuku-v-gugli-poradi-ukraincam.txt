У час повномасштабного вторгнення рф в Україну гостро постає питання безпеки українських громадян, у тому числі це стосується захисту їх персональних даних.

Про це повідомила у Телеграмі пресслужба Офісу Омбудсмана, передає Укрінформ.
«Гугл оновив свою політику конфіденційності та станом на сьогодні у користувачів більше можливостей для видалення персональних даних про себе з результатів пошуку. Ці оновлення є важливим кроком і надають користувачам впевненості щодо захисту їхньої особистої безпеки та конфіденційності в Інтернеті, що особливо актуально в теперішніх умовах», - йдеться у повідомленні.
Право на видалення персональних даних, що неправомірно обробляються, передбачено українським законодавством і відповідає європейським стандартам захисту персональних даних, зокрема - GDPR, який наразі у своє законодавство імплементує наша країна.
Гугл може видалити з результатів пошуку такі персональні дані, як: ідентифікаційний номер або серія та номер паспорта; номери банківських рахунків; номери кредитних карток; зображення власноручних підписів; зображення документів, які посвідчують особу; особисті, конфіденційні та офіційні записи, як-от медкарти; особиста контактна інформація (фізичні адреси, номери телефонів і електронні адреси); конфіденційні облікові дані.
Подати запит на видалення персональних даних можна по цьому лінку.
Як повідомляв Укрінформ, в Офісі Омбудсмана пояснили механізм повернення в Україну дітей, які виїхали з батьками без документів.