У Російській Федерації та Білорусі призупиняє роботу платформа з пошуку роботи Upwork.


Як передає Укрінформ, про це віцепрем'єр-міністр - міністр цифрової трансформації Михайло Федоров повідомив у Фейсбуці.
«Платформа з пошуку роботи Upwork призупиняє роботу в РФ та РБ. А також припиняє діяльність платіжна система Payoneer. Дякуємо за допомогу в цьому команді AIN.UA», - заявив Федоров.
Як повідомляв Укрінформ, компанія International Business Machines (IBM) повністю виходить з російського ринку.
24 лютого Росія оголосила війну Україні. Російські війська одночасно перетнули українські кордони з півночі, сходу і Криму. Вони руйнують міста, вбивають мирне населення, обстрілюють та знищують ключові об'єкти інфраструктури, ракети потрапляють до житлових будинків українців.
В Україні запроваджено воєнний стан та оголошено загальну мобілізацію. Збройні сили України за підтримки всього народу мужньо протистоять агресії.
Станом на 7 березня триває 12 доба боротьби з російськими загарбниками.