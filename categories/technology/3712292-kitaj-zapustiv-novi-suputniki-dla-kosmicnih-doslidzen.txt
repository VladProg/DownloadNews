Китай у неділю успішно вивів на орбіту нові супутники для космічних досліджень, включаючи перший у Спеціальному адміністративному районі Аомень супутник для дослідження космічного простору "Аоменьська наука-1" ("Macao Science 1").

Про це повідомляє Сіньхуа, передає Укрінформ.
Супутники були запущені о 16:00 за пекінським часом за допомогою ракети-носія "CZ-2С" ("Чанчжен-2С") із космодрому Цзюцюань на північному заході Китаю, повідомили у Китайському національному космічному управлінні (CNSA).

"Аоменьська наука-1" - це науково-дослідний супутник, виведений на навколоекваторіальну орбіту для моніторингу геомагнітного поля та космічного середовища. Це перша космічна наукова супутникова програма спільно розроблена внутрішніми районами країни і САР Аомень.


Цей політ для ракет-носіїв серії "Чанчжен" став 474-м. Водночас у космос було відправлено науково-експериментальний супутник під назвою "Лоцзя-2".
Як повідомляв Укрінформ, раніше цього тижня Китай запустив новий супутник у рамках навігаційної системи «Бейдоу».
Фото: Xinhua