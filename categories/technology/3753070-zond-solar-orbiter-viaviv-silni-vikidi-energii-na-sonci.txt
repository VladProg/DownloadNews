Зонд ESA/NASA Solar Orbiter, космічний апарат для дослідження Сонця, виявив дуже швидкі й сильні викиди струменів матерії у верхньому шарі атмосфери Сонця.

Як передає Укрінформ, про це повідомляє CNN.
Астрономи вважають, що ці струмені матерії можуть бути джерелом сонячного вітру, потоку заряджених частинок (матерії), який безперервно рухається від Сонця по всій Сонячній системі.
Струмені матерії, які називаються плазмою, тривають від 20 до 100 секунд кожен, і рухаються зі швидкістю близько 360 000 кілометрів на годину.

Для отримання зображень південного полюса Сонця у березні 2022 року був використаний Solar Orbiter Extreme Ultraviolet Imager (EUI), один із десяти інструментів на борту зонду.
«Ми змогли виявити ці крихітні струмені матерії лише завдяки безпрецедентним зображенням із високою роздільною здатністю, створеним EUI», — сказав провідний автор дослідження Лакшмі Прадіп Чітта з Інституту Макса Планка з дослідження сонячної системи (Німеччина).
Зазначається, що про існування сонячного вітру астрономи знали десятиліттями. Проте зрозуміти точну природу того, як і де воно створюється Сонцем, було більш складнішим до сьогодні.
Удосконалені інструменти на борту Solar Orbiter, а також зонд NASA Parker Solar Probe допомагають розкрити найбільші таємниці Сонця.
Як повідомляв Укрінформ, група міжнародних учених оголосила про перші докази фону довгохвильових гравітаційних хвиль, які заповнюють космічний Всесвіт.
Фото: ESA