Соцмережа Твіттер видалятиме облікові записи користувачів, які не були активні протягом кількох років.

Як передає Укрінформ, про це повідомляє власник платформи Ілон Маск.
"Ми очищаємо облікові записи, у яких не було жодної активності протягом кількох років, тому ви, ймовірно, побачите падіння кількості ваших підписників", - написав Маск.


We’re purging accounts that have had no activity at all for several years, so you will probably see follower count drop
— Elon Musk (@elonmusk) May 8, 2023

При цьому він не став повідомляти детальніші критерії, які будуть застосовуватися при видаленні записів.
Як уточнює Reuters, згідно з політикою Твіттеру, користувачі мають входити у свій обліковий запис щонайменше раз на 30 днів, щоб уникнути остаточного видалення через тривалу бездіяльність.
Фото: Getty Images