Марсохід Perseverance у рамках дослідницької місії Національного управління з аеронавтики та дослідження космічного простору США (NASA) зробив нове фото Червоної планети.

Як передає Укрінформ про це повідомляє пресслужба апарату у Твіттері.
«Доброго ранку з Марса, де, як завжди, запорошено, холодно й позаземно спокійно», - йдеться у повідомленні.
Раніше у середині листопада Perseverance взяв іще один зразок каменю на Червоній планеті.


Фото: NASAPersevere

Як повідомляв Укрінформ, марсохід Perseverance доставлений на Червону планету разом із гелікоптером Ingenuity у рамках дослідницької місії Національного управління з аеронавтики та дослідження космічного простору США (NASA) 18 лютого цього року.
Perseverance має зібрати на Марсі зразки породи, які на Землю вивезе спеціальна спільна місія Європейської космічної агенції (ЄКА) та NASA. Її планують відправити до Марса не раніше 2026 року.