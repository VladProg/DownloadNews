Десяток роботів зі штучним інтелектом допомагатимуть пасажирам в Міжнародному аеропорту Бангалора (Індія).

Як передає Укрінформ, про це повідомляє Financial Express.
Зазначається, що роботи надаватимуть пасажирам різноманітні послуги, зокрема, надання інформації про статус рейсу, зручних послуг для пасажирів, а також інформації про роздрібну торгівлю в аеропорту.
Роботи будуть автономно переміщатися через термінал аеропорту й супроводжуватимуть пасажирів до бажаного місця.
У разі, якщо апарат не зможе відповісти на запитання, пасажири будуть негайно підключені до «Довідкової служби аеропорту» за допомогою відеодзвінка на екрані самого робота.
В разі успіху пілотного проєкту, планується збільшити кількість роботів в аеропорту.
Як повідомляв Укрінформ, автономний тримаран Mayflower Autonomous Ship (MAS), що керувався штучним інтелектом на борту, перетнув самостійно Атлантичний океан.
Фото: financialexpress.com