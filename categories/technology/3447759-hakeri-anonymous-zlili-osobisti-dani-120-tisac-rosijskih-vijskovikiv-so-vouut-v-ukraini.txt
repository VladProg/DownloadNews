Хакерська група Anonymous заявила, що «злила» в Мережу особисті дані 120 тисяч російських військовиків, які воюють в Україні.

Про це група повідомила у Твіттері, передає Укрінформ.
"Всі солдати, які беруть участь у вторгненні в Україну, мають постати перед військовим трибуналом", - заявили хакери.
Раніше Anonymous поінформувала, що «злила» 15 ГБ даних, що були викрадені у благодійного крила РПЦ.
Як повідомлялося, 24 лютого президент рф володимир путін оголосив про початок повномасштабного вторгнення в Україну. Російські війська обстрілюють і руйнують ключові об'єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню та балістичних ракет.
В Україні запроваджено воєнний стан та оголошено загальну мобілізацію.