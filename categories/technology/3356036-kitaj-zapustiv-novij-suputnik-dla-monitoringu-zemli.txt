Китай у вівторок, 23 листопада, запустив новий супутник для спостереження за Землею.

Як передає Укрінформ, про це повідомляє Xinhua.
Запуск ракети-носія Long March-4C стартував о 7.45 годині за місцевим часом із космодрому у місті Цзюцюань, що на північному-заході Китаю.
Згодом супутник Gaofen-3 02 був успішно виведений на заплановану орбіту.
Зазначається, що космічний апарат працюватиме на сонячно-синхронній орбіті на висоті 755 км і буде об’єднаний в мережу з орбітальним супутником Gaofen-3.
Це покращить можливості спостережень за морськими суднами, а також моніторингу надзвичайних ситуацій у морі та на сущі.
Супутник також допомагатиме в галузях запобігання наслідків морських катастроф, динамічного моніторингу морського середовища, захисту навколишнього середовища, охорони водних ресурсів, сільського господарства та метеорології.
Як повідомляв Укрінформ, на космодромі Тайюань у китайській провінції Шаньсі в п'ятницю, 5 листопада, відбувся успішний запуск супутника науки про Землю "Гуанму".
Фото: Wang Jiangbo/Xinhua