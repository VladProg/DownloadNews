Приватний екіпаж астронавтів у складі двох американців і двох саудівців благополучно приземлився біля берегів Флориди, завершивши восьмиденну дослідницьку місію на борту Міжнародної космічної станції (МКС).

Як передає Укрінформ, про це повідомляє Reuters.
Капсула SpaceX Crew Dragon спустилася з парашутом у Мексиканську затоку біля узбережжя Панама-Сіті, штат Флорида, після 12-годинного польоту з МКС і входження в атмосферу Землі.
Приземлення транслювалося в прямому ефірі спільною веб-трансляцією SpaceX і компанії Axiom Space, яка організувала місію.


Falcon 9’s first stage has landed on the Of Course I Still Love You droneship pic.twitter.com/y1GYqLL97w
— SpaceX (@SpaceX) May 31, 2023

Це було завершенням другої місії космічної станції, організованої, оснащеної і підготовленої повністю за приватний кошт компанією Axiom, 7-річним підприємством з Х'юстона, очолюваним колишнім керівником програми МКС NASA.
"Це була феноменальна подорож. Нам дуже сподобалося", - повідомила очільниця екіпажу, астронавтка NASA у відставці Пеггі Вітсон диспетчерам місії через кілька хвилин після приземлення.
Як повідомляв Укрінформ, компанія SpaceX відправила зі штату Флорида на Міжнародну космічну станцію туристів. Космічний корабель Crew Dragon із екіпажем зістикувався з Міжнародною космічною станцією (МКС) 22 травня.
Фото: Twitter/SpaceX