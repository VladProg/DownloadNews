Міністерство цифрової трансформації завершило опитування про перейменування Південно-Західної залізниці.

Про це повідомляє Укрінформ з посиланням на пресслужбу Мінцифри.
«Разом прибираємо російський слід із назв філій Укрзалізниці. Українці уже визначилися, як хочуть перейменувати Південно-Західну. Найбільше голосів набрала назва Центральна. Її вибрали більше 417,2 тисяч користувачів з понад 1,1 млн тих, хто проголосував», - йдеться в повідомленні.
Зараз у Дії стартує нове опитування про залізницю. Українці зможуть обрати назву для Південної філії, що охоплює території Харківської, Полтавської, Сумської, окремі райони Чернігівської, Луганської областей.
Серед варіантів: Харківська залізниця; Слобожанська залізниця; Слобідська залізниця; Східна залізниця. Опитування триватиме до 17 березня.
Як повідомлялось, УЗ розпочинає масштабну українізацію залізниці. Компанія перейменує станції та змінить мову написів у поїздах, а також нумерацію кілометражу.