У популярній соціальній мережі Х (колишній Tвіттер) стався глобальний збій у понеділок, 18 вересня.

Як передає Укрінформ, про це повідомляє компанія Netblocks, що відстежує кібербезпеку та зв’язок у всьому світі.
«Примітка: X (колишній Твіттер ) зазнавав міжнародних збоїв для багатьох користувачів; інцидент, не пов’язаний із збоями в Інтернеті на рівні країни», - заявили в Netblocks.
За даними Downdetector, збої розпочалися близько 16.30 за київським часом.

Майже чотири тисячі користувачів повідомили про проблеми у соцмережі. Найбільш скарг стосувалися роботи додатка (49%), роботи сайту (41%) та підключення до сервера (10%).

Як повідомляв Укрінформ, у липні у популярній соціальній мережі Твіттері стався глобальний збій, який також відчули українські користувачі.