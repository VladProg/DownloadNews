Глобальний збій у роботі Facebook у понеділок стався через проблеми із серверами компанії. Зараз роботу мережі частково відновлено.

Про причини збою повідомив у Твіттері голова технічної служби Facebook Майк Шрепфер, передає Укрінформ.



«Щирі вибачення всім, хто зараз постраждав від перебоїв у роботі сервісів Facebook. Ми маємо проблеми з мережею, і наші команди працюють, аби якомога швидше усе налагодити та відновити», - зазначив Шрепфер.


*Sincere* apologies to everyone impacted by outages of Facebook powered services right now. We are experiencing networking issues and teams are working as fast as possible to debug and restore as fast as possible
— Mike Schroepfer (@schrep) October 4, 2021

Як повідомляв Укрінформ, у понеділок ввечері стався глобальний збій у роботі соцмереж Facebook, Instagram та WhatsApp. Причини цієї проблеми офіційно не називалися.
Водночас, за повідомленнями ЗМІ, в мережі даркнет у продажу з’явилися дані 1,5 мільярда користувачів.
Станом на 1:10 за київським часом робота соцмережі частково відновлена.