Компанія Uber додає покрокові інструкції в свій додаток, щоб допомогти людям пройти через аеропорти, коли вони прямують до місця посадки в авто.

Як передає Укрінформ, про це повідомляє CBS News.
Інструкції також включатимуть фотографії.
В Uber заявили, що нова функція буде доступна для понад 30 аеропортів по всьому світу, включаючи всі три аеропорти Нью-Йорка, міжнародні аеропорти Лос-Анджелеса, Сан-Франциско, Атланти та Маямі.
У компанії зазначили, що нова функція також зменшить затори на дорогах і час простою водіїв поблизу аеропорту.
Крім цього, Uber оголосила, що розширює свої резервні пропозиції, які дозволяють користувачам бронювати поїздку до 90 днів наперед.
Як повідомляв Укрінформ, компанія Uber передала 3 млн доларів на "швидкі" для України.