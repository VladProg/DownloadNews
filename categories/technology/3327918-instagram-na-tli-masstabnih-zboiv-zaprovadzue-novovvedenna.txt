В Instagram з'явився новий формат перегляду відео. Соцмережа вирішила позбавитись відеоформату IGTV.

Як передає Укрінформ, про це повідомляє The Verge.
Компанія визнала, що IGTV, перша ініціатива платформи в області тривалих відео, не увінчалася успіхом. Компанія перейменовує сервіс в Instagram TV.
Відтепер відео тривалістю до 60 хвилин (які раніше були в окремому розділі IGTV) розміщуватимуться безпосередньо в основній стрічці — вам більше не доведеться виходити з головної програми, щоб їх переглянути.
Сервіс IGTV був представлений у червні 2018 року і, згідно з планами Instagram, повинен був стати альтернативою YouTube. Однак цей формат не прижився, а за кілька місяців і взагалі був запущений застосунок TikTok, який на сьогодні є найпопулярнішим відеосервісом.
Як повідомляв Укрінформ, у роботі Instagram, а також Facebook та WhatsApp, другий день поспіль стався масштабний збій.
Фото: Getty Images