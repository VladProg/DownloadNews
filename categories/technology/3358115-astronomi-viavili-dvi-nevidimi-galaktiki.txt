Група астрономів із Копенгагенського університету (Данія) завдяки телескопу Hubble зафіксувала у Всесвіті дві галактики, які отримали назви REBELS-12-2 та REBELS-29-2.

Як передає Укрінформ, про це повідомляє New Atlas.
«Ми дивилися на знімки дуже віддалених галактик, про існування яких ми вже знали завдяки космічному телескопу Hubble. А потім ми помітили, що у двох із них є сусід, якого ми зовсім не очікували. Оскільки обидві ці сусідні галактики оточені пилом, частина їхнього світла заблокована, і це робить їх невидимими для Hubble», - заявив автор дослідження Паскаль Уш.
Зазначається, що ці дві галактики отримали назви REBELS-12-2 і REBELS-29-2.
Вони розташовані на відстані у 29 мільярдів світлових років від Землі.

«Ці «невидимі» галактики, які ми виявили в ранньому Всесвіті, є одними з перших будівельних блоків вже зрілих галактик, які ми бачимо навколо себе у Всесвіті сьогодні», - додав Уш.
За його словами, астрономи нині намагаються скласти повну картину того як утворювався Всесвіт.
Як повідомляв Укрінформ, телескоп Hubble зробив фотографію струменя новоутвореної зірки у розсіяному скупченні NGC 1977, що знаходиться у сузір'ї Оріон.
Фото: NASA