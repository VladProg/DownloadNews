Безпілотний винищувач Bayraktar KIZILELMA успішно пройшов нові випробування, зокрема перевірку ідентифікаційної системи на середній висоті.

Перший безпілотний військовий літак Туреччини здійснив свій третій політ у навчально-випробувальному центрі AKINCI в Чорлу провінції Текірдаг, повідомляє Укрінформ з посиланням на технічного директора компанії Baykar Makina Сельчука Байрактара.
“Bayraktar KIZILELMA успішно завершив випробування системи ідентифікації середньої висоти. Це був третій тест, який ми проводили. Відтепер багато тестів триватимуть у рамках нашої діяльності з розробки. Сподіваємось на початку 2024 року розпочати масове виробництво KIZILELMA як це заплановано”, - сказав техдиректор Baykar Makina.
Розробник також повідомив про те, що йде підготовка до першого польоту TB3, який стане першим у світі бойовим БПЛА, здатним здійснювати посадку та зліт з кораблів із короткими злітно-посадковими смугами.

Berrak gökte, çocuklar aşkına... #KIZILELMA

Bayraktar #KIZILELMA, orta irtifa sistem tanımlama testini başarıyla tamamladı.

Bayraktar #KIZILELMA has successfully completed the medium altitude system identification test.#MilliTeknolojiHamlesi pic.twitter.com/Ya2y9p7Xw6
— Selçuk Bayraktar (@Selcuk) March 30, 2023

Як повідомляв Укрінформ, у січні цього року турецький безпілотний винищувач Kızılelma, розроблений компанією Baykar, успішно пройшов друге льотне випробування. Перший політ було здійснено у грудні минулого року.