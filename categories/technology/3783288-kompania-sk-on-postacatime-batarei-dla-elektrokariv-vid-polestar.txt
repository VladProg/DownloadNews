Компанія SK On Co., яка є частиною другого за величиною конгломерату у Південній Кореї SK Group, постачатиме акумуляторні батареї для електричних автомобілів шведської компанії Polestar.

Як передає Укрінформ, про це повідомляє Yonhap.
Відповідно до підписаної між сторонами угоди, SK On постачатиме Polestar акумуляторні батареї для її флагманської чотиридверної моделі великого туристичного автомобіля Polestar 5, починаючи з 2025 року.
У південнокорейській компанії додали, що Polestar 5 працюватиме на наддовгих високонікелевих батареях SK On, які складаються з елементів довжиною у 56 сантиметрів.
Ці батареї мають підвищену безпеку.
Зазначається, що угода була укладена після інвестицій корейської компанії у шведську та підписання меморандуму про взаєморозуміння щодо посилення їхньої співпраці у сфері електромобілів у 2021 році.
Як повідомляв Укрінформ, південнокорейська компанія KG Mobility презентувала новий електричний позашляховик Torres EVX.
Фото: SK innovation