Японський суперкомп'ютер "Фугаку" вчетверте поспіль завоював титул найшвидшого у світі.

Як передає Укрінформ, про це повідомляє NHK.
"Фугаку", який був спільно розроблений дослідницьким інститутом RIKEN і компанією-виробником електроніки Fujitsu, зайняв верхній рядок у чотирьох категоріях у свіжому рейтингу.
У категорії швидкодії "Фугаку" досягнув понад 440 квадрильйонів обчислень за секунду, що приблизно втричі швидше за найшвидшого суперника із США, який посів другий рядок рейтингу.
Три інші категорії - це продуктивність у методах обчислень для промислового застосування, додатках штучного інтелекту та аналітики великих даних.
"Фугаку" очолив рейтинги ще до того, як вийшов на повну потужність у березні.
Як повідомляв Укрінформ, компанія International Business Machines (IBM) заявила про створення нового потужного чіпа Eagle для квантових обчислень.