Векторний онлайн-сервіс розробки інтерфейсів та прототипування з можливістю організації спільної роботи Figma заморозить корпоративні облікові записи російських клієнтів.


Як передає Укрінформ, про це віцепрем’єр-міністр - міністр цифрової трансформації Михайло Федоров повідомив у Телеграмі.
«Figma заморозить корпоративні облікові записи російських клієнтів, особисті продовжать працювати. Нові підписки вже не можна купити», - заявив Федоров.
Як повідомляв Укрінформ, найбільший у світі виробник мікропроцесорів компанія Intel призупинила постачання до росії та білорусі.
24 лютого президент російської федерації володимир путін оголосив про початок вторгнення в Україну. Російські війська одночасно перетнули українські кордони з півночі, сходу та Криму. Вони руйнують міста, вбивають мирне населення, обстрілюють та знищують ключові об'єкти інфраструктури, ракети потрапляють до житлових будинків українців.
В Україні запроваджено воєнний стан та оголошено загальну мобілізацію. Збройні сили України за підтримки всього народу мужньо протистоять російській агресії.