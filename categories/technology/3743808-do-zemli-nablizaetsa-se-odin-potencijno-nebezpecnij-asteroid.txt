Національне управління США з аеронавтики та дослідження космосу (NASA) повідомило, що поблизу Землі у п’ятницю, 4 серпня, пролетить астероїд 620082 (2014 QL433).

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта становить близько 366 м.
Відстань від нього до Землі становитиме 5,35 мільйона кілометрів. Швидкість руху астероїда 74 232 км/год.
Якщо астероїд наближається до Землі на відстань ближче ніж 7,4 млн км, а його розмір перевищує 150 м, у NASA вважають його «потенційно небезпечним об’єктом».
Як повідомляв Укрінформ, Національне управління США з аеронавтики та дослідження космосу повідомило, що поблизу Землі 7 липня пролетів астероїд 2019 LH5.
За даними NASA, довжина небесного об'єкта становить близько 268 м.
Фото ілюстративне Getty Images