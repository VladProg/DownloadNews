У додатку «Дія» найближчим часом з'явиться нова послуга з кібербезпеки – «єЗахист».

Про це у Телеграмі повідомив віцепрем'єр - міністр цифрової трансформації Михайло Федоров, передає Укрінформ.
«Ми вирішили запустити найближчим часом послугу «єЗахист» у додатку «Дія», - написав Федоров.
За його словами, таким чином громадяни зможуть дізнатися про базові правила кібербезпеки, а також отримати відомості про те, в яких реєстрах міститься інформація про них.
Наступним кроком, зазначив віцепрем'єр, буде запуск сервісу, «де кожному українцю надходитиме повідомлення, коли чиновник перевіряє ваші дані в реєстрі».
Як повідомляв Укрінформ, відсьогодні у додатку «Дія» фізичні особи-підприємці 1-3 груп можуть подати річну декларацію.