Доступ до кількох швейцарських урядових вебсайтів був втрачений через здійснену кібератаку, відповідальність за яку взяла на себе російська група хакерів «NoName».

Як передає Укрінформ, про це повідомляється на сайті Федеральної Ради країни.
Під DDoS-атаку зловмисників потрапили різні інтернет-сторінки Федеральної Адміністрації Швейцарії та підприємств, пов’язаних з країною. Сайт швейцарського уряду також залишається недоступним.
Відповідальність за кібератаку взяла на себе російська хакерська група «NoName».
Наразі швейцарський Національний центр кібербезпеки (NCSC) разом з адміністративними підрозділами аналізує атаку та визначає необхідні заходи для подолання її наслідків.
Як повідомляв Укрінформ, 5 травня російські хакери з того ж угруповання вивели з ладу сайт французького сенату.
Раніше у квітні група «NoName» вдалися до спроб «порушити або знищити» критично важливу інфраструктуру Великої Британії.