Американська компанія SpaceX у середу, 18 жовтня, запустила на орбіту ще 22 інтернет-супутники Starlink.

Про це повідомляється на сторінці компанії у соцмережі Х, передає Укрінформ.
Запуск ракети-носія Falcon 9 з супутниками Starlink відбувся з 40-го стартового комплексу на базі американських Космічних сил, що на мисі Канаверал у штаті Флорида.
Після цього перший багаторазовий ступінь ракети-носія здійснив керовану вертикальну посадку на морську платформу-дрон Just Read the Instructions, що знаходиться в Атлантиці.
Через приблизно 50 хвилин супутники були розгорнуті на орбіті.
Це вже 16-й політ ракети-носія першого ступеня, що підтримує цю місію.
Space.com пише, що мегасузір’я Starlink нині складається із майже 4 900 діючих супутників.
Як повідомляв Укрінформ, 14 жовтня SpaceX запустила на орбіту 22 інтернет-супутника Starlink.