Міжнародна електронна платіжна система PayPal з 18 березня заблокує електронні гаманці росіян.

Як передає Укрінформ, про це віцепрем’єр-міністр – міністр цифрової трансформації Михайло Федоров повідомив у Телеграмі.
"PayPal заблокує електронні гаманці росіян з 18 березня. Чекаємо компанію на українському ринку", – зазначив він.
Як повідомляв Укрінформ, PayPal припинила надання своїх послуг в росії через її агресію проти України.
Клієнти PayPal пожертвували кілька мільйонів доларів міжнародним благодійним організаціям, які надають гуманітарну допомогу в Україні.