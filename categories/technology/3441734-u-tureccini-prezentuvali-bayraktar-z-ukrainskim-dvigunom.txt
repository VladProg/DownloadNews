Турецька компанія Baykar Makina, яка створила відомий безпілотник Bayraktar, провела презентацію прототипу нового бойового БПЛА.

Відповідні фото опублікували у Twitter компанії, передає Укрінформ.
Національна безпілотна бойова літальна система (MIUS) отримала назву Kızılelma ("червоне яблуко"), сказав технічний директор Сельчук Байрактар.
"MUIS буде оснащений реактивним двигуном і, як очікується, зможе злітати та приземлятися на флагманський десантний корабель Туреччини TCG Anadolu (будується), який має стати першою у світі подібною авіаматкою для дронів", – йдеться в повідомленні.

Bayraktar #KIZILELMA kanatlandı.

Tüm aile bir arada güzel bir Pazar günü geçiriyor. #CEZERİ
Bayraktar Mini İHA
Bayraktar TB1 #BayraktarTB2
Bayraktar #AKINCI
Bayraktar #KIZILELMA #MilliTeknolojiHamlesi pic.twitter.com/V69eJ6JFWH
— BAYKAR (@BaykarTech) March 27, 2022

Нагадаємо: у листопаді 2021 року Baykar замовила в українського державного підприємства "Івченко-Прогрес" реактивні двигуни АІ-322Ф та АІ-25ТЛТ для проєкту MİUS. Угода щодо купівлі українських реактивних двигунів була укладена в рамках міжнародної виставки озброєння Saha Expo 2021.
Перший прототип Kızılelma здійснить свій перший політ не раніше 2023 року. Безпілотник зможе розвивати швидкість 800 км/год, його вантажопідйомність становитиме 1500 кг.