Американська компанія SpaceX у вівторок, 8 серпня, вивела на орбіту нову партію із 15 інтернет-супутників Starlink.

Як передає Укрінформ, про це повідомляє Space.com.





Запуск ракети-носія Falcon 9 із 15 супутниками на борту був здійснений о 06.57 годині за київським часом із космодрому в американському штаті Каліфорнія.
Супутники були виведені на заплановану орбіту через близько 14,5 хвилин після запуску.
Зазначається, що на сьогодні SpaceX запустила у космос вже 4 918 інтернет-супутників Starlink, і понад 4 500 з них зараз працюють.
Як повідомляв Укрінформ, американська компанія SpaceX у понеділок, 7 серпня, вивела на орбіту нову партію із 22 інтернет-супутників Starlink.