Перший у Північній Америці потяг, що працює на водні, почав перевозити пасажирів у Канаді.


Як передає Укрінформ, про це повідомляє CBC.
Запуск цього потяга став демонстрацією, як електроенергія, що зберігається у вигляді водню, може замінити дизельне паливо на залізницях, де встановлення електрифікованих рейок або повітряних проводів було б складним завданням.
Прихильники використання водню у важких транспортних засобах стверджують, що це може підвищити обізнаність серед людей, і підвищити довіру до нової технології в Північній Америці.
Туристичний потяг, виготовлений французькою компанією Alstom, курсує з водоспаду Монморансі в Квебеку до Бе-Сен-Поля з середи по неділю до 30 вересня, перевозячи до 120 людей у двох вагонах.
Зазначається, що поїзд використовує близько 50 кілограмів водню на день. Це замінює близько 500 літрів дизельного палива, яке було б спалено під час його подорожі.
Як повідомляв Укрінформ, заступник міністра енергетики Ярослав Демченков заявив, що Україна має потенціал для виробництва та експорту водню, а також досвід вироблення безвуглецевого водню на Запорізькій АЕС для власних потреб.
Фото: СВС