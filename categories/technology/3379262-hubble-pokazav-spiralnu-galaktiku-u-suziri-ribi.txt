Телескоп Hubble завдяки камері Wide Field Camera 3 зробив фотографію спіральної галактики NGC 105, розташованої у сузір'ї Риби.

Як передає Укрінформ, про це повідомляє обсерваторія.
Зазначається, що сама галактика розташована майже за 215 мільйонів світлових років від нашої планети.
Коли дивишся на світлину, може скластися враження, що NGC 105 рухається до зіткнення з сусідньою галактикою, насправді ж остання знаходиться на великій відстані й досі залишається відносно невідомою для астрономів.

Відкривачем NGC 105 є французький астроном Едуард Жан-Марі Стефан, який уперше спостерігав за об'єктом 15 жовтня 1884.
Як повідомляв Укрінформ, телескоп Hubble зробив фотографію струменя новоутвореної зірки у розсіяному скупченні NGC 1977, розташованому в сузір'ї Оріон.
Фото: ESA/Hubble & NASA, D. Jones, A. Riess et al.