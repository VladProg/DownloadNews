Компанія SpaceX у четвер, 22 червня, запустила на орбіту нову партію із 47 інтернет-супутників Starlink.

Як передає Укрінформ, про це повідомила компанія у Твіттері.
«Запуск», - заявили у SpaceX.
Портал Space.com зазначає, що ракета-носій Falcon 9 із 47 супутниками на борту стартувала о 10.19 годині за київським часом із космодрому у штаті Каліфорнія.


Liftoff! pic.twitter.com/z3Gdy7aiqp
— SpaceX (@SpaceX) June 22, 2023

Перший ступінь Falcon 9 повернувся на Землю приблизно через вісім хвилин 45 секунд після запуску.
Остаточне розгортання нової партії супутників Starlink на низькій навколоземній орбіті очікується приблизно через 19 хвилин після запуску ракет-носія.
На сьогодні SpaceX запустила вже майже 4 600 супутників Starlink, більше 4 200 з яких зараз працюють.
Як повідомляв Укрінформ, компанія SpaceX у понеділок, 12 червня, запустила на орбіту партію із 53 інтернет-супутників Starlink.