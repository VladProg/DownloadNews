Дрон SAKER SCOUT зі штучним інтелектом Міноборони допустило до експлуатації у ЗСУ.

Про це йдеться у повідомленні Міноборони, передає Укрінформ.
У Міноборони повідомили, що програмне забезпечення SAKER, побудоване на алгоритмах штучного інтелекту, допоможе нашим військам ефективніше бити ворога.
Зокрема, система за допомогою просунутої оптики самостійно розпізнає і фіксує координати техніки ворога (навіть замаскованої) негайно передаючи інформацію в командний пункт для прийняття відповідного рішення. Це нівелює ризики «людської помилки», оскільки око оператора не завжди здатне вловити усі нюанси.
У комплекс входять флагманський дрон-розвідник, а також кілька дронів-камікадзе типу FPV, які корегуються в тому числі за допомогою флагманського дрона.
Дальність польоту – до 10 км, може оснащуватися інфрачервоною оптикою для роботи вночі, може використовувати інерціальну систему наведення, що значно підвищує його стійкість до засобів РЕБ.

Дрон інтегрується до усіх наявних у ЗСУ систем ситуаційної обізнаності, в тому числі у систему «Дельта».
У Міноборони повідомили, що процедура допуску до експлуатації дрона була максимально швидкою.
Як повідомлялось, український парк бойових вертольотів вже найближчим часом поповниться за рахунок «трофейного» Мі-8 АМТШ.
Фото: Getty Images