Американська компанія SpaceX Ілона Маска провела успішний запуск ракети Falcon 9, яка доправила на орбіту ще 49 мінісупутників в межах проєкту Starlink.

Як передає Укрінформ, про це компанія повідомила у Твіттері.


Liftoff! pic.twitter.com/aZ2vu9BOba
— SpaceX (@SpaceX) January 19, 2022

Запуск було здійснено з космодрому на мисі Канаверал в штаті Флорида о 04:02 за київським часом.
Пізніше в SpaceX повідомили, що супутники розгорнуті, а перший ступінь ракети успішно приземлився на плавучу платформу-дрон A Shortfall of Gravitas, розташовану в Атлантиці.
Зазначається, що загалом SpaceX вже запустила майже 1 900 супутників у межах проєкту Starlink. Причому лише у 2021 році було запущено трохи менш як 900 супутників.
Компанія має дозвіл на запуск ще 30 000 супутників з опцією збільшити цю кількість до 42 000.
Як повідомляв Укрінформ, SpaceX 3 грудня провела успішний запуск ракети-носія Falcon 9, яка доправила на орбіту 48 інтернет-мінісупутників в рамках проєкту Starlink.