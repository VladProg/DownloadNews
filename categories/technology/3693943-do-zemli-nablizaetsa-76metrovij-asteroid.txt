Національне управління США з аеронавтики та дослідження космосу (NASA) повідомило, що поблизу Землі у вівторок, 11 квітня, пролетить астероїд 2023 GG.

Як передає Укрінформ, про це повідомляє Лабораторія реактивного руху NASA (JPL).
За даними NASA, довжина небесного об'єкта - близько 76 метрів.

Відстань від нього до Землі становитиме близько 1,5 млн км. Зазначається, що швидкість руху астероїда дорівнює 38 088 км за годину.
Варто зауважити, що якщо астероїд наближається до Землі на відстань ближче за 7,4 млн км, а його розмір більший за 150 м, то у NASA вважають його «потенційно небезпечним об’єктом». Однак 2023 GG не відповідає обом критеріям одночасно, тому не вважається «потенційно небезпечним».
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у п’ятницю, 17 березня, пролетів астероїд 2018 UQ1.
Фото: Getty Images