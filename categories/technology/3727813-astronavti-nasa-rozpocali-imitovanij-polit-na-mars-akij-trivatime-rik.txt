Четверо астронавтів NASA у понеділок, 26 червня, відправилися на рік на «марсіанську базу» на Землі.

Як передає Укрінформ, про це повідомляє Space.com.
Астронавти Келлі Хестон, Росс Брокуелл, Натан Джонс і Анка Селаріу увійшли о 02.30 годині за київським часом в копію марсіанської бази Mars Dune Alpha, що розташована у Космічному центрі Джонсона NASA у Х'юстоні (штат Техас).
Місце проживання охоплює 158 квадратних метрів.
Зазначається, що астронавти не залишать цю надруковану на 3D-принтері конструкцію до 7 липня 2024 року, за винятком проведення час від часу марсіанської прогулянки в межах прилеглої закритої «пісочниці на Марсі» площею 111 квадратних метрів.

Відео: NASA Johnson
«Для мене це справді захоплююча подія, тому що одна з тих речей, яка відрізняється від деяких наших попередніх аналогів у NASA, а саме - що люди будуть ізольовані як екіпаж протягом 378 днів», - заявила Сюзанна Белл, керівниця Лабораторії поведінкового здоров’я та продуктивності в Космічному центрі Джонсона NASA.

Як повідомляв Укрінформ, у 2021 році американське управління з аеронавтики та досліджень космічного простору (NASA) шукало добровольців для участі у проєкті з імітації життя на Марсі.
Фото: NASA