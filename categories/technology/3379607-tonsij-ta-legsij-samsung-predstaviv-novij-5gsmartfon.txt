Південнокорейська компанія Samsung 4 січня представила новий смартфон Samsung Galaxy S21 FE 5G.

Як передає Укрінформ, про це повідомляє GSM Arena.
Пристрій має 16,3-сантиметровий AMOLED-екран із роздільною здатністю у 2340 x 1080 пікселів та частотою оновлення дисплею від 120 до 240Гц.
У смартфоні встановлений процесор Snapdragon 888 та батарея з потужністю в 4 500 мегаампер за годину. Компанія обіцяє, що пристрій зможе працювати до двох днів без підзарядки. Гаджет також має чотири камери у 32Мп, 12Мп, 12Мп та 8Мп.

Зазначається, що у порівнянні зі своїм попередником Samsung Galaxy S21 FE 5G є тоншим - 7,9 мм замість 8,4 мм, та легшим - 177 г замість 190 г. Пристрій буде доступний у чотирьох кольорах - білий, графітовий, лавандовий та оливковий.

Вартість однієї моделі з 8Гб операційної пам'ять та 128Гб внутрішньої дорівнює 749 євро.
Продажі Samsung Galaxy S21 FE 5G розпочнуться вже 11 січня.
Як повідомляв Укрінформ, китайська компанія Huawei представила новий смартфон із гнучким екраном - Huawei P50 Pocket.
Фото: Samsung