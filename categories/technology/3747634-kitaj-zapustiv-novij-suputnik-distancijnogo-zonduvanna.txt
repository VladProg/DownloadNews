Китай у неділю успішно вивів на орбіту новий супутник із космодрому Січан у провінції Сичуань.

Про це повідомляє Сіньхуа, передає Укрінформ.
Запуск супутника "Луді таньце 4-01" (L-SAR4 01) був здійснений за допомогою ракети-носія "Чанчжен-3B" (Long March-3B). Апарат успішно вийшов на задану орбіту.

Зазначається, що новий супутник використовуватиметься в основному для надання інформаційних послуг дистанційного зондування.
Це 483-та політна місія для ракет-носіїв серії "Чанчжен", уточнює Сіньхуа.
Як повідомлялося, 10 серпня Китай вивів у космос новий супутник HJ-2 06 для моніторингу ризику виникнення стихійних лих.
Фото Ілюстративне: Сіньхуа