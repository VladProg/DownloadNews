Українське хакерське угруповання Black Jack разом із кіберфахівцями СБУ зламали сайт міністерства праці та соціального захисту Росії.

Про це повідомили Укрінформу джерела у правохоронних органах.
Хакери отримали доступ до великої кількості документів: статистики щодо проведення так званої СВО, особистих даних військовослужбовців, матеріалів доповідей президенту РФ, довідок щодо кількості протезувань, повідомив співрозмовник.

Окремий масив інформації стосується тимчасово окупованих Харківської і Запорізької областей та їхнього нинішнього «керівництва».
За даними джерел, цю операцію було здійснено спільно з кіберфахівцями Служби безпеки України.
Після викачування необхідної інформації хакери «знесли» з серверів міністерства понад 100 терабайтів даних.
Раніше повідомлялося, що українські хакери разом із СБУ зламали базу даних клієнтів російського Альфа-банку.
Фото ілюстративне