Прокуратура міста Турин звернулися до Telegram з проханням заблокувати антивакцинаторський чат 'Basta Dittatura' ("Ні Диктатурі").

Як передає Укрінформ, про це повідомляє агенція ANSA.
У цьому чаті противники вакцинації від коронавірусу та використання COVID-сертифікату публікували особисті номери телефонів деяких італійських посадовців та лікарів, до яких вони вороже налаштовані.
Туринська прокуратура наполягає на вилученні чату Basta Dittatura у месенджері Телеграм.
Офіційної відповіді від юридичного відділу соціальної мережі поки що не надходило. У прокуратурі не виключають наступні юридичні кроки, якщо перший не дасть результату.