Міноборони США заявило про закупівлю терміналів та послуг супутникового зв’язку Starlink у компанії SpaceX Ілона Маска для українських військових.

Як передає Укрінформ, про це повідомляє Bloomberg.
«Ми продовжуємо працювати з низкою глобальних партнерів, щоб забезпечити Україні стійкі супутникові та комунікаційні можливості, які їй потрібні. Супутниковий зв’язок становить життєво важливий рівень у загальній комунікаційній мережі України, і Пентагон уклав контракт із Starlink на послуги такого типу», - йдеться у заяві Міноборони США.
Пентагон міркувань операційної безпеки не буде розголошувати вартість контракту або загальну їхню кількість, а також додаткову інформацію щодо конкретних можливостей, контрактів або партнерів на даний момент.
Термінали, ймовірно, будуть придбані в рамках Ініціативи сприяння безпеці України, яка забезпечує довгострокові потреби безпеки країни.
У грудні Міністерство оборони США, оголошуючи про пакет допомоги, повідомило, що надаватиме Україні термінали та послуги супутникового зв’язку, але не підтвердило, що саме компанія Маска отримає контракт.
Як повідомляв Укрінформ, із початку повномасштабного вторгнення Україна вже отримала 42 тисячі терміналів Starlink, які забезпечують зв’язком критичну інфраструктуру.
Фото: Getty Images