Президент України Володимир Зеленський закликав Microsoft, Oracle і SAP припинити підтримувати свої продукти в російській федерації.

Як передає Укрінформ, про це він написав у Твітері.
«Сьогодні не може бути напіврішень чи напівтонів! Є лише чорне та біле, добро і зло! Ви або за мир, або підтримуєте кривавого російського агресора у вбивстві українських дітей і жінок. Microsoft, Oracle, SAP, припиніть підтримувати свої продукти в Росії, зупиніть війну», - заявив Зеленський.
Як повідомляв Укрінформ, за два тижні з російського ринку вийшли близько 100 американських компаній-гігантів.
З 24 лютого в Україні триває війна з російськими загарбниками.
США, Європейський Союз та інші країни застосували санкції проти росії як країни-агресора, міжнародна ізоляція якої посилюється з кожним днем.