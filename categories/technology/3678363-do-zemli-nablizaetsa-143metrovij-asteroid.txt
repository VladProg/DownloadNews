Національне управління США з аеронавтики та дослідження космосу (NASA) повідомило, що поблизу Землі у вівторок, 7 березня, пролетить астероїд 535844 (2015 BY310).

Як передає Укрінформ, про це повідомляє Лабораторія реактивного руху NASA (JPL).
За даними NASA, довжина небесного об'єкта майже 143 метри.
Відстань від нього до Землі становитиме близько 4,03 млн км. Зазначається, що швидкість руху космічного каменя дорівнює 27 720 км за годину.
Астероїд великий, але він пролетить на досить безпечній відстані від нашої планети.
Варто зауважити, що якщо астероїд наближається до Землі на відстань ближче за 7,4 млн км, а його розмір більший за 150 м, то у NASA вважають його «потенційно небезпечним об’єктом». У випадку з 535844 (2015 BY310) він не відповідає обом критеріям одночасно, тому не вважається «потенційно небезпечним».
Як повідомляв Укрінформ, у ніч на 13 лютого над Ла-Маншем, що між Англією та Францією, вибухнув астероїд 2023 CX1.