Мільярдер Ілон Маск представив нового генерального директора соцмережі Twitter, якою він володіє, - Лінду Яккаріно.

Про це Маск повідомив у Твіттері, передає Укрінформ.
«Я радий вітати Лінду Яккаріно як нового генерального директора Twitter! Вона зосередиться насамперед на бізнес-операціях, а я - на дизайні продукту і нових технологіях», - написав він.
Раніше Яккаріно понад 10 років була головою відділу реклами та партнерства американської медіакорпорації NBCUniversal.
Напередодні Маск заявив, що знайшов нового генерального директора соцмережі. Новий гендиректор обійме посаду в Twitter Inc., яка нещодавно змінила свою назву на X Corp. приблизно за півтора місяця.
Як повідомлялося, Маск придбав Twitter у жовтні минулого року.