Компанія SpaceX запустила у неділю, 4 червня, на орбіту нову партію з 22 інтернет-супутників нового покоління Starlink «V2 mini».

Як передає Укрінформ, про це повідомляє компанія у Твіттері.
«Запуск», - заявили в SpaceX.


Liftoff! pic.twitter.com/FVL8j6vvu1
— SpaceX (@SpaceX) June 4, 2023

Space.com зазначає, що запуск ракети-носія Falcon 9 був здійснений з космодрому в американському штаті Флорида о 15.21 годині за київським часом.
Супутники Starlink «V2 mini» є більш потужними версіями свого попередника Starlink.


Falcon 9’s first stage has landed on the Just Read the Instructions droneship pic.twitter.com/bg6OerL9IG
— SpaceX (@SpaceX) June 4, 2023

Згідно з даними компанії, нові супутники забезпечують більшу широкосмугову пропускну здатність і оснащені електричними двигунами на ефекті Холла, які мають понад удвічі більшу тягу в порівнянні зі старими апаратами.
Двигун на ефекті Холла — різновид електростатичного ракетного двигуна, в якому використовується ефект Холла (забезпечує замкнутий дрейф електронів).
На орбіті знаходиться вже понад 4 000 супутників Starlink, і компанія має дозвіл регуляторів на запуск ще 12 000.
Однак SpaceX подала заявку на дозвіл додати до проєкту ще 30 000 супутників.
Як повідомляв Укрінформ, компанія SpaceX запустила у середу, 31 травня, на орбіту нову партію з 52 інтернет-супутників Starlink.
Фото: SpaceX