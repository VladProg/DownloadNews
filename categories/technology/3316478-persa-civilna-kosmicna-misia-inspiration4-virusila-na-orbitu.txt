Американська компанія SpaceX здійснила запуск місії Inspiration4 - уперше в історії в космос вирушив цивільний екіпаж.

Про це повідомляє Укрінформ.
Місія Inspiration4 вирушила на орбіту на борту космічного корабля Dragon. Запуск ракети Falcon 9 з екіпажем відбувся зі стартового комплексу 39A Космічного центру NASA у Флориді.

Екіпаж Inspiration4 складається з бізнесмена та ініціатора цієї місії Джареда Айзекмана, пілота Сіан Проктор, бортового лікаря Гейлі Арсено і бортінженера Кріса Семброскі. Жоден з них не є професійним астронавтом.
Як очікується, приблизно через три дні екіпаж Inspiration4 повернеться на Землю – він має приводнитися біля узбережжя Флориди.
Фото: SpaceX/Twitter