Китай сьогодні успішно запустив три нові супутники дистанційного зондування з центру запуску супутників Січан, що знаходиться у південно-західній провінції Сичуань.

Як передає Укрінформ, про це повідомляє агенція Xinhua.
Супутники, що належать до сімейства Yaogan-35, були запущені об 11:00 за пекінським часом ракетою-носієм Long March-2D та успішно вийшли на заплановану орбіту.

Цей запуск став 396-ю місією для ракет-носіїв серії Long March.
Це був не перший запуск Китаєм супутників цього тижня.
Як повідомлялося, китайська влада у середу, 3 листопада, заявила про запуск групи супутників дистанційного зондування Землі. Зазначається, що це був вже запуск другої групи супутників типу Yaogan-32.
Фото: China Media Group