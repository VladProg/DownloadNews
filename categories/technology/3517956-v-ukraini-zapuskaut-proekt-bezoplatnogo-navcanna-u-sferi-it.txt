Міністерство цифрової трансформації запускає освітній проєкт IT Generation, в межах якого українці отримають можливість пройти безоплатне навчання у сфері IT.

Про в Медіа Центрі Україна — Укрінформ сказав віцепрем'єр-міністр – міністр цифрової трансформації Михайло Федоров під час запуску освітнього проєкту IT Generation для навчання IT-спеціальностей.
"За останні пів року ми напрацювали наше бачення ІТ реформи освіти. Що конкретно потрібно зробити, щоб задовольнити той попит, який виникає зараз в Україні, в ІТ галузі. Ця реформа ІТ освіти охоплює дуже багато компонентів та етапів. Завдяки цьому проєкту на першому етапі ми зможемо навчити тисячу українців ІТ спеціальностям. На другому етапі ми плануємо навчити ще 2 тисячі людей, і далі ми будемо масштабувати цей проєкт до десятків тисяч студентів, які безкоштовно пройдуть безкоштовно навчання", - сказав Федоров.
За його словами, в межах проєкту міністерство підбирає найкращі школи, як онлайн, так і офлайн, які навчають ІТ професіям.
"Ми даємо цим школам можливість зібрати заявки українців, які до цього не працювали в ІТ, та пройти співбесіду. Наші партнери, з якими ми реалізовуємо цей проєкт, будуть повністю сплачувати навчання цим українцям", - зазначив Федоров.
Він зазначив, що головним критерієм відбору потенційних айтішників має бути відсутність даної освіти та досвіду в цій сфері. Компанії, які бажають долучитись до цього проєкту, можуть подавати заявки вже з наступного тижня, а навчання для самих студентів розпочнеться вже у серпні.
Проєкт IT Generation реалізується за підтримки Програми USAID «Конкурентоспроможна економіка України» та проєкту «Цифрові, інклюзивні, доступні: підтримка цифровізації державних послуг в Україні», що впроваджується UNDP Ukraine / ПРООН в Україні.
Як повідомляв Укрінформ, Міністерство цифрової трансформації розраховує збільшити частку ІТ-сектору у ВВП України до 10%.