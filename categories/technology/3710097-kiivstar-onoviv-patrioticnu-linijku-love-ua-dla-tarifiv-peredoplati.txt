Національний телеком-оператор «Київстар» презентував оновлену патріотичну лінійку LOVE UA для тарифів передоплати.

Про це Укрінформу повідомили в пресслужбі компанії.
“Тарифи патріотичної лінійки LOVE UA продовжують розвиватися та змінюватися відповідно до потреб абонента. У нових тарифах LOVE UA Світло, LOVE UA Пісня, LOVE UA Сила та ВСЕ РАЗОМ Сила на абонентів чекає ще більше наповнення та можливостей”, - зазначили в компанії.

Кожен із пакетів пропонує абонентам всі необхідні базові функції. Окрім безліму на дзвінки в мережі Київстар, LOVE UA Світло та LOVE UA Пісня містять 150 та 250 хвилин, відповідно, для дзвінків на будь-які мобільні та фіксовані мережі в Україні, а також 15 та 25 ГБ трафіка мобільного інтернету. LOVE UA Сила пропонує своїм абонентам 300 хвилин на будь-які мережі та 50 ГБ мобільного інтернету.
Також до вартості тарифу включена послуга «Роумінг як вдома» зі збільшеною кількістю мобільного інтернету в роумінгу. Наприклад, в тариф LOVE UA Сила входить 10 ГБ трафіка за кордоном (проти 4000 МБ, що були раніше).
У тарифі ВСЕ РАЗОМ Сила, окрім послуг мобільного зв’язку, домашнього інтернету та платформи кіно та телебачення «Київстар ТБ», користувачам тарифу буде також доступна послуга «Роумінг як вдома».
Окрім цього, всі тарифи передоплати мають «Суперсили» – додаткові послуги, які абонент може сам собі обрати без зайвих витрат. Це можуть бути як звичайні хвилини на інші номери, так і підписка на платформу кіно та телебачення «Київстар ТБ» або ж швидкісний провідний інтернет.
Серед «Суперсил» у тарифах LOVE UA запропоновано:

Київстар ТБ із доступом до понад 320 телеканалів і відеобібліотеки (доступно до перегляду з будь-якого гаджета).
Допомога Фонду «Повернись живим» – 50 грн від кожної сплати тарифу йтиме на підтримку ЗСУ.
Провідний інтернет від «Домашній інтернет від Київстар» або збільшення його до швидкості 1 ГБ/сек.
SIM для планшета чи другого телефона.
100 хвилин на будь-які номери по Україні чи за кордон та багато інших додаткових опцій.