Система на основі штучного інтелекту Swift виграла кілька перегонів проти трьох чемпіонів світу з гонок безпілотних літальних апаратів, що стало першим випадком, коли ШІ переміг людей у фізичному виді спорту.

Як передає Укрінформ, про це повідомляє The Independent.
Система на основі штучного інтелекту під назвою Swift була розроблена дослідниками з Цюріхського університету в Німеччині та компанією Intel.
Зазначається, що у гонках, які проходили з 5 по 13 червня 2022 року на спеціальній трасі, спроєктованій в ангарі аеропорту Дюбендорф поблизу Цюріха, Swift пролетів найшвидше коло, випередивши на півсекунди найкраще коло, виконане людиною-пілотом.
Спеціальна траса розміром приблизно 25 на 25 метрів була побудована зі сімома квадратними проходами, які потрібно було пройти в правильному порядку, щоб завершити коло. Дронам також доводилося виконувати складні маневри, щоб успішно подолати трек.
Незважаючи на те, що Swift міг записати на свій рахунок найшвидше коло, люди все ще краще адаптувалися, ніж безпілотник зі штучним інтелектом, який вийшов з ладу, коли умови відрізнялися від тих, для яких його тренували.
До цього часу системи на основі ШІ досягли ряду чудових перемог над людьми в ряді стратегічних ігор, зокрема Deep Blue від IBM переміг у шахи Гарі Каспарова в 1996 році, а AlphaGo від Google переміг найкращого чемпіона у Go - Лі Седоля в 2016 році.
Як повідомляв Укрінформ, Міністерство оборони США оголосило про створення Цільової робочої групи з питань штучного інтелекту Lima з метою запровадження та використання новітніх технологій ШІ у стратегічних цілях.
Фото ілюстративне