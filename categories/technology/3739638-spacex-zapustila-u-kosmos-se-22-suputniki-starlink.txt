Американська компанія SpaceX у понеділок, 24 липня, вивела на орбіту нову партію із 22 інтернет-супутників Starlink.

Як передає Укрінформ, про це повідомляє Space.com.
Зазначається, що запуск ракети-носія Falcon 9 із 22 супутниками на борту був здійснений з космодрому у штаті Каліфорнія о 03.50 за київським часом.

Супутники були розгорнуті через близько 65 хвилин після запуску.


Falcon 9’s first stage has landed on the Just Read the Instructions droneship pic.twitter.com/VBloEKEbcG
— SpaceX (@SpaceX) July 24, 2023


Загалом компанія запустила понад 4 850 інтернет-супутників Starlink на низьку навколоземну орбіту.
Запуск нової партії супутників SpaceX через несприятливі погодні умови був перенесений з неділі на понеділок.

У липні компанія запустила у космос вже п’ять партій супутників Starlink.
Як повідомляв Укрінформ, американська компанія SpaceX у четвер, 20 липня, вивела на орбіту партію з 15 інтернет-супутників Starlink.
Фото: SpaceX