Компанія міжнародної платіжної системи PayPal заявила, що не веде перемовини щодо придбання соціальної мережі Pinterest.

Як передає Укрінформ, про це повідомляє Reuters.
Водночас у PayPal не надали більше подробиць.
Зазначається, що минулого тижня у ряді американських ЗМІ з’явилася інформація про те, що PayPal знаходиться на завершальній стадії перемовин щодо придбання соцмережі Pinterest. Вартість угоди отінювали в 45 мільярдів доларів США.
Тоді акції PayPal зросли на 11,5%, а у Pinterest на 4,5%.
Якби угода була завершилася успішно, то вона б стала рекордною за ціною купівлі компанії-соцмережі. Попередній рекорд був зафіксований у 2016 році, коли компанія Microsoft придбала соцмережу LinkedIn за 26,2 млрд доларів США.
Як повідомляв Укрінформ, застосунок для обміну зашифрованими повідомленнями Wickr, створений однойменною американською компанією у 2012 році, придбала компанія Amazon.