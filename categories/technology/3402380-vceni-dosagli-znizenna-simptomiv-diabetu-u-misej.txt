Група японських дослідників повідомила, що їй вдалося досягти зниження симптомів діабету у мишей шляхом трансплантації їм штучно проліферованих клітин, що контролюють рівень цукру в крові.

Як передає Укрінформ, про це повідомляє NHK.
Інсулярні клітини підшлункової залози виробляють гормон інсулін, який регулює рівень цукру у крові. Однак здатність цих клітин до регенерації обмежена, і коли вони припиняють працювати, організм не може виробляти інсулін, що є одним з факторів, що ускладнюють лікування діабету.
Групі вчених вдалося успішно проліферувати інсулярні клітини підшлункової залози, вилучивши їх у мишей та активувавши ген MYCL.
Вони виявили, що вміст цукру в крові мишей з діабетом знизився майже до нормального рівня після того, як їм пересадили проліферовані клітини.
Вчені також підтвердили, що активація гена MYCL сприяє проліферації інсулярних клітин у дорослих людей.
Як повідомляв Укрінформ, вченим з Тель-Авівського університету (Ізраїль) вперше у світі вдалося розробити унікальний імплантат, призначений для лікування ушкоджень спинного мозку.