Південнокорейська компанія Samsung скасувала презентацію нового флагманського смартфона Samsung Galaxy S21 FE.

Як передає Укрінформ, про це повідомляє GizmoChina.
Відповідний захід був запланований на середину жовтня, проте у компанії вирішили скасували проведення цього івенту.
За даними ЗМІ, першою причиною може бути та, що попередній смартфон Galaxy Z Flip 3 вартістю 999 доларів, який був представлений ще у серпні, має гарні показники продажів.
Ймовірною другою причиною скасування представлення Galaxy S21 FE є нинішня криза з мікросхем чипів у світі.
GSM Arena зазначає, що смартфон Galaxy Z Flip3 вже продається із процесором Snapdragon 888 - таким самим, який очікувався і в новому Galaxy S21 FE.
Поки що невідомо, чи компанія взагалі планує у майбутньому представити Samsung Galaxy S21 FE.
Як повідомляв Укрінформ, компанія Meizu на осінній презентації продуктів представила оновлені флагмани Meizu 18s і Meizu 18s Pro.