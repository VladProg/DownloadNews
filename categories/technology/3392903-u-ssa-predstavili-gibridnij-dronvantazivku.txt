Компанія Elroy Air із американського міста Сан-Франциско представила гібридний безпілотник Chaparral C1 для перевезення вантажів.

Як передає Укрінформ, про це повідомляє New Atlas.
Автономний дрон, який вертикально злітає та приземлюється, може перевозити вантажі до 227 кг на відстані до 482 кілометрів.

У компанії не назвали швидкість дрона, але зазначили, що він може доставляти вантажі «в 5 разів швидше, ніж звичайні вантажівки».

Безпілотник для здійснення польотів використовує як електричні батареї, так і газотурбінний генератор.

Elroy Air стверджує, що вже «підписала угоди на продаж 500 дронів на суму понад 1 мільярд доларів США». З них 150 були замовлені компанією Mesa Airlines, яка використовуватиме Chaparral C1 для доставок експрес-посилок та медикаментів.
Як повідомляв Укрінформ, японська мережа цілодобових мінімаркетів Seven-Eleven, об'єднавши зусилля з авіакомпанією ANA Holdings, провела випробування послуги з доставки товарів за допомогою дронів.


Фото: Elroy Air