Компанія SpaceX 17 липня провела успішний запуск ракети-носія із 53 супутниками мобільного інтернету Starlink.

Про це компанія повідомляє у Твітері, передає Укрінформ.
“Підтверджено виведення на орбіту 53 супутників Starlink”, - заявили у компанії.

Deployment of 53 Starlink satellites confirmed
— SpaceX (@SpaceX) July 17, 2022

На сьогодні SpaceX запустила на низьку навколоземну орбіту понад 2800 супутників Starlink. Крім того, компанія вже має схвалення на запуск 12 000 апаратів Starlink і звернулася до регулятора з проханням надати дозвіл на запуск ще до 30 000 супутників.
Як повідомлялося, компанія SpaceX 11 липня провела успішний запуск ракетоносія із 46 супутниками мобільного інтернету Starlink.