Телескоп Hubble надав знімки туманності «Голова привиду», яка може бути ілюстрацією до Геловіну.

Як повідомляє Укрінформ, про це повідомляється на сайті NASA.
Популярне у всьому світі свято Геловін, яке відзначають 31 жовтня, має давнє астрономічне походження. Ще півтори тисячі років тому Геловін вважався днем, коли зустрічаються осінь та зима — у північній півкулі цей день рівновіддалений від осіннього рівнодення (22 вересня) та зимового сонцестояння (21 грудня).
При цьому, за сучасним календарем, справжній день зміни сезонів настане лише через тиждень, 7 листопада.



Одним із найкращих космічних зображень до Геловіну, чия атрибутика незмінно належить до всього потойбічного, може бути фотографія емісійної туманності «Голова привиду» або NGC 2080.
Ця туманність є областю зіркоутворення у Великій Магеллановій Хмарі та досягає у діаметрі близько 50 світлових років.
На фотографії, що зроблена телескопом Hubble, вона показана у природних кольорах.
Фото: NASA