Новий генеральний директор Twitter Лінда Яккаріно у понеділок презентувала новий логотип компанії.

Як передає Укрінформ, про це вона повідомила на своїй сторінці у соцмережі.
«X - тут! Давайте це зробимо», - написала Яккаріно.
Раніше вона повідомила, що Twitter справив величезне враження та змінив спосіб спілкування, і, що тепер X «піде далі» в цьому питанні.
«X — це майбутнє необмеженої інтерактивності, зосереджене на аудіо, відео, обміні повідомленнями, платежами/банківськими послугами, створюючи глобальний ринок ідей, товарів, послуг і можливостей. Завдяки штучному інтелекту X об’єднає нас усіх способами, які ми тільки починаємо уявляти», - додала Яккаріно.


Як повідомляв Укрінформ, американський мільярдер і власник компанії Twitter Ілон Маск заявив, що популярна соцмережа отримає новий логотип, який не матиме пташки.