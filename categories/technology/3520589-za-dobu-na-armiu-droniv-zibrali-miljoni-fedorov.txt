За першу добу на українську Армію дронів зібрали мільйони гривень.


Про це написав міністр цифрової трансформації Михайло Федоров у Telegram, передає Укрінформ.
"Ми отримали не тільки мільйони гривень донатів на безпілотники для повітряної розвідки, але й сотні повідомлень у месенджерах, на пошті та у соцмережах з пропозиціями про допомогу. Ваша згуртованість у боротьбі проти ворога вкотре вражає! Тому зараз ми вирішили зібрати не тільки Армію дронів, але й Армію талантів для підсилення проєкту", - зазначив Федоров.


Він закликав надсилати ідеї та пропозиції щодо Армії дронів, зокрема:


про розробку безпілотників
ремонт дронів
навчання пілотів


Пошта - army.drones@u24.gov.ua. Листи Мінцифри розглядатиме разом із Генштабом ЗСУ.

Федоров також нагадав, що підсилити технологічний фронт ЗСУ можна донатами на UNITED24.