Новий генеральний директор Twitter Лінда Яккаріно пояснила, що рішення змінити назву компанії на Х відображає бачення її власника Ілона Маска.

Як передає Укрінформ, про це вона заявила в інтерв’ю CNBC.
«Ілон говорив про X, додаток для всього, вже тривалий час. Навіть коли ми оголосили, що я приєднуюся до компанії, я приєдналася до компанії, щоб співпрацювати з Ілоном, щоб перетворити Twitter на X, додаток для всього», — заявила Яккаріно.
За її словами, ребрендинг компанії пов’язаний зі швидшим впровадженням нових можливостей на платформі.
«Якщо ви залишитеся Twitter або залишитеся тим, яким би був ваш попередній бренд, зміни, як правило, будуть лише поступовими. І в X ми думаємо про те, що можливо, а не про поступову зміну того, що неможливо зробити», - додала нова гендиректорка.
Вона також зазначила, що Маск працював над зміною назви компанії ще з моменту придбання Twitter наприкінці минулого року.
Як повідомляв Укрінформ, американський мільярдер Ілон Маск виставить на аукціон вивіску з будівлі Twitter у вигляді синьої пташки та інші памʼятні речі компанії через кілька тижнів після її ребрендингу.
Фото: Cindy Ord/Getty Images for The Female Quotient