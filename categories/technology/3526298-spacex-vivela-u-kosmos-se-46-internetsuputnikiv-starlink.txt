Космічна компанія SpaceX Ілона Маска 11 липня провела успішний запуск ракетоносія із 46 супутниками мобільного інтернету Starlink.

Як передає Укрінформ, про це повідомляє Space.com.
Ракета-носій Falcon 9 була запущена о 04.39 годині за київським часом із космодрому в американському штаті Каліфорнії.
Група з 46 супутників досягла заплановай орбіти через 63 хвилини після запуску.
Зазначається, що цей запуск став для компанії Маска 29-ю орбітальною місією цього року для, і в ході 17-ти з них були відправлені у космос супутники Starlink.
На сьогоднішній день SpaceX запустила на низьку навколоземну орбіту понад 2 750 супутників Starlink. Ба більше, компанія вже має схвалення на запуск 12 000 апаратів Starlink, і вона звернулася до регулятора з проханням отримати дозвіл на запуск ще до 30 000 супутників.
Як повідомляв Укрінформ, віцепрем'єр-міністр – міністр цифрової трансформації Михайло Федоров заявив, що супутниковий інтернет-провайдер Starlink швидко повертає зв'язок на звільнених територіях.
Раніше голова Державної служби спеціального зв’язку та захисту інформації України Юрій Щиголь поінформував, що інтернет від Starlink зʼявиться у поїздах до кінця 2022 року.
Фото ілюстроване