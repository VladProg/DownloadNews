Космічний телескоп NASA/ESA Hubble сфотографував надзвичайне скупчення галактик eMACS J1353.7+4329.

Про це повідомила обсерваторія NASA, передає Укрінформ.
Зазначається, що eMACS J1353.7+4329 знаходиться на відстані приблизно вісім мільярдів світлових років від Землі в сузір’ї Гончі Пси.
На самому зображенні можна побачити сукупність щонайменше двох скупчень галактик, що перебувають у процесі злиття, щоб утворити «космічного монстра» у вигляді єдиного гігантського скупчення, яке діє як гравітаційна лінза.

Фото: NASA/ESA
Гравітаційна лінза — масивне тіло (планета, зоря) або система тіл (галактика, скупчення галактик), що викривляє своїм гравітаційним полем напрямок поширення випромінювання, на кшталт тому, як викривляє світловий промінь звичайна лінза.
Телескоп зміг зробити такий знімок завдяки своїм двом камерам Wide Field Camera 3 та Advanced Camera for Surveys.
Сузір’я Гончі Пси — сузір'я північної півкулі неба. Містить 57 зірок, видимих неозброєним оком.
Як повідомляв Укрінформ, космічний телескоп NASA/ESA Hubble сфотографував спіральну галактику UGC 11860 у сузір’ї Пегаса.
Фото: seti.org