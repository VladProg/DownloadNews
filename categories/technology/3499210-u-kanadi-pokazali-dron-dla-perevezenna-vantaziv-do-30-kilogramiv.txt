Канадська компанія Draganfly представила новий безпілотний Heavy Lift для перевезення невеликих вантажів.

Як передає Укрінформ, про це повідомляє DroneDJ.
За інформацією компанії, дрон може перевозити вантажі до близько 30 кг в радіусі 30 кілометрів. Безпілотник також має можливість знаходитися у повітрі впродовж 55 хвилин.
Літальний апарат може здійснювати як автоматизовані місії, а також керуватися в ручному режимі.

Draganfly зазначає, що на додаток до функції доставки вантажів, потужний безпілотник дає можливість перевозити великі високоякісні датчики, такі як гіперспектральний і батиметричний LiDAR для проведення досліджень на великій території.
Як повідомляв Укрінформ, Державна служба України з надзвичайних ситуацій отримала 85 безпілотних літальних апаратів DJI Mavic 3 Fly More Combo, призначених для проведення розвідки та супроводу заходів з розмінування.