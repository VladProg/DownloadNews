Підрозділ з випуску авіаційної техніки японської автомобілебудівної компанії Honda планує випустити новий літак HondaJet, який зможе літати на дальші відстані, ніж будь-які конкуренти.

Як передає Укрінформ, про це повідомляє NHK.
Це буде перший легкий реактивний літак, здатний здійснювати безперервний трансконтинентальний переліт через територію США.
У компанії заявили, що вона прагне того, щоб літак зміг пролітати 4 862 км без посадок — у 1,8 раза більше, ніж пролітає нинішня модель. Це стане найдовшою відстанню, яку пролітатиме легкий реактивний літак такого класу.

У літака буде більший фюзеляж, він зможе брати на борт до 11 пасажирів. Він також буде на 20% економнішим щодо витрати палива, ніж його конкуренти.
Як повідомляв Укрінформ, великий вантажний безпілотник VoloDrone від німецької компанії Volocopter здійснив перший політ.