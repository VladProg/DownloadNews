Космічний телескоп NASA/ESA Hubble сфотографував яскраве кулясте зоряне скупчення NGC 6544, що знаходиться у сузір’ї Стрільця.

Про це повідомила обсерваторія NASA, передає Укрінформ.
Це скупчення тісно пов’язаних зірок розташоване на відстані понад 8 000 світлових років від Землі і, як і всі кульові скупчення, є густонаселеною десятками тисяч зірок областю в космосі.

Зображення NGC 6544 поєднує дані двох камер Hubble — Advanced Camera for Surveys і Wide Field Camera 3 — а також двох окремих астрономічних спостережень.
Зазначається, що NGC 6544 знаходиться неподалік величезної туманності Лагуна, туманного лабіринту газу та пилу, створеного лютими вітрами новонароджених зірок.
Туманність Лагуна колосальна - має розмір 55 світлових років у поперечнику та 20 світлових років зверху вниз.
Відкрив цей об'єкт британський астроном німецького походження Фрідріх Вільгельм Гершель, який уперше спостерігав за космічним об'єктом 22 травня 1784 року.
Як повідомляв Укрінформ, космічний телескоп NASA/ESA Hubble сфотографував неправильну галактику NGC 7292, що знаходиться у сузір’ї Пегаса.
Фото: ESA/Hubble & NASA, W. Lewin, F. R. Ferraro