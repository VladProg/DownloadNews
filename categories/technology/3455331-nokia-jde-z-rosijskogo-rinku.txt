Міжнародна корпорація Nokia офіційно оголосила, що йде з російського ринку.

Про це повідомляє Укрінформ з посиланням на пресреліз компанії.
«З перших днів вторгнення в Україну Nokia було зрозуміло, що продовження нашої присутності в росії неможливе. Протягом останніх тижнів ми призупинили поставки, зупинили новий бізнес і перенесли нашу обмежену науково-дослідну діяльність за межі росії. Тепер ми можемо оголосити про вихід з російського ринку», - йдеться у заяві компанії.
Водночас у Nokia нагадали, що західні країни з гуманітарних міркувань застерегли від обвалу телекомунікаційних мереж у росії і наголосили, що важливо забезпечити росіянам збереження доступу до інтернету та інформації ззовні.
Через це, навіть з відходом з росії компанія залишить собі завдання підтримувати ці мережі та подавати заявки на ліцензії, необхідні для забезпечення цієї підтримки, настільки, наскільки це не суперечить чинним санкціям.
У компанії також зазначили, що на долю росії припало менш як 2% наших чистих продажів у 2021 році.
«Враховуючи високий попит, який ми спостерігаємо в інших регіонах, ми не очікуємо, що це рішення вплине на нашу здатність досягти наших прогнозів на 2022 рік», - наголошується у заяві.
Як повідомляв Укрінформ, 24 лютого 2022 року російська федерація розпочала неспровоковану війну проти України. Загарбники обстрілюють та бомбардують мирні міста і селища України, катують і вбивають мирне населення.
Сотні відомих світових компаній перестали працювати в Росії і таким чином показали, що будуть фінансувати державу, яка розпочала війну в Україні.