Пошта Греції почала використовувати 55 роботів для прискорення процесів у сортувальному центрі в Афінах.Пошта Греції почала використовувати 55 роботів для прискорення процесів у сортувальному центрі в Афінах.

Як передає Укрінформ, про це повідомляє Ekathimerini.
Загалом йдеться про 55 невеликих роботів зі штучним інтелектом.
Вони сканують поштові індекси, зважують пакети та перевозять їх до різних сортувальних зон у будівлі центру. Встановлені датчики допомагають їм краще орієнтуватися в робочому просторі.
Роботи можуть обробляти до 168 000 посилок вагою до 15 кг на день. Їх потрібно заряджати кожні чотири години протягом 5 хвилин.
За словами очільника Пошти Греції Джорджа Константипулоса, до 80% сортування посилок було передано роботам і цей процес став утричі швидшим.
Як повідомляв Укрінформ, раніше гонконзький стартап MangDang заявив про створення мініатюрного робота Mini Pupper.
Фото: Image Istock