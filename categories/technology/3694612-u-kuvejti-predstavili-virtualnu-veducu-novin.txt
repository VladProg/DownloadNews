Кувейтське ЗМІ - Kuwait News – представило ведучу новин, створену за допомогою штучного інтелекту (ШІ).

Про це повідомляє Sky News, передає Укрінформ.
Зазначається, що Kuwait News опублікували у Твіттері відео із компʼютеризованою ведучою.
«Я Федха, перша ведуча в Кувейті, яка працює на базі штучного інтелекту в Kuwait News. Яким новинам ви віддаєте перевагу? Давайте послухаємо вашу думку», — каже ведуча арабською мовою.



أول مذيعة في #الكويت تعمل بالذكاء الاصطناعي

• #فضة.. مذيعة #كويت_نيوز الافتراضية

• ما هي نوعية الأخبار التي تفضلونها بتقديم #فضة زميلتنا الجديدة؟ .. شاركونا آراءكم pic.twitter.com/VlVjasSdpb
— كويت نيوز (@KuwaitNews) April 8, 2023

Заступник головного редактора кувейтського медіа Абдулла Бофтайн заявив, що цей крок є перевіркою потенціалу штучного інтелекту пропонувати «новий та інноваційний контент».
За його словами, у майбутньому Федха зможе регулярно озвучувати новини з кувейтським акцентом для акаунта Kuwait News у Twitter.
Пояснюючи вибір імені ведучої, Бофтайн сказав, що Федха — це популярне давнє кувейтське ім’я, яке означає срібло чи метал.
«Ми завжди уявляємо роботів у сріблястому і металевому кольорах, тому ми поєднали їх», — додав Бофтайн.
Як повідомляв Укрінформ, Японія має намір провести дискусію щодо застосування штучного інтелекту та його ризиків на зустрічі міністрів "Групи семи" з цифрових питань, яку країна прийматиме наприкінці квітня.