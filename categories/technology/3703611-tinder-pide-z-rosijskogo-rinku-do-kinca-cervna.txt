Компанія Match Group, яка володіє онлайн-сервісами знайомств, у тому числі Tinder, піде з росії до 30 червня.

Про це повідомляє Reuters, передає Укрінформ.
«Ми віддані захисту прав людини… Наші бренди вживають заходів щодо обмеження доступу до своїх послуг у росії та завершать вихід з російського ринку до 30 червня 2023 року», - йдеться у заяві Match Group.
Багато компаній, що надають цифрові послуги, як-от Spotify і Netflix, припинили роботу у рф незабаром після того, як москва почала повномасштабне вторгнення в Україну в лютому 2022 року.
Як повідомлялося, 17 березня Палата досудового провадження ІІ Міжнародного кримінального суду видала ордери на арешт президента росії путіна та марії львової-бєлової. Їх підозрюють у воєнних злочинах - незаконній депортації та переміщенні населення, зокрема дітей, з тимчасово окупованої території України.
Усі країни-члени Міжнародного кримінального суду тепер юридично зобов'язані затримати і передати до суду путіна.