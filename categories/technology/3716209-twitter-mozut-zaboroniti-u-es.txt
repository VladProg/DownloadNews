Платформу Twitter Ілона Маска потенційно можуть заборонити в Європі, якщо вона не дотримуватиметься правил боротьби з дезінформацією.

Про це повідомляє Politico з посиланням на заяву міністра цифрових технологій Франції Жан-Ноеля Барро, передає Укрінформ.
Барро заявив, що американській компанії заборонять в'їзд до ЄС, якщо вона відмовиться дотримуватися нового Європейського закону про цифрові послуги, який набуде чинності на всій території ЄС наприкінці серпня.
"Дезінформація є однією з найсерйозніших загроз для наших демократій. Twitter, якщо він постійно порушуватиме наші правила, буде заборонений в ЄС", - сказав Барро.
Варто зазначити, що в законі про цифрові послуги прописані зобов'язання великих технологічних компаній щодо відстеження політичної реклами, боротьби з дезінформацією та заохочення ширшого доступу та участі сторонніх осіб.
Як повідомляв Укрінформ, Twitter виходить із добровільної угоди Європейського Союзу про боротьбу з дезінформацією в інтернеті.