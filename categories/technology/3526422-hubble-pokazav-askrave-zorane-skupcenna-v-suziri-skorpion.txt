Космічний телескоп NASA/ESA Hubble зробив фотографію кульового зоряного скупчення Terzan 2, що знаходиться в сузір'ї Скорпіон.

Як передає Укрінформ, про це повідомляє обсерваторія.
Світлина була зроблена завдяки камерам ACS (Advanced Camera for Surveys) і WFC3 (Wide Field Camera 3).

Фото: ESA/Hubble & NASA, R. Cohen
Кульові скупчення — це стабільні, міцно гравітаційно пов’язані скупчення від десятків тисяч до мільйонів зірок, які знаходяться в різноманітних галактиках.
Інтенсивне гравітаційне притягання між щільно розташованими зірками надає кульовим скупченням правильну сферичну форму.
У результаті зображення центрів таких кульових скупчень як Terzan 2 переповнені безліччю блискучими зіркам.
Як повідомляв Укрінформ, космічний телескоп NASA/ESA Hubble зробив фотографію кулястого зоряного скупчення NGC 6569, що знаходиться в сузір'ї Стрілець.