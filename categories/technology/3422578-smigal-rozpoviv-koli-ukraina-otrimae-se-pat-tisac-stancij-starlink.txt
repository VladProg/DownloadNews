Словенія збирає станції прийому супутникового Інтернету Starlink і вже найближчими днями близько п’яти тисяч таких станцій може надійти в Україну.

Як передає Укрінформ, про це повідомив Прем’єр-міністр Денис Шмигаль у Твітері.
«Словенія збирає всі доступні в ЄС станції прийому супутникового інтернету StarLink. Розраховують, що до 5000 штук буде відправлено в Україну вже найближчими днями», - зазначив глава уряду.
Як повідомляв Укрінформ, засновник компанії SpaceX Ілон Маск відповів згодою на прохання міністра цифрової трансформації Михайла Федорова забезпечити Україну станціями Starlink та доступом до супутникового Інтернету.
28 лютого перша партія станцій супутникового Інтернету Starlink прибула до України.