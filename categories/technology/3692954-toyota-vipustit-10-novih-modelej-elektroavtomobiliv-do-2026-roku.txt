Японський автовиробник Toyota Motor Corp. заявив у п’ятницю, що випустить 10 нових моделей електромобілів до 2026 року.

Як передає Укрінформ, про це повідомляє Bloomberg.
Також новий генеральний директор Toyota Кодзі Сато повідомив про плани продажу 1,5 мільйона електромобілів кожного року, щоб виконати обіцянку удвічі скоротити викиди до 2035 року та стати вуглецево-нейтральним до 2050 року.
На розвинутих ринках компанія планує підвищити виробництво серії автомобілів bZ, а в Північній Америці до 2025 року хоче виробляти місцевий акумуляторний позашляховик, водночас збільшивши виробництво акумуляторних заводів.
У Китаї Toyota має наміри додати дві електричні моделі місцевої розробки до 2024 року, а в Азії – зосередитися на акумуляторних пікапах і компактних електромобілях.
Створення спеціалізованої платформи для виробництва електромобілів з нуля є головним пріоритетом для Toyota, оскільки Сато прагне допомогти японському автовиробнику вступити в нову еру електрифікації та інтелектуальних транспортних засобів.
Toyota є найбільшим у світі виробником автомобілів та найбільшим роботодавцем Японії. Саме тому декарбонізація автомобілів компанії має позачергове значення для місії острівної держави стосовно скорочення викидів, відмови від використання викопного палива та пом’якшення кліматичних змін.
Як повідомляв Укрінформ, компанія Tesla має намір розширити використання дешевших батарей на основі заліза, встановлюючи їх на електровантажівках та майбутній дешевшій версії легкового автомобіля.