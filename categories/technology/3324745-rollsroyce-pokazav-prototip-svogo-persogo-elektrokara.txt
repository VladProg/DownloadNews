Британська компанія Rolls-Royce представила прототип свого першого електричного автомобіля.

Як передає Укрінформ, про це повідомляє Electrek.
У компанії заявили, що перший електрокар матиме назву Spectre, а на ринку модель має вийти вже у четвертому кварталі 2023 року. Решту характеристик нового транспортного засобу преміум-класу наразі не розголошують.

Ба більше, компанія планує незабаром розпочати тестування електричного автомобіля на дорогах.

Також Rolls-Royce зазначив, що повністю електрифікує всі свої авто до 2030 року.
Як повідомляв Укрінформ, німецький автовиробник Mercedes-Benz представив новий автомобіль преміумкласу Mercedes-Maybach Edition 100.


Фото: electrek.co