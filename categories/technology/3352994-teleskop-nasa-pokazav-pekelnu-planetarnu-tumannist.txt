Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала планетарну туманність BD+30-3639.

Як передає Укрінформ, про це обсерваторія повідомила у Твіттері.

«Велика й гарна бульбашка газу з температурою близько 3 млн градусів Цельсія оточує зірку, що помирає, розташовану приблизно в 5 000 світлових років від Землі», - йдеться у повідомленні.
Зазначається, що планетарна туманність BD+30-3639 майже в 100 разів перевищує діаметр нашої Сонячної системи.
Як повідомляв Укрінформ, космічна рентгенівська обсерваторія «Чандра» Національного управління з аеронавтики і дослідження космічного простору сфотографувала галактичну туманність NGC 2070 (Тарантул), що знаходиться у сузір'ї Золота Риба.