Цього тижня Apple стала першою компанією у світі, що досягла ринкової капіталізації у 3 трильйони доларів, оператор японської АЕС «Фукусіма-1» заявив, що проведе огляд реакторів за допомогою роботів, а BMW презентувала новий електрокар з інноваційною схемою забарвлення.

Космос
У Китаї показали нові знімки Марса, зроблені космічним зондом
У Китаї опублікували нові зображення Червоної планети, отримані марсіанським зондом "Тяньвень-1".



Фото: CNSA/Handout via Xinhua

Зазначається, що на оприлюднених знімках зафіксовано роботу орбітального модуля та марсохода зонда "Тяньвень-1" у різних умовах.
Читати новину повністю
* * *
Штати хочуть продовжити експлуатацію МКС до 2030 року
Адміністрація США доручила агентству NASA продовжити участь в експлуатації Міжнародної космічної станції до 2030 року.
«Білий дім дав вказівку NASA продовжити участь США в Міжнародній космічній станції до 2030 року. Раніше планувалося, що станція зійде з орбіти у 2024 році та згорить в атмосфері Землі», - йдеться в повідомленні Голосу Америки.
Читати новину повністю
* * *
Hubble показав спіральну галактику у сузір'ї Риби
Телескоп Hubble завдяки камері Wide Field Camera 3 зробив фотографію спіральної галактики NGC 105, розташованої у сузір'ї Риби.

Фото: ESA/Hubble & NASA, D. Jones, A. Riess et al.

Зазначається, що сама галактика розташована майже за 215 мільйонів світлових років від нашої планети.
Читати новину повністю

* * *
Телескоп NASA показав зіткнення галактик у сузір’ї Фенікс

Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала скупчення галактик Ель Гордо, яке знаходиться у сузір’ї Фенікс.

Фото: NASA

Зазначається, що це галактичне скупчення має масу в приблизно в три мільйони мільярдів разів більше за масу нашого Сонця.
Читати новину повністю
* * *
James Webb розгорнув у космосі екран завбільшки з тенісний корт
Новий телескоп «Джеймс Вебб» успішно розгорнув та натягнув усі шари теплозахисного екрана, завершивши один із найважливіших етапів розгортання обсерваторії у космосі.

Теплозахисний екран необхідний для захисту телескопа від випромінювання з боку Сонця, Землі й Місяця. Лише з цим бар'єром розміром із тенісний корт «Джеймс Вебб» зможе виявляти сигнали, що надходять від найдальших об'єктів у Всесвіті.
Читати новину повністю
* * *
SpaceX вивела на орбіту ще майже 50 супутників Starlink
Американська приватна космічна компанія Ілона Маска SpaceX вперше у 2022 році вивела на орбіту чергову партію інтернет-супутників Starlink.

Запуск відбувся зі стартового комплексу Космічного центру Кеннеді у Флориді. Супутники відправили в космос на ракеті Falcon 9.
Читати новину повністю
* * *
Телескоп NASA показав «сніжинку» в сузір’ї Єдинорога
Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала розсіяне зоряне скупчення NGC 2264, яке знаходиться у сузір’ї Єдиноріг.

Зазначається, що неподалік розташоване зоряне скупчення NGC 2264, яке нагадує візерунок сніжинки.
Читати новину повністю
* * *


ІТ, гаджети і соцмережі
Apple досягла рекордної ринкової капіталізації у 3 трильйони доларів

Apple стала першою компанією у світі, що досягла ринкової капіталізації у 3 трильйони доларів.
Це сталося після того, як 3 січня акції виробника iPhone досягли позначки 182,88 долара.
Читати новину повністю
* * *
Тонший та легший: Samsung представив новий 5G-смартфон

Південнокорейська компанія Samsung 4 січня представила новий смартфон Samsung Galaxy S21 FE 5G.

Пристрій має 16,3-сантиметровий AMOLED-екран із роздільною здатністю у 2340 x 1080 пікселів та частотою оновлення дисплею від 120 до 240Гц.
Читати новину повністю
* * *
У роботі Telegram стався глобальний збій, який зачепив й Україну

У роботі месенджера Tелеграм сьогодні ввечері стався глобальний збій, який відчули й в Україні.
З проблемами стикнулися користувачі з України, РФ, Швейцарії та Німеччини.
Читати новину повністю
* * *
TikTok тестує функцію репосту

TikTok тестує кнопку "репост", яка дасть змогу користувачам поширювати відео на платформі, ділячись ними зі своїми підписниками.
Нова кнопка «Репост» знаходиться в меню «Поділитися», за допомогою якого можна було надсилати відео друзям через повідомлення всередині самого TikTok, так і в інших соціальних мережах.
Читати новину повністю
* * *





Роботи, дрони і штучний інтелект
У пошкоджені реактори АЕС «Фукусіма-1» запустять роботів
Оператор японської АЕС «Фукусіма-1» проведе за допомогою роботів огляд реакторів, пошкоджених унаслідок катастрофи у 2011 році.
«Цього року оператор аварійної атомної електростанції «Фукусіма-1» планує провести огляд пошкоджених реакторів за допомогою роботів та здійснити там збирання зразків», - йдеться у повідомленні NHK.
Читати новину повністю
* * *
У Нідерландах представили дрон, який може пролетіти до 100 кілометрів
Нідерландська компанія Avy представила новий безпілотник Avy Aera, який може здійснювати перельоти на відстані до 100 км.
Сам літаючий апарат має можливість перевозити до 3 кг медичних товарів на відстані до 100 км. Ба більше, дрон, який може здійснювати вертикальну посадку та зліт, літатиме в дощ та під час сильних поривів вітру.
Читати новину повністю
* * *
Китайський місяцехід подолав більше кілометра поверхнею супутника Землі
Китайський місяцехід “Yutu 2” та автоматична станція “Чанье-4” подолали 1003 метри зворотним боком Місяця.
Зазначається, що місяцеходу вдалося наблизитися до загадкового об’єкта, схожого на хижу, віддалена фотографія якого спровокувала жваві обговорення у листопаді.
Читати новину повністю
* * *
Автомобілі та не тільки
Tesla за рік продала рекордну кількість електромобілів

Компанія Tesla поставила клієнтам у 2021 році 936 172 електромобілі, що є для неї рекордним показником.
За попередній рік зростання постачань Tesla становить 87%. При цьому майже третину машин (308 600 одиниць) було продано наприкінці року - із жовтня по січень.
Читати новину повністю
* * *
Hyundai не зміг виконати план з продажу авто у 2021 році через нестачу чипів

Південнокорейська компанія Hyundai Motor Co. заявила, що за підсумками 2021 року продала 3,89 млн автомобілів у світі.
При цьому мета з продажів авто за підсумками 2021 року була встановлена на рівні 4 млн автомобілів. Виконанню планів завадила нестача чипів.
Читати новину повністю
* * *
Toyota вийшла на перше місце з автопродажів у Штатах

Японська автомобілебудівна компанія Toyota вперше випередила американську General Motors за річним продажем у США.
Як зазначається, керівництво північноамериканського підрозділу Toyota Motor North America заявило, що 2021 року компанія продала понад 2,33 млн нових автомобілів. Водночас найбільший американський автовиробник General Motors продав близько 2,21 млн автівок. Таким чином, уперше з 1931 року компанія GM поступилася першим місцем з продажів у США.
Читати новину повністю
* * *
BMW «навчила» електрокар миттєво змінювати колір

Німецький виробник автомобілів компанія BMW презентувала на виставці «CES 2022» новий електрокар: кросовер iX з інноваційною схемою забарвлення.


This color changing @BMWUSA #iX is wild! It’s apparently very temperature sensitive so they have a backup in a trailer in case this one gets too hot / cold pic.twitter.com/lXG1Gw0IKY
— Out of Spec Studios (@Out_of_Spec) January 4, 2022

На кадрах показано, як iX спочатку змінює колір з темно-сірого на білий, а потім плавно переливається сірими відтінками. Зазначається, що забарвлення автомобіля є чутливим до температури, тому BMW привезла «запасний» автомобіль на випадок перегріву або переохолодження моделі.








Читати новину повністю
Ще більше цікавих новин шукайте на сайті Укрінформу.