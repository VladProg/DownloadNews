Міністерство цифрової трансформації України презентувало національну ІТ-екосистему на найбільшій у світі міжнародній конференції Web Summit 2021, яка проходить у Лісабоні.

Як передає Укрінформ, про це повідомляє пресслужба відомства.
Заступник міністра цифрової трансформації України з питань розвитку IT Олександр Борняков під час свого виступу розповів, про унікальну екосистему Дія, що має на меті перетворити Україну на найзручнішу країну для людей та бізнесу. Спеціальний правовий режим Дія City, що запроваджує особливі податкові умови та комплекс стимулів для розвитку IT. Проєкт e-Residency, що створює для іноземців комфортні умови для ведення бізнесу в Україні.
Україна вперше бере участь в одній з найвідоміших ІТ конференцій світу Web Summit 2021. Цього року до події долучилося понад 40 тисяч компаній та відвідувачів з різних країн світу.
Як повідомляв Укрінформ, на конференції Web Summit 2021 року Україна вперше має свій стенд, на якому представляє останні здобутки з цифровізації країни та вітчизняні стартапи.
Web Summit – найбільша в світі ІТ-коференція, яка у 2021 році вперше проходить з 1 по 4 листопада у Лісабоні.