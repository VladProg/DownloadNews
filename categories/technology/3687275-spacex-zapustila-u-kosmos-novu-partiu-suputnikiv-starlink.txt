Американська компанія SpaceX запустила на орбіту чергову партію з 56 інтернет-супутників для системи Starlink.

Як передає Укрінформ, про це повідомляє SpaceX у Твіттері.
«Підтверджено розгортання 56 супутників Starlink», - йдеться у повідомленні.
Ракета Falcon 9 стартувала з 40-го стартового комплексу бази американських Космічних сил на мисі Канаверал у Флориді.


Falcon 9 launches Starlink to orbit, completing our 20th launch of the year pic.twitter.com/2aX0OURUtk
— SpaceX (@SpaceX) March 24, 2023

Компанія зазначила, що це 20-й запуск цього року.


Watch Falcon 9 launch 56 Starlink satellites to orbit → https://t.co/bJFjLCiTbK https://t.co/Ci2QQF5ps1
— SpaceX (@SpaceX) March 24, 2023

Як повідомляв Укрінформ, наприкінці лютого SpaceX запустила в космос новітні супутники V2 mini, які надаватимуть покращений сигнал для системи інтернету Starlink.
На сьогодні SpaceX запустила на низьку навколоземну орбіту понад 4000 супутників Starlink.
Крім того, компанія вже має схвалення на запуск 12 000 апаратів Starlink і звернулася до регулятора з проханням надати дозвіл на запуск ще до 30 000 супутників.