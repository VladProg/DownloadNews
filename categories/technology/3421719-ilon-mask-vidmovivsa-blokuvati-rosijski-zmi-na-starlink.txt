Глава SpaceX Ілон Маск відхилив вказівки деяких урядів, серед яких немає України, до Starlink щодо блокування російських джерел новин.

Як повідомляє Укрінформ, про це Маск написав у своєму Твіттері.
«Ми не зробимо цього, якщо тільки під дулом зброї, вибачте, що я абсолютист свободи слова», — заявив він.
Крім цього Маск також написав, що SpaceX змінили пріоритети на кіберзахист і подолання перешкод сигналу, що призведе до незначних затримок у Starship&Starlink V2.
Як відомо, компанія SpaceX встановила вже понад тисячу супутників для Starlink та продовжує розширювати покриття. Загалом SpaceX планує вивести на навколоземну орбіту 12 тис. таких супутників, а потім довести їх кількість до 30 тис.
Як повідомляв Укрінформ, засновник компанії SpaceX Ілон Маск відповів згодою на прохання міністра цифрової трансформації Михайла Федорова забезпечити Україну станціями Starlink та доступом до супутникового Інтернету. У кінці лютого до нас приїхала перша партія станцій StarLink.