Токійська венчурна компанія Rapyuta Robotics розробила робота, який допомагатиме збирати товари з величезних складів для відправки.

Як передає Укрінформ, про це повідомляє NHK.
Система, керована штучним інтелектом, аналізує структуру складу та визначає найефективніший спосіб навігації серед полиць.
Ширина робота становить всього близько 60 сантиметрів, що дозволяє йому проходити через вузькі проходи.
Під час демонстрації три роботи працювали разом із персоналом. Щойно предмети було розміщено на роботах, на екрані одразу з’являлося наступний пункт призначення.
У компанії заявили, що ця технологія дозволяє працівникам збирати приблизно вдвічі більше товарів протягом зміни, а також скорочує відстань, яку вони проходять.
Зазначається, що мета розробки цього робота полягає в тому, щоб зменшити дефіцит робочої сили в логістичній галузі, оскільки все більше людей роблять покупки в Інтернеті.
Як повідомляв Укрінформ, лікарі госпіталю ім. Мері Леннінг в американському місті Гастінгс, штат Небраска, використовують робота для виявлення хвороб легенів, серед яких рак.
Фото: rapyuta-robotics.com