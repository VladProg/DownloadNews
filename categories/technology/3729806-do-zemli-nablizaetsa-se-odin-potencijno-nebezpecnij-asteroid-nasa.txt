Національне управління США з аеронавтики та дослідження космосу (NASA) повідомило, що поблизу Землі у середу, 5 липня, пролетить астероїд 2023 HO6.

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта становить близько 171 м.
Відстань від нього до Землі становитиме близько 2,05 мільйона кілометрів. Швидкість руху астероїда дорівнює 27 972 км/год.
Якщо астероїд наближається до Землі на відстань ближче ніж за 7,4 млн км, а його розмір перевищує 150 м, у NASA вважають його «потенційно небезпечним об’єктом».
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у суботу, 24 червня, пролетів астероїд 467336 (2002 LT38).
За даними NASA, довжина небесного об'єкта становить близько 256 м.