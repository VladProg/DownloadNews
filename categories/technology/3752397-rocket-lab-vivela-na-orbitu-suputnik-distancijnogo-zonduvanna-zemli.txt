Компанія Rocket Lab вивела на орбіту у четвер, 24 серпня, супутник Acadia для компанії Capella Space.

Як передає Укрінформ, про це компанія підтвердила в Х (колишній Tвіттер).
«Місія успішна! Ми підтверджуємо, що супутник Capella Space розгорнуто! Вітаємо та ласкаво просимо на орбіту Acadia! », - заявили в Rocket Lab.
Space.com зазначає, що запуск ракети-носія Electron із супутником дистанційного зондування Землі Acadia був здійснений з космодрому у Новій Зеландії о 02.45 годині за київським часом.


That's 400...uh…399 Rutherford engines launched to space!

The preflown Rutherford engine performed flawlessly today - a major step toward Electron reusability. pic.twitter.com/0EhalaVDP1
— Rocket Lab (@RocketLab) August 24, 2023

Розгортання супутника Acadia на запланованій орбіті відбулося вже близько через годину.
Цей запуск став восьмим для Rocket Lab у 2023 році та 40-м загалом для компанії.
Зазначається, що сьогоднішня місія під назвою «Ми любимо нічне життя» є дуже особливою для Rocket Lab, адже один із дев’яти двигунів першого ступеня на Electron вже побував у космосі у травні 2022 року. Таким чином для Rocket Lab ця місія стала першою з вживаним двигуном.
Як повідомляв Укрінформ, Китай у понеділок запустив на навколоземну орбіту новий супутник дистанційного зондування Землі «Гаофень-12 04» (Gaofen-12 04).