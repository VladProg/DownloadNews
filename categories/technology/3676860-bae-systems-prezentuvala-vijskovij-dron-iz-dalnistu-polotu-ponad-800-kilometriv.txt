Компанія BAE Systems представила гібридний і автономний військовий безпілотник STRIX із вертикальним зльотом та приземленням, який може долати відстань на понад 800 км.

Як передає Укрінформ, про це повідомляє New Atlas.
STRIX, який був розроблений у співпраці з австралійською компанією Innovaero, складається, щоб поміститися в транспортний контейнер, здатний перевозити 160 кг вантажу на відстань понад 800 км.

У компанії заявили, що STRIX є «гібридним, багатопрофільним і багатоцільовим безпілотним літальним апаратом», який здатний виконувати місії, включаючи завдання ударів «повітря-земля», вести постійну розвідку, спостереження або потенційно служити для супроводу військових гелікоптерів.

Зазначається, що дрон може бути запущений і приземлений вертикально без необхідності злітно-посадкової смуги. Ба більше, нахил угору дозволяє йому стояти прямо на задніх колесах, а потім підніматися й приземлюватися, опираючись лише на задні колеса.

«STRIX може бути готовий до експлуатації вже у 2026 році, і вже триває робота над розробкою прототипу STRIX», - заявив гендиректор австралійського відділення BAE Systems Бен Хадсон.
Як повідомляв Укрінформ, одна з найбільших авіабудівних компаній Airbus шукає інвесторів для своєї програми висотних безпілотників для спостереження та комунікацій на сонячних батареях під назвою Zephyr.
Фото: BAE Systems Australia