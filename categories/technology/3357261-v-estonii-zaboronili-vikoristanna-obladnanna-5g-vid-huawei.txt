Парламент Естонії, Рійгікогу, у третьому читанні підтримав законопроєкт "про електронні комунікації", в якому серед іншого заборонено використання в країні обладнання 5G від китайської компанії Huawei.

Як повідомляє Укрінформ, про це повідомляє ERR.
Законопроєкт, який забороняє використання мобільних технологій, зроблених китайською фірмою Huawei в естонських мережах, пройшов останнє третє читання Рійгікогу, за проголосували 73 депутати (із 101). Законопроєкт також гармонізує правила захисту прав споживачів між більш традиційними телефонними службами та службами обміну повідомленнями, такими як Whatsapp та Viber.
Естонський «Закон про електронні комунікації» переносить у внутрішнє законодавство Європейську директиву з комунікацій і визначить вимоги до використання апаратного та програмного забезпечення в мережах зв'язку таким чином, щоб не наражати на небезпеку національну безпеку. Його ще має схвалити президент країни.
Восени 2020 року обладнання від китайських постачальників Huawei або ZTE для своїх мереж 5G заборонила Швеція. У вересні 2021 року Міноборони Литви рекомендувало споживачам уникати купівлі китайських мобільних телефонів Xiaomi і позбутися куплених раніше.
США також обмежує участь китайських компаній у галузі зв'язку, зокрема, поточного року було відкликано ліцензію у китайської телекомунікаційної компанії China Telecom.