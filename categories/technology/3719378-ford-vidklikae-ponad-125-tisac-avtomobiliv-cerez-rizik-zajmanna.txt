Американська компанія Ford відкликає понад 125 000 позашляховиків Escape, пікапів Maverick і розкішних позашляховиків Lincoln Corsair, оскільки з їх двигунів може витікати рідина, що в свою чергу може призвести до займання.

Як передає Укрінформ, про це повідомляє CNN.
Усі транспортні засоби, які відкликаються, є гібридними або плагін-гібридними версіями (можна підзаряжати від звичайної домашньої розетки або від спеціального зарядного пристрою).
Зазначається, що через виробничу проблему з 2,5-літрових бензинових двигунів може витікати моторне масло або пари бензину, які можуть спалахнути, коли вони контактують з гарячими частинами у моторному відсіку автомобіля.
Оскільки транспортні засоби є гібридними і мають електродвигуни, а також газові двигуни, хтось може продовжувати рух навіть після того, як двигун вийшов з ладу, проте це буде погіршувати проблему.
Відкликання стосується моделей Escape, вироблених з 2020 по 2023 рр., моделей Maverick з 2022 по 2023 рр. і моделей Corsair з 2021 по 2023 рр.
Як повідомляв Укрінформ, Національна адміністрація безпеки дорожнього руху США (NHTSA) вимагає відкликати 67 мільйонів автомобілів через проблеми подушок безпеки.
Фото: DPA