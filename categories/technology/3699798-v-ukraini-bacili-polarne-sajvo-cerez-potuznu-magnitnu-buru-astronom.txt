В Україні минулої ночі спостерігалося полярне сяйво через потужну магнітну бурю.

Про це розповів у Фейсбуці астроном, співробітник Харківського планетарію Володимир Кажанов, передає Укрінформ.




Фото: twitter.com/nvaiol22v3rq6og

"В ніч з 23 на 24 квітня 2023 р. в Україні і багатьох країнах Північної півкулі Землі спостерігалося яскраве полярне сяйво! Сталася потужна геомагнітна буря G4 (Kp=8), пов'язана з бомбардуванням нашої планети викидом корональної маси, що стався на Сонці кілька днів тому", – повідомив Кажанов.

За його даними, на момент 1:00 24 квітня за київським часом буря зменшила інтенсивність, полярне сяйво втратило вже ту яскравість, що була.


"Звісно, це явище природи буде повторюватись у майбутньому. Але спрогнозувати точний час і дату цього складно", – зазначив фахівець.

Українців Кажанов просить у коментарях поділитися зробленими знімками сяйва.

Як повідомляв Укрінформ, напередодні ввечері у соцмережах з'явилися численні фото північного сяйва, яке було видно в багатьох областях України.