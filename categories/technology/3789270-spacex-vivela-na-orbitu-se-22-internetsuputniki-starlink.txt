Американська компанія SpaceX у понеділок, 20 листопада, запустила на орбіту ще 22 інтернет-супутники Starlink.

Про це повідомляється на сторінці компанії у соцмережі Х, передає Укрінформ.
Запуск ракети-носія Falcon 9 був з каліфорнійської космічної бази Ванденбер. Після цього перший ступінь Falcon 9 повернувся на Землю, приземлившись на безпілотному кораблі Of Course I Still Love You у Тихому океані.


Liftoff! pic.twitter.com/lrSjT597hu
— SpaceX (@SpaceX) November 20, 2023

Пізніше компанія підтвердила розгортання супутників на орбіті.
На даний момент на низькій навколоземній орбіті працює понад 5000 супутників Starlink.
Як повідомляв Укрінформ, у суботу, 18 листопада, SpaceX запустила на орбіту 23 інтернет-супутники Starlink.