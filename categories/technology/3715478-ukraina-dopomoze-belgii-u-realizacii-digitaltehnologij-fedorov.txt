Україна підтримає Бельгію у створенні технології цифрового посвідчення особи digital ID для онлайнідентифікації користувача.

Про це повідомив віцепрем’єр-міністр з інновацій, розвитку освіти, науки та технологій - міністр цифрової трансформації Михайло Федоров у Телеграмі, підсумовуючи результати візиту до Брюсселя, передає Укрінформ.
"Цифровізація, Дія, defense tech, НАТО та євроінтеграція — такі результати візиту до Брюсселя", - підкреслив Федоров.
В ході візиту він представив у Європейському парламенті візію української цифрової демократії, у тому числі філософію застосунку «Дія», а також мав низку важливих зустрічей, зокрема з головою ЄП Робертою Мецолою та парламентарями Драгошем Тудорашем і Євою Мейделл, майбутнім послом ЄС в Україні та топамбасадором Мінцифри в Європі Катариною Матерновою.
"Разом із 14 країнами ЄС стали учасником govtech-інкубатору Govtech4all. Запуск відбувся під час Government Transformation Summit, де я представив цифрові досягнення України за останні 3 роки. До речі, одразу після мого виступу СIO Ecтонії презентував застосунок на базі Дії — mRiik. Розпочали новий етап співпраці з НАТО щодо треку воєнних інновацій — Альянс надаватиме експертну підтримку українським розробкам. Також працюємо над моделлю фінансування військових інновацій та над перспективами для BRAVE1", - додав Федоров.
Як повідомлялося, Україна готова ділитися досвідом диджиталізації зі стратегічними партнерами, зокрема щодо застосунку «Дія».