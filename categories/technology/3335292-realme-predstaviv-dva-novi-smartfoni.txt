Китайська компанія Realme презентувала 19 жовтня два нові смартфони Realme GT Neo 2T та Realme Q3s.

Як передає Укрінформ, про це повідомляє GSM Arena.
Пристрій Realme GT Neo 2T має 16,3-сантиметровий Super AMOLED-дисплей з частотою оновлення екрану у 120Гц. Селфікамера має 16Мп, а на зворотній стороні знаходяться ще три камери, відповідно у 64Мп, 8Мп та 2 Мп.

Смартфон має процесор MediaTek Dimensity 1200 та батарею потужністю в 4 500 мегаампер за годину. Операційна пам'ять становить 8/12Гб, а внутрішня – 128/256Гб.
Вартість базової моделі 327 доларів США, продажі розпочнуться 1 листопада.
Realme Q3s має 16,8-сантиметровий LCD-дисплей із частотою оновлення екрану у 144Гц. Роздільна здатність гаджету встановлена на рівні FHD+.

Селфікамера має 16Мп, а на зворотній стороні знаходяться ще три камери, відповідно у 48Мп, 2Мп та 2 Мп.
Смартфон має процесор Qualcomm Snapdragon 778G та батарею потужністю в 5 000 мегаампер за годину. Операційна пам'ять становить 6/8Гб, а внутрішня – 128/256Гб.
Вартість базової моделі дорівнює 250 доларів США, продажі розпочнуться 1 листопада.
Як повідомляв Укрінформ, китайська компанія Realme представила новий смартфон Realme X7 Max 5G.