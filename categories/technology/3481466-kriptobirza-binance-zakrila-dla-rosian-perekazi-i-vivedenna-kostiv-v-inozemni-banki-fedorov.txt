Одна із найбільших світових криптобірж Binance закрила росіянам перекази та виведення коштів в іноземні банки.

Як передає Укрінформ, про це віцепрем'єр-міністр - міністр цифрової трансформації Михайло Федоров повідомив у Телеграмі.
"Binance, одна з найбільших світових криптобірж, закрила для росіян перекази та виведення грошей у іноземні банки незалежно від країни резидентства", - зазначив Федоров.

Як повідомляв Укрінформ, раніше криптобіржа Binance заблокувала криптовалютні акаунти родичів кремлівських чиновників.
Зокрема заблоковано криптовалютні акаунти Поліни Ковальової, падчерки міністра закордонних справ рф Сергія Лаврова; Єлизавети Пєскової, дочки прессекретаря президента володимира путіна Дмитра Пєскова; Кирила Малофєєва, сина магната Костянтина Малофєєва, який перебуває під санкціями OFAC і, на думку ЗМІ, пов'язаний із викраденням біткоїнів з біржі WEX.