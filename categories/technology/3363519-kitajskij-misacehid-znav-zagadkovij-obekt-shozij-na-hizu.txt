Місяцехід Yutu 2 від Китайського національного космічного управління (CNSA) зробив на поверхні Місяця світлину невідомого об’єкта, схожого на хижу.

Як передає Укрінформ, про це повідомляє Space.
Фотографія зроблена майже за 80 метрів, коли місяцехід працював поблизу кратера Фон Карман ще у листопаді цього року.

Очікується, що Yutu 2 знадобиться ще близько 2-3 земних місяців, щоб наблизитися до містичного об’єкта на Місяці.

Вчені вважають, що цей об’єкт, імовірно, великий валун, який потрапив на Місяць внаслідок зіткнення. Проте точне пояснення можна буде отримати за кілька місяців.
Як повідомляв Укрінформ, китайська автоматична станція «Чанье-4» з місяцеходом «Yutu 2» була запущена 8 грудня 2018 року, сіла вона 3 січня 2019 року в кратері Фон Карман, що у південній півкулі зворотного боку Місяця.


Фото: CNSA/Our Space