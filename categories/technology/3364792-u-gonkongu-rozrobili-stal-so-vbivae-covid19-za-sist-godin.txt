Команда дослідників із Гонконгського університету заявила про розробку нержавної сталі, яка нейтралізує коронавірус (COVID-19) за кілька годин.

Як передає Укрінформ, про це повідомляє Bloomberg.
За даними дослідників, нещодавно розроблений сплав може інактивувати 99,75% коронавірусу протягом трьох годин і 99,99% протягом шести годин.
Нині вчені у співпраці з промисловими партнерами перевіряють цей матеріал у створенні кнопок у ліфтах, дверних ручок та поручней, які є одними з поверхонь, до яких люди найчастіше торкаються в громадських місцях.
Зазначається, що якщо спеціальна сталь виявиться ефективною, це значно знизить витрати на регулярну дезінфекцію громадських місць, таки як громадський транспорт, аеропорти, вокзали, кінотеатри та спортивні стадіони.
Оскільки пандемічні страхи повертаються з варіантом коронавірусу Омікрон, новий продукт потенційно може допомогти людям повернутися до звичного життя після непростих останніх двох років пандемії.
Як повідомляв Укрінформ, вчені Університету Пенсильванії розробили жувальну гумку, яка може нейтралізувати коронавірус у слині.