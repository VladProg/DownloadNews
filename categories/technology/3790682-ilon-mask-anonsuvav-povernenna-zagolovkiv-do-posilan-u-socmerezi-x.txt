Власник соцмережі Х Ілон Маск заявив, що на платформі знову відображатимуться заголовки до посилань, які поширюють користувачі.

Про це він написав у соцмережі Х, передає Укрінформ.
За його словами, у майбутньому оновленні Х накладатиме заголовок на верхню частину зображення URL-адреси.
Водночас Маск не уточнив, коли саме з’явиться оновлення, і не навів приклад того, як може виглядати зміна.
Як повідомляв Укрінформ, у серпні соцмережа Х почала приховувати заголовки від новинних посилань, залишивши лише головне зображення з посилань на новинні статті, які поширюються на платформі.
Гендиректор компанії Ілон Маск закликав журналістів безпосередньо публікувати свій контент на платформі.