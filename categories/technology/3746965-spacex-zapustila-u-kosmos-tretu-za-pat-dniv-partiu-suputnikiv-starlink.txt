Американська компанія SpaceX у п’ятницю, 11 серпня, вивела на орбіту нову партію із 22 інтернет-супутників Starlink.

Як передає Укрінформ, про це компанія повідомила на власній сторінці в X (колишній Twitter).
«Запуск», - заявили в SpaceX.



Liftoff! pic.twitter.com/hyr81mdZTU
— SpaceX (@SpaceX) August 11, 2023

Space.com зазначає, що запуск ракети-носія Falcon 9 із 22 супутниками Starlink на борту був здійснений о 08.17 годині за київським часом із космодрому у Флориді, США.
Очікується, що розгортання супутників на запланованій орбіті відбудеться вже через близько 65 хвилин після запуску.
Перший ступінь Falcon 9 повернувся на Землю, приземлившись у морі на безпілотному кораблі Just Read приблизно через 8,5 хвилин після запуску.
Як повідомляв Укрінформ, американська компанія SpaceX у понеділок, 7 серпня, вивела на орбіту нову партію із 22 інтернет-супутників Starlink.
У вівторок компанія вивела на орбіту ще 15 інтернет-супутників Starlink.
Фото: Twitter/SpaceX