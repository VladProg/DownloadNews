Китайська астронавтка Ван Япін зробила серію знімків Землі з космосу.

Про це повідомляє Укрінформ з посиланням на CGTN.

Зазначається, що фотографії Землі були зроблені з основного модуля "Тяньхе" китайської космічної станції.
Астронавтка Ван Япін стала першою китаянкою, яка побувала у відкритому космосі в межах місії поза космічною станцією «Тяньгун», що наразі будується.
Вона та двоє її колег Чжай Чжиґан і Є Гуанфу прибули сюди на космічному кораблі «Шеньчжоу-13» у жовтні. Астронавти мають здійснити найдовшу космічну місію в історії країни в 183 дні, в рамках якої тестуватимуть роботу станції, здійснюючи виходи у відкритий космос.
Як відомо, першу китайську пілотовану орбітальну станцію "Тяньгун-1" було запущено у вересні 2011 року, а станцію "Тяньгун-2" - у вересні 2016-го. За кілька місяців до цього зв'язок з "Тяньгун-1" було втрачено, у квітні 2018 року станція увійшла в атмосферу Землі, її компоненти переважно згоріли над Тихим океаном. Друга китайська пілотована станція завершила роботу в липні 2019-го і була зведена з орбіти.
Очікується, що термін експлуатації "Тяньгун", що означає "небесний палац", становитиме 10-15 років. Станція зможе приймати трьох космонавтів терміном до шести місяців. У завершеному вигляді вона важитиме близько 90 тонн, що майже вп'ятеро менше за 420-тонну Міжнародну космічну станцію.