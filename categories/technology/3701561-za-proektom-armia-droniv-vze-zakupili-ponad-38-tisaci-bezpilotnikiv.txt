За проєктом «Армія дронів» профільні державні органи вже законтрактували понад 3,8 тис. безпілотників на суму в понад 4,1 млрд гривень.

Про це в інтерв’ю Укрінформу повідомив віцепрем'єр-міністр з інновацій, розвитку освіти, науки та технологій – міністр цифрової трансформації Михайло Федоров.
«Ми вже законтрактували понад 3800 комплексів БПЛА на понад 4,1 млрд грн, а також навчили більше ніж 7 тисяч операторів дронів. Наша мета – навчити 10 тисяч людей, тому ми рухаємось в цьому напрямку», - зазначив міністр.

Федоров додав, що зараз в Україні функціонує більше 20 шкіл, де люди можуть отримати навички керування дронами. Щомісяця кількість шкіл збільшується на одну-дві. Також майже в кожного виробника дронів є своя внутрішня школа.
Як повідомлялось, «Армія дронів» – проєкт, започаткований Генеральним штабом ЗСУ та Мінцифри. Це комплексна програма, в межах якої запланована системна закупівля дронів, їх ремонт, а також курси навчання відповідних фахівців. Проєкт стартував 1 липня.
Перше фото з сайту defence-ua.com