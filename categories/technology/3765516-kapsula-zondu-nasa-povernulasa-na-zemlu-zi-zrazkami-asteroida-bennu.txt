Капсула космічного апарату Національної аерокосмічної адміністрації США (NASA) Osiris-Rex у неділю, 24 вересня, повернулася на Землю зі зразками астероїда Бенну.

Як передає Укрінформ, про це повідомляє NASA в соцмережі Х.
«Капсула Osiris-Rex зі зразком (Бенну – ред.) приземлилася на полігоні для випробувань (Міноборони США – ред.) в штаті Юта о 17.52 годині після подорожі довжиною 6,2 мільярда кілометрів», - заявили у NASA.
В американському космічному відомстві додали, що це перша американська місія щодо повернення зразків астероїду у своєму роді та відкриває «капсулу часу до початку нашої Сонячної системи».


TOUCHDOWN! The #OSIRISREx sample capsule landed at the Utah Test and Training Range at 10:52am ET (1452 UTC) after a 3.86-billion mile journey. This marks the US's first sample return mission of its kind and will open a time capsule to the beginnings of our solar system. pic.twitter.com/N8fun14Plt
— NASA (@NASA) September 24, 2023

Space.com зазначає, що космічний зонд Osiris-Rex був запущений у 2016 році. Він досяг астероїда Бенну в жовтні 2020 року та зібрав зразки з поверхні навколоземного астероїда.


Відео: VideoFromSpace


Як повідомляв Укрінформ, 10 травня 2021 року космічний апарат Національної аерокосмічної адміністрації США (NASA) Osiris-Rex залишив орбіту астероїда Бенну, аби вирушити у зворотну подорож на Землю.
Зонд для збору пилу та зразків породи астероїда використовував робот-руку завдовжки 3,4 метра.
Фото: NASA