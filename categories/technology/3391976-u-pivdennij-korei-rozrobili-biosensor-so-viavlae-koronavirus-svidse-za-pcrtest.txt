Науковці з Корейського інституту науки і та технологій (KIST) розробили біосенсор для скринінгу, який може виявити варіанти коронавірусу впродовж 30 хвилин.

Як передає Укрінформ, про це повідомляє Yonhap.
За словами вчених, результати цих тестів такі ж точні, як і тести полімеразної ланцюгової реакції (ПЛР).
Високочутливий і портативний біосенсор для скринінгу виявляє COVID-варіанти за допомогою ангіотензинперетворювального ферменту 2 (ACE2).
ACE2 є вірусним рецептором, який є спільними серед всіх відомих варіантів COVID-19.
ПЛР-тест, який нині найчастіше використовується, — це молекулярний тест, який шукає генетичний матеріал SARS-CoV-2, вірусу COVID-19. Результати ПЛР-тесту зазвичай займають щонайменше кілька годин, у той час як розроблений біосенсор успішно виявляє варіанти COVID-19 всього за 30 хвилин.
Зазначається, що у Південній Кореї на тлі стрімкого поширення коронавірусного штаму Омікрон за минулу добу був встановлений новий рекорд за кількістю заражень – понад 13 тисяч.
Як повідомляв Укрінформ, дослідники з Університету Тампере виявили серед існуючих на ринку ліків препарати, що блокують коронавірусну інфекцію.