Компанія SpaceX запустила місію SES O3b mPOWER, яка вивела два супутники зв’язку на середню навколоземну орбіту.

Про це SpaceX повідомила у соцмережі Х, передає Укрінформ.


Liftoff! pic.twitter.com/7xuJd88TOZ
— SpaceX (@SpaceX) November 12, 2023

Як зазначається, ракета Falcon 9 стартувала зі станції космічних сил на мисі Канаверал у Флориді. Після цього перший багаторазовий ступінь ракети-носія здійснив вертикальну посадку приблизно через 8,5 хвилин після старту.


Falcon 9’s first stage has landed on the A Shortfall of Gravitas droneship pic.twitter.com/KFOZ8ka6uc
— SpaceX (@SpaceX) November 12, 2023

Через дві години після зльоту компанія підтвердила розгортання обох супутників на середній навколоземній орбіті приблизно за 8000 км від Землі.
Супутники стануть частиною сузір’я супутників зв’язку O3b, якими керує провайдер SES SA з Люксембургу. Очікується, що після завершення створення групи з шести супутників вона забезпечить високошвидкісне з’єднання з різними клієнтами як в державних, так і в приватних галузях, починаючи з кінця 2023 року, пише Space.com.
Зараз Starlink - мегасузір’я супутників широкосмугового Інтернету SpaceX - складається з понад 5000 працюючих супутників.
Місія SES O3b mPOWER стала 84-м запуском SpaceX цього року.
Як повідомляв Укрінформ, 11 листопада у рамках місії Transporter 9 ракета Falcon 9 з десятками мінісупутників здійснила старт на низьку навколоземну орбіту.
Фото ілюстративне