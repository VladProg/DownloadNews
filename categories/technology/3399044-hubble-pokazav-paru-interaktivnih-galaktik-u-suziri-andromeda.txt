Телескоп Hubble зробив знімок Arp 282 - пари інтерактивних галактик, яка знаходиться у сузір'ї Андромеда.

Як передає Укрінформ, про це повідомляє обсерваторія.
Незважаючи на те, що взаємодії між галактиками є поширеним явищем у Всесвіті, рідко можна отримати зображення двох галактик, які взаємодіють у такий помітний динамічний спосіб.
Внизу на знімку можна розледіти сейфертівську галактику NGC 169, а згори – галактику IC 1559. Зазначається, що обидві космічні об’єкти Arp 282 мають активні галактичні ядра (AGN), хоча це важко зрозуміти, дивлячись на це зображення.

Фото: ESA/Hubble & NASA
Якби на цьому знімку було видно повне випромінювання двох AGN, то це, ймовірно, приховало би ту чудово деталізовану взаємодію, що відбувається між NGC 169 і IC 1559.
Сейфертівська галактика — тип спіральних або неправильних галактик із зореподібним активним ядром, спектр випромінювання якого містить численні широкі дозволені та заборонені емісійні лінії, що вказує на потужні викиди газу зі швидкостями 300—5000 кілометрів на секунду.
Як повідомляв Укрінформ, телескоп Hubble зробив знімок карликової галактики NGC 1705, яка знаходиться у сузір'ї Живописець.
Перше фото: seti.org