У Ле-Бурже проходить найбільший у світі авіасалон, який триватиме до кінця тижня. Цього року на ньому відсутні представники з Росії.

Як передає Укрінформ, про це повідомляє Reuters.
Попередній авіасалон мав відбутися у 2021 році, але був скасований через пандемію коронавірусу.

Президент Франції Еммануель Макрон особисто прилетів на авіасалон на гелікоптері і спостерігав за льотною демонстрацією. Він також оглянув новітню розробку Airbus, літак A321XLR, французький винищувач Rafale.
Цього року авіасалон проходить без російських виробників - через війну в Україні.

Очікується, що деякі українські посадовці та аерокосмічні фірми будуть на виставці.
На даний момент відомо, що французька компанія Thales (TCFP.PA) оголосила про підписання контракту з Індонезією на постачання 13 радарів дальнього повітряного спостереження.

Пізніше в понеділок очікується показовий політ американського винищувача F-35.
Як повідомляв Укрінформ, ізраїльська ракета-перехоплювач Sky Sonic, яка розробляється вже близько трьох років, буде показана на Паризькому авіасалоні.
Перше фото ілюстративне