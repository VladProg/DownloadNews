На міжнародній конференції Web Summit 2023 представили дев'ять українських стартапів.

Як передає Укрінформ, про це Міністерство цифрової трансформації повідомляє у Телеграмі.

"Кращі серед кращих показали себе на конференції Web Summit 2023. Саміт відвідали більш як 500 інвесторів, 970 стартапів та 21 000 гостей", - ідеться в повідомленні.
Україна представили низку розробок, серед яких:

система автоматичної перевірки та розпізнавання облич на фото чи відео;
онлайн-простір для організації роботи малих та середніх компаній;
платформа для оптимізації корпоративних витрат та інші.

Одразу декілька міжнародних компаній зацікавилось українською low-code платформою UBOS, яка допомагає розробляти програмні рішення на базі AI.
Українські команди скористалися усіма можливостями заходу такого масштабу: дослідили стартап-ринок Бразилії, поспілкувалися з інвесторами, журналістами, потенційними партнерами та клієнтами. "Вони підтверджують - світ у захваті від наших розробок", - наголосили у Мінцифри.
Як відзначили у міністерстві, участь української делегації стала можливою завдяки спільними зусиллям співорганізаторів — Міністерства цифрової трансформації, Українського фонду стартапів (USF) та Ukrainian hub, за підтримки Програми USAID "Конкурентоспроможна економіка України" та партнерів — Ukrainian American Coordinating Council, Flyer One Ventures.
Як повідомляв Укрінформ, Міністерство цифрової трансформації і об’єднання технологічних компаній України Techosystem підписали меморандум про співробітництво для розвитку ІТ-індустрії.
Фото: biome-dx.co