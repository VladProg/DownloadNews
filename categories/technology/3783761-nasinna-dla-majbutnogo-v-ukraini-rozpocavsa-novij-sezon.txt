Всесвітня програма «Насіння для майбутнього» (Seeds for the Future) компанії Huawei знову відчинила свої двері для найкращих студентів та випускників українських ВНЗ, які пройшли конкурсний відбір.

Важливий освітній захід, що проводиться вже сьомий рік поспіль за підтримки Міністерства освіти й науки України, цьогоріч триває з 6 до 13 листопада 2023 р. у Києві. Таким чином, Huawei продовжує підтримувати розвиток якісної освіти та сприяти подальшому працевлаштуванню талановитих українців у сфері ІКТ.

Інтенсивна восьмиденна програма «Насіння для майбутнього» розпочалася вчора з урочистої церемонії відкриття у Державному університеті інформаційно-комунікаційних технологій та на базі столичного інноваційного парку UNIT.City.

«Цьогоріч учасники програми «Насіння для майбутнього» матимуть змогу розширити свої технічні та цифрові знання, а також відточити підприємницьке мислення, — сказав у вступній промові Тоні Цао, заступник директора «Хуавей Україна». — Найкращі команди візьмуть участь у Всесвітньому конкурсі Tech4Good, де змагатимуться за перемогу і досліджуватимуть величезний потенціал ІКТ для стимулювання сталого розвитку. Я впевнений, що у студентів з України є всі шанси очолити наступну хвилю інновацій для розробки проривних технологій, започаткування власного бізнесу або створення нових партнерств між країнами та культурами».

У межах заходу 21 фіналіст відбіркового конкурсу отримав можливість навчатися і працювати в проєктних групах. Нові знання для амбітної української молоді надають провідні вітчизняні та міжнародні експерти у сфері ІКТ. Вони діляться з учнями сучасними галузевими тенденціями в телекомунікаціях, цифровій трансформації, штучному інтелекті, енергетиці, інноваціях тощо. Ментори програми також наводять приклади виконання практичних завдань, які полягають у ефективному застосуванні ІКТ у різних галузях. Наприклад, студенти беруть участь у майстер-класах з лідерства, працевлаштування, підприємництва, сталого розвитку.

«Завдяки програмі «Насіння для майбутнього» молоді таланти з України мають можливість здобути нові навички, які є вкрай необхідними як для їхнього професіонального зростання, так і для розвитку сфери інформаційно-комунікаційних технологій. Компанія «Хуавей Україна» вкотре демонструє високий рівень організації процесу із залученням провідних експертів галузі і представників органів влади. Ці дії сьогодні обов’язково дадуть гідний результат у майбутньому», — прокоментував Володимир Толубко, ректор Державного університету інформаційно-комунікаційних технологій.

Окрім вдосконалення комунікаційних навичок, молодь вчиться, як правильно презентувати себе та свої ідеї з використанням сучасних технологій. Такий комплексний підхід дозволяє учасникам краще розуміти технологічні тренди, особливості побудови та роботи 5G і хмарних обчислень. Отримані знання від експертів галузі допоможуть новачкам створити в команді ідею для стартапу, направленого на вирішення соціальних та екологічних проблем. Таким чином, студенти і випускники 2023 року підвищать свою конкурентоспроможність на ринку праці. Найкращу команду розробників стартапів запросять до участі у міжнародному конкурсі Tech4Good Startup Sprint із призовим фондом 100 000 доларів США.

Також випускники програми отримають онлайн-доступ до освітніх і мотиваційних подій у спільноті випускників програми Huawei Seeds for the Future LinkedIn Group. Наприклад, у 2023 році Huawei запровадила нову програму амбасадорів програми «Насіння для майбутнього», у якій братимуть участь її найбільш успішні випускники за всі роки. Тож у цьогорічних випускників теж з’явиться можливість представляти програму «Насіння для майбутнього» на різних інформаційних платформах та онлайн-подіях.
«Обмін набутим досвідом у сфері ІКТ дає краще розуміння спільних і відмінних рис локальних ринків, а також того, куди і як потрібно рухатися далі задля створення нових інтелектуальних можливостей. Українські студенти вже зараз можуть розпочати свій кар’єрний шлях завдяки «Насіння для майбутнього» і тим практичним навичкам, які отримають протягом програми. Ці знання дозволять їм закласти фундамент для створення більш розумного і сталого світу», — сказав у своєму виступі Михайло Згуровський, ректор КПІ ім. Ігоря Сікорського.

За умови успішного проходження програми студенти отримають відповідні сертифікати. До того ж найкращі учні будуть запрошені на оплачуване стажування у компанії «Хуавей Україна». Для цього учасники програми мають успішно скласти іспити з обов’язкових онлайн-курсів (набрати мінімум 80 балів зі 100). Далі на них чекатиме співбесіда в одному з підрозділів компанії, за результатами якої буде ухвалено рішення щодо подальшого стажування. Тож бажаємо успіху учасникам програми на цій важливій фінішній прямій. Стежте за оновленнями програми «Насіння для майбутнього» на сайті: www.seedsforthefuture.com.ua.
Про програму «Насіння для майбутнього»
З моменту заснування в Таїланді у 2008 році програма «Насіння для майбутнього» проводиться в 139 країнах і регіонах по всьому світу. У ній взяли участь понад 15 000 студентів. Цифрові навички та цифрова грамотність є вирішальними для розвитку цифрової економіки, а потужна спільнота талантів є головним рушієм як цифрової трансформації, так і економічного зростання.

У програмі «Насіння для майбутнього» компанія розвиває цифрові навички молоді, які потрібні для успіху на ринку праці, щоб знайти роботу або започаткувати власний бізнес.

В Україні програма «Насіння для майбутнього» проходить з 2016 року за підтримки Міністерства освіти й науки України.
Фото: Хуавей Україна