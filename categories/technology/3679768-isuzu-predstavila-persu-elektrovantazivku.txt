Японська компанія Isuzu Motors презентувала свою першу електричну вантажівку.

Як передає Укрінформ, про це повідомляє NHK.
Сама електровантажіка є повністю електричною версією невеликої вантажівки Elf від Isuzu Motors. Компанія пропонує її у трьох варіантах ємності акумулятора.
В Isuzu заявили, що електричний транспортний засіб може проїхати близько 170 кілометрів на одній зарядці.
Зазначається, що уряд Японії поставив за мету, щоб до 2030 року загальний обсяг продажів нових невеликих вантажівок та інших комерційних транспортних засобів становив 20-30% від всіх електричних автомобілів. Це включає і «гібридні» варіанти.
Цьогоріч інша японська компанія Mitsubishi Fuso Truck and Bus заявила, що планує оновити модель своєї невеликої електровантажівки.
Як повідомляв Укрінформ, японська компанія Hino представила вантажівку на електричному ходу вантажопідйомністю 1 тонна.