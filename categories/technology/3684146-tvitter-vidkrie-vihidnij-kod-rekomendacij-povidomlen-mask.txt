Генеральний директор компанії Twitter Ілон Маск оголосив, що 31 березня соцмережа відкриє весь вихідний код, який використовується для рекомендацій твітів.

Про це він написав у Твіттері, передає Укрінформ.
«Twitter відкриє весь код, який використовується для рекомендацій твітів, 31 березня», - написав Маск.
За його словами, «алгоритм» Twitter є надто складним і не до кінця зрозумілий зсередини.
«Люди постійно виявляють багато дурниць серед рекомендованого контенту. Ми розробляємо спрощений підхід, щоб обслуговувати більш привабливі твіти, але це ще не завершена робота», - зауважив Маск.
Він додав, що забезпечення прозорості коду спочатку буде «неймовірно незручним», але це має призвести до швидкого покращення якості рекомендацій.
«Найголовніше, ми сподіваємося завоювати вашу довіру», - написав він.
Вихідний код - це будь-який набір інструкцій або оголошень, написаних комп'ютерною мовою програмування у формі, що її може прочитати і модифікувати людина. Початковий код дозволяє програмісту вивчати і змінювати роботу програми в найзручніший для людини спосіб. Пізніше цей код перекладається компілятором на машинну мову.