Компанія SpaceX відправила зі штату Флорида на Міжнародну космічну станцію туристів. Екіпаж тиждень перебуватиме на борту МКС.

Як передає Укрінформ, про це повідомляє CNN.
Колишня астронавтка NASA, а нині співробітниця Axiom - 63-річна Пеггі Вітсон очолила екіпаж AX-2, таким чином ставши першою жінкою, що керувала приватним космічним польотом.
До складу екіпажу також увійшли американський бізнесмен Джон Шоффнер, дослідниця у галузі онкології Райана Барнаві та колишній військовий пілот Алі Аль-Карні із Саудівської Аравії.


Фото: Joe Raedle/Getty Images

Їхня подорож, організована х'юстонською компанією Axiom Space, знаменує собою другу приватну місію на Міжнародну космічну станцію (МКС). Космічний корабель має пристикуватися до орбітальної лабораторії о 9:24 ранку за східним часом у понеділок.
Місія AX-2 є однією з низки місій, які, як сподіваються Axiom Space і NASA, продовжать стимулювати участь приватного сектору в космічних польотах, особливо на низькій навколоземній орбіті, де знаходиться космічна станція.
Як повідомляв Укрінформ, компанія SpaceX запланувала три місії із приватним екіпажем, під час яких уперше в історії у відкритий космос виводять туриста.
Перші дві місії планувалися на кораблі Crew Dragon, а ось третю буде відправлено в космос на кораблі Starship - це буде перший політ з людьми на борту для цього космічного корабля.