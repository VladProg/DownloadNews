Microsoft випустила щорічний святковий светр, який цього року присвячений Windows XP.

Про це повідомляє GeekWire, передає Укрінформ.
Светр Microsoft містить зображення Bliss, яке за замовчуванням встановлювалося на робочому столі Windows XP. Це реальна фотографія зеленого пагорба в окрузі Сонома, штат Каліфорнія. Знімок зробив у 1996 році фотограф National Geographic Чарльз О'Рір.
Светр випущений в обмеженій кількості і вже надійшов у продаж. Він коштує 70 доларів.

Фото: Microsoft

Microsoft випускає версії ностальгічних светрів вже кілька років поспіль. Цього року продажі светрів з логотипом Windows спрямовані на підтримку екологічної організації The Nature Conservancy. Корпорація Microsoft перекаже їй 100 000 доларів від продажів одягу.
Як повідомляв Укрінформ, у вересні на аукціоні Sotheby`s продали светр принцеси Діани із зображенням чорної та білих овець.