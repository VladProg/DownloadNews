Вантажний космічний корабель Cargo Dragon компанії SpaceX у суботу пристикувався до Міжнародної космічної станції (МКС).

Про це повідомляє SpaceX у соцмережі Х, передає Укрінформ.
«Стиковку підтверджено – Dragon прибув до МКС», – йдеться у дописі.
Ракета Falcon 9 із Dragon стартувала з Космічного центру імені Кеннеді у Флориді у п’ятницю за київським часом.
Корабель доправив на МКС близько трьох тонн продовольства, обладнання та матеріалів для проведення наукових експериментів екіпажем станції.
Це 29-та роботизована місія з поповнення запасів, яку SpaceX здійснює до орбітальної лабораторії для NASA.


LIVE: Watch a @SpaceX cargo Dragon arrive at the @Space_Station. Docking is expected at about 5:10am ET (1010 UTC). https://t.co/ULqILF2C2b
— NASA (@NASA) November 11, 2023

Очікується, що Dragon проведе близько місяця пристикованим до МКС у межах місії CRS-29, а потім повернеться на Землю з приблизно 1724 кг вантажу на борту.
Як повідомляв Укрінформ, компанія SpaceX 8 листопада запустила на орбіту ще 23 інтернет-супутники Starlink.
Фото: International Space Station