Компанія британського підприємця Річарда Бренсона Virgin Orbit звільнить 85% персоналу.

Про це повідомляє BBC, передає Укрінформ.
Як зазначається, таке рішення прийнятто через те, що компанія не змогла забезпечити нові інвестиції. Звільнення зачепить приблизно 675 працівників.
У Virgin Orbit заявили, що виплати звільненому персоналу та інші витрати становитимуть близько 15 мільйонів доларів.
Після появи цієї новини акції компанії впали більш ніж на 44% на торгах у Нью-Йорку.
За даними ЗМІ, компанія може припинити свою діяльність «в осяжному майбутньому».
Як повідомляв Укрінформ, на початку року компанія Virgin Orbit здійснила перший в історії запуск космічного апарата на орбіту з території Великої Британії, однак він виявився невдалим.