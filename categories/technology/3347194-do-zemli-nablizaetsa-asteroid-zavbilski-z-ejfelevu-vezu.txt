Повз Землю 11 грудня пролетить великий астероїд 4660 Nereus (1982 DB).

Як передає Укрінформ, про це з посиланням на Національне управління США з аеронавтики та дослідження космосу (NASA) повідомляє The Jerusalem Post.
За даними NASA, довжина космічного каменю становить близько 330 метрів, що більше за Ейфелеву вежу (324 м).
Відстань від нього до планети Земля дорівнюватиме близько 3,9 мільйона кілометрів. Швидкість його руху дорівнює 6 578 км за секунду.
У NASA зазначили, що ані розмір, ані відстань до Землі астероїда не становлять загрози для нашої планети.
Як повідомляв Укрінформ, астероїд 2021 SM3, виявлений цього року, пролетів поблизу Землі 15 жовтня. Його ймовірний діаметр 160 метрів, що на 20% більше Великої піраміди Гізи в Каїрі.