Французький астронавт Європейського космічного агентства (ESA) Томас Песке сфотографував нічну Мальту з Міжнародної космічної станції.

Як передає Укрінформ, про це він повідомив у Twitter.

«Мальта вночі», - написав Песке.
Він також додав, що на менших незаселених островах Мальти немає міського освітлення, тому вони вночі зливаються з темним Середземним морем.
Як повідомляв Укрінформ, американський астронавт Національного управління з аеронавтики та дослідження космічного простору США (NASA) Шейн Кімбро сфотографував італійську столицю Рим та Ватикан ввечері з МСК.