Компанія Huawei презентувала у Києві інноваційну пересувну демозону, де можна було ознайомитися з практичним застосуванням новітніх технологій, як-от 5G, штучний інтелект та хмарні обчислення.

Як повідомляє кореспондент Укрінформу, презентація відбулася 5 жовтня на території НСК «Олімпійський».
На Huawei road show-2021 представили багато технологічних 5G-новинок, які можна застосувати у різних галузях промисловості, а також у повсякденному житті.
«Повністю підключений інтелектуальний світ уже зовсім скоро стане реальністю. Темпи всесвітньої діджиталізації зростають завдяки тому, що новітні технології активно застосовуються у різних галузях промисловості та повсякденному житті кожної людини», заявили у компанії.






Huawei road show 2021 / Фото: Максим Білоус



















































































































Зокрема, у першому юніті демозони були представлені технологічні рішення для промисловості та бізнесу. Тут охочі могли власноруч керувати моделлю гірничодобувної машини. Цей прототип демонструє систему, яка дозволяє дистанційно управляти екскаватором на відстані, за допомогою мережі 5G. Завдяки відсутності затримки час відповіді скорочується, а точність віддаленого видобування корисних копалин підвищується.



У цьому юніті також представлені моделі 5G-антен, відеокамери з ультрависокою якістю зйомки та схеми підключення оптоволоконних кабелів для забезпечення користувачів надшвидким інтернет-зв'язком.


Другий юніт демозони ознайомив з можливостями практичного застосування новітніх технологій у повсякденному житті. Приміром, освітній застосунок доповненої реальності на основі хмарних технологій та 5G дозволяє користувачеві отримувати доступ до змістовного освітнього контенту на будь-яких пристроях.

Використання хмарних технологій AR розширює можливості технології візуалізації, а 5G може надавати високоякісний контент і найкращий сервіс, зауважили в компанії.

Ще однією новинкою став дисплей наступного покоління Looking Glass Portrait. Він відображає голографічні фотографії, відео та 3D-моделі під кутом огляду 58 градусів, які сприймаються людським оком як 3D-відео або голограма. Контент доступний для перегляду декільком користувачам одночасно, причому без необхідності використання спеціальних окулярів.

Дисплей демонструє майбутню форму відеочату. Розмір 3D-голографічних відеороликів на Looking Glass навіть більший, ніж відео 8K. Мережа 5G надає достатню пропускну здатність для забезпечення безперебійного виконання 3D-голографічного відеодзвінка.

Крім того, 5G Multi Player Racing case продемонстрував використання технології 5G у геймінгу. Можна було спробувати себе в онлайн-грі, керуючи пультом космічного корабля за допомогою VR-крісла Roto. 5G + VR забезпечує максимальний ефект занурення, а мінімальний час затримки створює ефект присутності й командної гри.

Демозона також дає змогу ознайомитися з корпоративною ініціативою Tech4All та соціальними проєктами компанії Huawei у сфері освіти, захисту довкілля, цифрової інклюзії в Україні та світі.

Як повідомляв Укрінформ, китайський технологічний гігант Huawei Technologies оголосив про стягнення роялті за використання своєї запатентованої технології 5G.