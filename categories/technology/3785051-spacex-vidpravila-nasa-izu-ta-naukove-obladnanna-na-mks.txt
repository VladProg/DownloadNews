Компанія SpaceX відправила на Міжнародну космічну станцію (МКС) чергову партію корисного вантажу для NASA.

Як передає Укрінформ, про це повідомляє Space.com.

Ракета-носій Falcon 9 стартувала з космодрому у Флориді у п’ятницю, 10 листопада, о 04.28 за київським часом.
Якщо все під за планом, місія CRS-29 прибуде на МКС вже у суботу після обіду.
Зазначається, що космічний корабель Dragon від SpaceX перевозить понад 2 950 кг вантажу, зокрема, їжу та наукове обладнання для проведення ряду експериментів на борту МКС.
CRS-29 — це 29-та роботизована місія з поповнення запасів, яку SpaceX здійснює до орбітальної лабораторії для NASA.
За словами представників NASA, Dragon проведе близько місяця пристикованим до МКС в рамках місії CRS-29, а потім повернеться на Землю з приблизно 1 724 кг вантажу на борту.
Як повідомляв Укрінформ, американська компанія SpaceX 8 листопада запустила на орбіту ще 23 інтернет-супутники Starlink.
Фото: SpaceX