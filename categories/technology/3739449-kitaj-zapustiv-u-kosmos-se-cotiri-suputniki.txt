Китай в неділю запустив у космос чотири супутники з ракетою-носієм Long March-2D / «Чанчжен-2Г»/.

Як передає Укрінформ, про це повідомляє агенція Xinhua.
Запуск було здійснено з космодрому Тайюань у провінції Шаньсі о 10:50 за пекінським часом.
Як зазначається, три супутники будуть використовуватися для отримання даних спостережень за допомогою дистанційного зондування та надання комерційних послуг у галузі дистанційного зондування, тоді як інший супутник використовуватиметься для перевірки технологій супутникового зв'язку.
Для ракет-носіїв серії «Чанчжен» цей політ став вже 479-м.
Як раніше повідомляв Укрінформ, у Китаї твердопаливна ракета-носій Куайчжоу-1A вивела в космос чотири супутники нового метеорологічного угруповання Тяньму-1, що створюється на навколоземній орбіті.
Як повідомляв Укрінформ, у місті Веньчан провінції Хайнань на півдні Китаю, де будується перший у країні космодром для здійснення комерційних космічних стартів, розпочали зведення нового, третього стартового комплексу.
Фото ілюстративне: China Daily