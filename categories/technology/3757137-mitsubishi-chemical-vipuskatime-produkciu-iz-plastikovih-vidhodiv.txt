Одна з великих японських хімічних компаній Mitsubishi Chemical планує використовувати пластикові відходи як сировину для своєї хімічної продукції замість продуктів переробки нафти.

Як передає Укрінформ, про це повідомляє NHK.
Mitsubishi Chemical планує вже до кінця березня наступного року побудувати в префектурі Ібаракі на північ від Токіо фабрику в рамках зусиль з підтримки декарбонізації.
При реалізації цього проєкту, спрямованого на скорочення емісій парникових газів, компанія разом із підприємством оптової торгівлі нафтопродуктами Eneos вестиме роботу з щорічної переробки в олію 20 тис. тонн пластикових відходів.
Представник Mitsubishi Chemical у префектурі Ібаракі Като Хіроо визнає, що вкладення в цей проєкт створюють для компанії додатковий фінансовий тягар, проте водночас зазначає, що компанія бажає надати своїй продукції додаткову цінність.
Як повідомляв Укрінформ, група японських компаній займається розробкою перших у світі пластикових пляшок для напоїв, які виготовляються з матеріалів на нафтовій основі.