Українці створили плащ-невидимку - суперзахист від російських тепловізорів і дронів із тепловізійними камерами.

Як передає Укрінформ, про це віцепрем’єр-міністр з інновацій, розвитку освіти, науки та технологій - міністр цифрової трансформації Михайло Федоров повідомив у Фейсбуці та оприлюднив відео нової розробки.
«Плащ блокує випромінювання тепла та робить бійців непомітними для ворога. Наприклад, наших снайперів або групи CCO, які виконують бойові завдання», - зауважив він.
За словами Федорова, розробка компактна та легка - вага до 2,5 кг, має високу захищеність від дощу та мокрого снігу. Також плащ не горить і захищає від високих температур. «На відео готовий зразок, який пройшов успішні випробування в польових умовах», - додав він.

Відео: Офіційний телеграм-канал FEDOROV
«Плащ-невидимка це лише одна з розробок, яка допоможе рятувати життя наших військових на фронті. Потрібно ще більше. Якщо ви працюєте над проєктами в оборонній сфері - подавайте їх через платформу Brave1.», - наголосив Федоров.
Як повідомляв Укрінформ, готовий експериментальний зразок українського бойового робота «Лють» успішно пройшов польові випробування.
Фото: Телеграм Федорова