Корпус вартових Ісламської революції (КВІР) успішно вивів на орбіту третій супутник.

Як передає Укрінформ, про це повідомляє Al Jazeera.
Двоє офіційних осіб підтвердили у середу, що аерокосмічний підрозділ елітних військових сил Ірану вивів на низьку орбіту третю версію супутника «Nour» («Легкий» – ред.) для обробки зображень.
Повідомляється, що «Nour-3» був виведений на орбіту, яка знаходиться за 450 кілометрів від поверхні Землі, і згодом був доставлений у космос за допомогою ракети-носія Qased, розробленого КВІР.
Перша версія «Nour» була запущена у квітні 2020 року, що стало першим успішним запуском Ірану військового супутника-розвідника. Другий супутник запустили на початку минулого року.
«Попри критику з боку Заходу офіційні особи Ірану пообіцяли продовжувати розширення супутникової програми та, як очікується, запустять ще кілька супутників на різні орбіти у найближчому майбутньому», – йдеться у повідомленні.
Зазначається, що західні країни припустили, що розробка іранських супутників може порушити резолюцію Ради Безпеки ООН, яка лежить в основі ядерної угоди між Іраном та світовими державами з 2015 року, оскільки ця технологія потенційно може бути використана для створення ядерної зброї.
Як повідомляв Укрінформ, Іран має намір наприкінці цього року за сприяння Росії вивести на орбіту два супутники власної розробки.