Впродовж 2021 року зарплати в українському ІТ-секторі зросли на 20-40% в залежності від посади та кваліфікаційного рівня спеціалістів.

Як повідомляє кореспондент Укрінформу, про це розповіла керуючий партнер міжнародного IT-рекрутингового агентства CNA International IT Влада Лященко під час пресконференції 20 грудня.
Лященко розповіла, що від початку року зарплата junior-спеціалістів виросла на 20-25%, а у senior-спеціалістів зарплата зросла на 30-40%. Наприклад, якщо senior-спеціаліст на початку року отримав зарплату $8000, то станом на грудень зарплата може становити від $12000 до $14000.
Експертка зазначила, що у 2021 році на ринку ІТ-спеціалістів України склалась така ситуація, коли дуже важко знайти потрібного спеціаліста, який волоідє необхідними навичками та має адекватні зарплатні очікування. Вона додала, що найбільш затребуваними спеціалістами у 2021 році стали ІТ-рекрутери, кількість відкритих вакансій на цю позицію впродовж року зросла у 9,5 разів. Також, цього року зросла кількість запитів на DevOps інженерів та frontend-розробників.
За словами Лященко, у 2021 році українські спеціалісти отримали можливість працювати дистанційно на американські та європейські компанії, що і спричинило зростання попиту на найм рекрутерів та розробників.