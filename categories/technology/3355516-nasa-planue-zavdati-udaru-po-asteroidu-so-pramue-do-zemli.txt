NASA запланувала місію, що має на меті навмисно зіштовхнути космічну ракету з астероїдом, щоб спробувати змінити його орбіту. Це вперше, коли людство спробує змінити орбіту космічного об'єкта.

Як передає Укрінформ, про це інформує The Guardian.
Мета експерименту полягає у випробуванні захисної системи нашої планети, яка може дати відомості про те, що потрібно робити, щоб змінити траєкторію астероїду, що рухається прямо до Землі та уникнути зіткнення.
Місія NASA з перенаправлення астероїдів - Double Asteroid Redirection Test (DART) - перша спроба перевірити, чи є зміна курсу астероїду реалістичною метою.
Згідно з розрахунками фахівців NASA, восени наступного року DART зіткнеться з невеликим астероїдом, що не становить небезпеки для Землі, втім NASA обрало його в якості цілі через можливість відстеження зміни його орбіти за допомогою наземних телескопів.