Стартап Autev із американського міста Сієтл презентував невеликого мініатюрного робота для зарядки електричних автомобілів.

Як передає Укрінформ, про це повідомляє New Atlas.
Autev — це, по суті, «велика батарея на колесах».
Він автономно добирається до електромобіля користувача, якщо його «покликати» через додаток.

Міні-робот можна розташувати на будь-якому паркувальному місці в гаражі, спеціально обладнаному для електромобілів, чи в іншому місці.
Зазначається, що коли робот прибуває до електрокара, користувач просто підключає його зарядний кабель до зарядного порту свого автомобіля. Коли власник авто повертається, він від’єднує кабель від робота, дозволяючи йому повернутися до власної зарядної станції в гаражі.
Якщо ж користувач повертається раніше і хоче піти до завершення заряджання, він може або зменшити бажану ємність зарядки за допомогою програми, або просто вручну від’єднати кабель робота.
Як повідомляв Укрінформ, компанія NaaS Technology Inc., провідний постачальник послуг із зарядки електромобілів у Китаї, представив свій перший автоматичний зарядний робот власної розробки, щоб задовольнити зростаючий попит на мобільну зарядку електромобілів.
Фото: New Atlas