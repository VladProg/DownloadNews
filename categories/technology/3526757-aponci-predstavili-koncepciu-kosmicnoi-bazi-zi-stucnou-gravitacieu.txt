Японські науковці та будівельники розробили модель штучної гравітації, що потенційно робить можливим життя у відкритому космосі, зокрема на Марсі та Місяці.

Як передає Укрінформ, про це повідомляє Designboom.
“Життя у відкритому космосі є неминучим, і NASA позиціонує низьку гравітацію як важливу проблему для життя людей у космосі. Але дослідження низької гравітації обмежуються підтримкою тіла, а її вплив на народження та ріст дітей ще не вивчені”, - зазначили розробники.

Науковці з Кіотського університету та будівельні експерти з корпорації Kajima представили макет скляної конструкції циліндричної форми, яка, за їх припущенням, могла б стати прототипом місця мешкання людей у космосі.

“Ми уявляємо майбутнє, в якому людство зробить міграцію на Місяць і Марс реальністю у другій половині 21-го століття і визначить глобальну екосистему, з якої елементи були витягнуті як основний комплекс біомів», — зазначили у команді.


Як повідомляв Укрінформ, орбітальний апарат китайської космічної місії «Тяньвень-1» передав на Землю нові фотографії всього Марсу після того, як з початку минулого року облетів Червону планету понад 1300 разів.