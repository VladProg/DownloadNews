Американська компанія SpaceX у суботу, 18 листопада, здійснила другий випробувальний запуск ракетної системи Starship, яка створювалася для місій на Місяць і Марс.

Як передає Укрінформ, про це стало відомо під час прямої трансляції SpaceX у соцмережі Х.


Watch Starship’s second integrated flight test → https://t.co/bJFjLCiTbK https://t.co/cahoRQ72lm
— SpaceX (@SpaceX) November 18, 2023

Зазначається, що Starship стартував із космодрому SpaceX у Техасі (США) о 15.03 годині за київським часом.
Уже через три хвилини перша ступінь (Super Heavy) ракетної системи від’єдналася від другого ступеня - космічного корабля (Ship 25), ще через декілька секунд вибухнула у повітрі.


Stage separation! pic.twitter.com/PipaCW1PDT
— SpaceX (@SpaceX) November 18, 2023

Space.com зазначає, що раніше очікувалося, що другий ступінь системи Starship досягне швидкості, близької до орбітальної, і впаде в Тихому океані біля Гаваїв приблизно через 90 хвилин після запуску.
Проте вже через близько 10 хвилини після старту у компанії заявили про втрату зв’язку зі Ship 25 під час його польоту і припустили, що корабель вийшов із ладу.
Як повідомляв Укрінформ, SpaceX запустила у свій перший випробувальний політ Starship у квітні, але невдовзі після його запуску стався вибух на борту.
Федеральне управління авіації США (FAA) видало ліцензію компанії SpaceX на здійснення другого випробувального запуску ракетної системи Starship.