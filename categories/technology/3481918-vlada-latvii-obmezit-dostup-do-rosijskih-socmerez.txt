У Латвії обмежать доступ до російських соцмереж, включаючи Вконтакте, Однокласники та Мій світ.

Про це написав глава латвійської Національної ради з електронних ЗМІ Іварс Аболіньш у Twitter, передає Укрінформ.
«На території Латвії буде обмежено доступ до платформ Вконтакте, Однокласники та Мій світ», - написав він.
За словами чиновника, платформи будуть заблоковані вже з наступного тижня.

Par NEPLP lēmumu saistībā ar ES sankcijām pic.twitter.com/LyrDQpT7xK
— Ivars Āboliņš (@Ivars_Abolins) May 12, 2022

Нагадаємо: рішенням РНБО від 28 квітня 2017 року "Про застосування персональних спеціальних економічних та інших обмежувальних заходів (санкцій)", уведеним в дію Указом Президента України від 15 травня 2017 р. №133, було застосовано санкції проти російських соціальних мереж та низки інших інтернет-ресурсів строком на три роки.
14 травня 2020 року Президент України Володимир Зеленський увів у дію рішення РНБО, які передбачають продовження блокування в Україні російських інтернет-сервісів і соцмереж, а також санкції проти низки російських медійних компаній і розробників програмного забезпечення, до 2023 року.