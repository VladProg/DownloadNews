Марсохід Національного управління США з аеронавтики та дослідження космосу (NASA) Perseverance добув іще один зразок породи на Червоній планеті.

Як передає Укрінформ, про це повідомляється на сторінці апарата у Твіттері.





«Отримав ще один (зразок – ред.)! Мій останній зразок породи походить із цієї ділянки буріння, яку ми називаємо «Робін». Ще потрібно виконати певну обробку, щоб закрити та запечатати його, але поки все готово для іншого раунду відбору зразків з Марса», - йдеться у повідомленні.
Як повідомляв Укрінформ, раніше марсохід NASA Perseverance знайшов у деяких зібраних зразках порід на дні кратеру Єзеро органічні хімічні речовини, що містять вуглець.
Perseverance був доправлений на Марс разом із гелікоптером Ingenuity у межах дослідницької місії NASA 18 лютого 2021 року.
Одне з його завдань - зібрати на Марсі зразки породи, які на Землю вивезе спеціальна спільна місія Європейської космічної агенції та NASA.