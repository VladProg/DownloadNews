Цього тижня вчені розробили жуйку, яка може нейтралізувати коронавірус, на зірці поблизу Сонця зафіксували небезпечний «феєрверк», а Sony представила робота для віддаленої роботи. Крім того, вченим вдалося виміряти час «життя» бозона Хіггса, Meta представила додаток на основі віртуальної реальності, а компанія Apple вперше за понад 10 років призупинила збірку iPhone.

Космос
Український супутник «Січ-2-30» відправили до США
Український супутник «Січ-2-30» відправили до Сполучених Штатів Америки.

Супутник «Січ-2-30» виготовлений КБ «Південне» (місто Дніпро) для моніторингу використання земель, рослинності, лісових і водних ресурсів, ліквідації наслідків стихійних лих. Крім того, за допомогою супутника можна буде отримувати дані про створення інженерних споруд, переміщення військової техніки та кораблів.

Читати новину повністю
* * *
Китайський місяцехід зняв загадковий об’єкт, схожий на хижу

Місяцехід Yutu 2 від Китайського національного космічного управління (CNSA) зробив на поверхні Місяця світлину невідомого об’єкта, схожого на хижу.

Фото: CNSA/Our Space

Фотографія зроблена майже за 80 метрів, коли місяцехід працював поблизу кратера Фон Карман ще у листопаді цього року.
Читати новину повністю
* * *
Hubble показав галактичне «око» у сузір’ї Тукан

Телескоп Hubble зробив завдяки своїй ширококутовій універсальній камері WFC3 світлину спіральної галактики NGC 7329, розташованої у сузір’ї Тукан.

Фото: ESA/Hubble & NASA, A. Riess et al
Це зображення було оброблене за допомогою чотирьох різних фільтрів, кожен з яких охоплює різну область світлового спектра - від ультрафіолетового до оптичного та інфрачервоного.
Читати новину повністю
* * *
Пів грама: Японія передала NASA проби з астероїда Р'югу

Японське агентство з освоєння аерокосмічного простору JAXA повідомило про те, що надало американському агентству NASA проби, взяті з поверхні астероїда Р'югу зондом "Хаябуса-2".
Капсула із пробами з астероїда повернулася на Землю 6 грудня минулого року. Вчені та співробітники дослідницьких інститутів Японії продовжують їх вивчати.
Читати новину повністю
* * *
Ракета Atlas V вивела на орбіту супутники Пентагона та NASA

Американська компанія United Launch Alliance запустила ракету-носія Atlas V із супутниками Космічних сил США та NASA.

Сам запуск був здійснений у вівторок, 7 грудня, о 12.03 годині за київським часом із космодрому в американському штаті Флорида.
Читати новину повністю
* * *
Телескоп NASA показав скупчення галактик у сузір’ї Кит
Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала скупчення галактик JKCS041 у сузір’ї Кит.


Фото: Twitter

Зазначається, що JKCS041 знаходиться за приблизно 10,2 мільярда світлових років від Землі.
Читати новину повністю
* * *
Біля зірок Бета Центавра знайшли планету, вдесятеро масивнішу за Юпітер

Величезний телескоп Європейської Південної Обсерваторії (ESO) у Чилі зробив світлину нової екзопланети b Centauri b поблизу зоряної системи Бета Центавра, яку можна побачити неозброєним оком.




Фото: ESO/Janson

B Centauri b рухається навколо зоряної системи по одній з найширших орбіт, які донині були відкриті, на відстані, що в 100 разів перевищує відстань Юпітера від Сонця. Ця велика відстань від центральної пари зірок (Бета Центавра) може стати ключем до виживання цієї планети.
Читати новину повністю
* * *
На зірці поблизу Сонця зафіксували небезпечний «феєрверк»

Команда астрономів із Колорадського університету у Боулдері (США) виявила на наближеній до планети Земля зірці EK Draconis потужний сплеск енергії та заряджених частинок - набагато потужніший за ті, що відбуваються в Сонячній системі.
Зірка EK Draconis знаходиться на відстані 111 світлових років від Землі. Цей жовтий карлик схожий на Сонце, але він набагато молодший, адже йому всього від 50 до 125 мільйонів років.
Читати новину повністю
* * *







ІТ, гаджети і соцмережі
Майбутня соцмережа Трампа заявила про залучення $1 мільярда інвестицій
У Дональда Трампа повідомили, що в рамках підготовки до розміщення акцій на фондовому ринку США його нова соціальна мережа уклала угоди про залучення близько $1 млрд інвестицій.
У заяві, поширеній корпораціями Trump Media і Digital World йдеться про те, що $1 млрд буде залучено за рахунок приватних інвестицій у публічний акціонерний капітал (PIPE) від неназваної «групи інституційних інвесторів».
Читати новину повністю
* * *
У WhatsApp з’явилися повідомлення, що зникають

У месенджері WhatsApp з’явилася нова функція повідомлень, що зникають.

Як зазначається на сайті WhatsApp, якщо ввімкнути цю функцію, нові повідомлення бесіди зникатимуть через вибраний час.
Читати новину повністю
* * *
Фільм про палац Путіна в Геленджику став найпопулярнішим роликом року в російському Ютубі

У Росії найпопулярнішим роликом 2021 року на Ютубі став фільм-розслідування Фонду боротьби з корупцією "Палац для Путіна. Історія найбільшого хабаря», який вийшов на каналі Олексія Навального.
Фільм набрав з січня понад 119 мільйонів переглядів.
Читати новину повністю
* * *
Instagram увів нові функції для безпеки користувачів-підлітків

Соціальна мережа Instagram представила низку функцій для безпеки користувачів-підлітків.

Зокрема, нова опція Take a Break (зроби перерву), яка заохочує користувачів проводити менше часу на платформі. Користувачі можуть увімкнути цю функцію в «Налаштуваннях» і вибрати, чи хочуть вони отримувати сповіщення після використання платформи протягом 10 хвилин, 20 хвилин або 30 хвилин. Потім вони отримають повноекранне сповіщення із закликом закрити програму, пропонуючи тим часом зайнятися чимось іншим.
Читати новину повністю
* * *
Apple підписала секретну угоду з Китаєм на $275 мільярдів

Агенція The Information опублікувала розслідування, згідно з яким генеральний директор компанії Apple Inc Тім Кук підписав секретну угоду із урядом Китаю на суму близько $275 мільярдів.
Повідомляється, що Тім Кук особисто пролобіював підписання цієї угоди для того, аби компанія могла зберегти свою присутність на території Китаю. Зі свого боку Apple зобов’язалася інвестувати у розвиток китайської економіки та технологій.
Читати новину повністю
* * *
Британія до 2033 року відмовиться від 2G і 3G

Велика Британія планує поступово відмовитися від послуг мобільного зв'язку 2G і 3G до 2033 року, щоб перейти на 5G і 6G.
"Технологія 5G вже революціонізує життя людей і бізнесу, надаючи людям по всій Британії швидшу мобільну передачу даних і роблячи бізнес більш продуктивним", - сказала міністр цифровізації, культури, ЗМІ та спорту Надін Дорріс.
Читати новину повністю
* * *
Apple вперше за понад 10 років призупинила збірку iPhone – ЗМІ

Американська компанія Apple цьогоріч вперше за понад десятиліття призупинила на декілька днів збірку iPhone та iPad.
За словами співрозмовників, на такий крок Apple була вимушена піти через нестачу комплектуючих та обмеження на використання електроенергії у Китаї.
Читати новину повністю
* * *
YouTube запускає в Україні монетизацію коротких відео

YouTube запускає в Україні Shorts Fund для підтримки авторів коротких відео.
У вересні цього року віцепрем'єр-міністр - міністр цифрової трансформації Михайло Федоров зустрівся з топменеджментом Google у Вашингтоні. Одним із питань, яке обговорили на зустрічі, було включення України у програму фонду YouTube Shorts.
Читати новину повністю
* * *
Маск планує вживити нейрочип у мозок людини наступного року

Компанія Ілона Маска Neuralink планує розпочати наступного року експерименти з імплантуванням нейрочипів у мозок людини.
Компанія прагне розробити систему, яка могла б допомогти людям з обмеженими можливостями силою думки управляти інтерфейсом їх комп'ютерів і телефонів.
Читати новину повністю
* * *
Instagram планує повернути хронологічну стрічку у 2022 році

Соціальна мережа Instagram планує повернути хронологічний порядок у стрічці у 2022 році.
«Зараз ми працюємо над версією хронологічної стрічки, яку сподіваємося запустити наступного року», — сказав глава сервісу Адам Моссері, додавши, що компанія працює над цією функцією протягом декількох місяців.
Читати новину повністю
* * *
WhatsApp запускає криптовалютні перекази

У месенджері WhatsApp з'явиться можливість відправляти співрозмовникам криптовалюту через гаманець Novi від компанії Meta.
Новини про інтеграцію Novi з WhatsApp з'явилися у твітах топменеджерів цих компаній.
Читати новину повністю
* * *
В Італії оштрафували Amazon на понад €1 мільярд

Антимонопольний комітет Італії оштрафував компанію Amazon на 1,13 млрд євро за зловживання домінантним становищем на ринку.
Італійський регулятор зазначив, що своїми діями Amazon завдала шкоди операторам, які надають послуги логістики у сфері електронної комерції.
Читати новину повністю
* * *
Motorola представила флагман з фронтальною камерою у 60 мегапікселів
Motorola, яка є суббрендом китайської компанії Lenovo, представила новий смартфон Motorola Edge X30 у двох варіантах.

Перший варіант Motorola Edge X30 має 17-сантиметрий OLED-дисплей з роздільною здатністю FHD+ та частотою оновлення екрану у 144 Гц.
Читати новину повністю
* * *
Meta представила додаток на основі віртуальної реальності

Компанія Meta, яка раніше називалася Facebook, в рамках створення «метасвіту» представила додаток Horizon Worlds на основі віртуальної реальності.
Користувачі додатку за допомогою гарнітури віртуальної реальності зможуть створити безногого «аватара», який буде гуляти в анімаційному віртуальному світі. Там вони матимуть можливість грати в ігри та взаємодіяти з «аватарами» інших користувачів.
Читати новину повністю
* * *
Google виплатить працівникам по $1600 як бонус за «дистанційку»

Google планує до кінця 2021 року виплатити додатковий бонус своїм співробітникам по всьому світу, оскільки компанія вирішила перенести повернення співробітників до офісу.
Компанія заявила, що хоче підтримати своїх співробітників під час пандемії коронавірусу, тому всі, хто працює в Google, отримають додатково виплату $1600 за роботу з дому.
Читати новину повністю
* * *
Маск заявив, що подумує кинути роботу і стати блогером

Генеральний директор Tesla і SpaceX Ілон Маск задумався, чи не кинути йому роботу і стати інфлюенсером.
«Думаю про те, щоб піти зі своїх робіт і стати інфлюенсером. Що ви думаєте про це?», - написав Ілон, звертаючись до своїх підписників.
Читати новину повністю
* * *

















Роботи, дрони і штучний інтелект
Чотириногого робота на колесах навчили користуватися сходами
Чотириногого робота ANYmal на колесах навчили спускатися і підійматися сходами, долати перешкоди та ставати на задні кінцівки.

Фото: Swiss-Mile

Метою розробників було зробити робота більш мобільним, але зберегти його вміння користуватися своїми ногами — почергово ними пересувати, згинати та стрибати.
Читати новину повністю
* * *
У Британії створили робота, який імітує людські емоції

Британська компанія Engineered Arts представила гуманоїдного робота Ameca, здатного зображати людські емоції. Свою розробку інженери називають «майбутнім обличчям робототехніки».

Ameca була розроблена як платформа для тестування технологій роботобудування. Клієнти, які купують її, можуть додати штучний інтелект та інше програмне забезпечення, щоб надати роботу бажані здібності.
Читати новину повністю

* * *
У Японії створили стійких до кібератак дронів

П'ять японських компаній об'єднали зусилля і розробили дрони, які не можна буде викрасти або використати для викрадення даних.
Цей проєкт реалізовано на замовлення Міністерства промисловості Японії. Воно закликає збільшити внутрішнє виробництво дронів, тому що зараз на цьому ринку домінує єдина китайська компанія.
Читати новину повністю
* * *
Sony представила робота для віддаленої роботи

Японська група компаній Sony Group представила свою новітню робототехніку та інші технології для використання на фабриках та у магазинах, щоб задовольнити потреби в системах дистанційного керування в умовах пандемії коронавірусу.


Фото: www3.nhk.or.jp

Робот оснащений сенсорами, які можуть визначати відстань до об'єкта та стан його поверхні. Звичайні роботи потребують того, щоб такі дані, як форма і вага об'єкта, було введено заздалегідь. Нова модель може миттєво регулювати захват з урахуванням інформації, отриманої від сенсорів. Це означає, що робот може захоплювати м'які та тендітні предмети, такі як квіти та тістечка. Це може бути зручним при розміщенні товарів на вітринах магазинів.
Читати новину повністю
* * *
Марсохід NASA зробив нову світлину на Червоній планеті

Марсохід Perseverance у рамках дослідницької місії Національного управління з аеронавтики та дослідження космічного простору США (NASA) зробив нове фото Червоної планети.

Фото: NASAPersevere

Раніше у середині листопада Perseverance взяв іще один зразок каменю на Червоній планеті.
Читати новину повністю
* * *





Наука
Вчені розробили жуйку, яка може нейтралізувати коронавірус
Вчені Університету Пенсильванії розробили жувальну гумку, яка може нейтралізувати коронавірус у слині.
"SARS-CoV-2 розмножується в слинних залозах, і ми знаємо, що коли хтось заражений чхає, кашляє або говорить, частина цього вірусу може досягти інших… Ця жувальна гумка дає можливість нейтралізувати вірус в слині, що дає нам простий спосіб, можливо, зменшити передачу інфекції", - сказав автор дослідження Генрі Деніелл.
Читати новину повністю
* * *
Ученим вдалося виміряти час «життя» бозона Хіггса

Вчені виміряли час «життя» бозона Хіггса з максимальною точністю на сьогодні.
Досі було відомо, що ця елементарна частинка існує дуже недовго – лише менше однієї трильйонної мільярдної частки секунди або 1.6×10-22 секунди. Але вченим потрібно було експериментально точніше обчислити час життя частинки.
Читати новину повністю

* * *
У Гонконгу розробили сталь, що вбиває COVID-19 за шість годин

Команда дослідників із Гонконгського університету заявила про розробку нержавної сталі, яка нейтралізує коронавірус (COVID-19) за кілька годин.
За даними дослідників, нещодавно розроблений сплав може інактивувати 99,75% коронавірусу протягом трьох годин і 99,99% протягом шести годин.
Читати новину повністю
* * *
У Японії розробили маски, які виявляють коронавірус
Команда вчених із Університету префектури Кіото (Японія) розробила маски, які світяться під ультрафіолетом, якщо на них є сліди коронавірусу (COVID-19).
Президент вузу Ясухіро Цукамото сподівається, що маски запропонують користувачам простий спосіб перевірити, чи заразилися вони коронавірусом.
Читати новину повністю
* * *
РНК-вакцина проти ВІЛ пройшла випробування на тваринах

Американські науковці успішно випробували мРНК вакцину проти вірусу імунодефіциту на мишах і макаках.
Повідомляється, що РНК-вакцину розробили науковці Національного інституту алергії та інфекційних захворювань США. Тварин розділили на декілька груп та протягом 60 тижнів спостерігали, наскільки добре виробляються антитіла під дією вакцини.
Читати новину повністю
* * *








Автомобілі та не тільки
Toyota побудує у Північній Америці завод із виробництва акумуляторів
Японська компанія Toyota побудує у США завод із виробництва акумуляторів для електричних автомобілів.
Як зазначається, це буде перший такий завод японського автомобільного гіганта у Північній Америці.
Читати новину повністю
* * *
Ford призупинив бронювання електропікапів через надвеликий попит

Американська компанія Ford Motor Company припинила приймати бронювання електричних пікапів 2022 F-150 Lightning на позначці у 200 тисяч екземплярів.

«Ми були змушені припинити бронювання, тому що їх було дуже багато. Ми зупинилися на позначці у 200 тисяч», - заявив гендиректор компанії Джим Фарлі.


Читати новину повністю
Ще більше цікавих новин шукайте на сайті Укрінформу.