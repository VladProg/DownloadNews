Телескоп Hubble зробив фотографію спіральної галактики NGC 6984, яка знаходиться у сузір'ї Індіанець.

Як передає Укрінформ, про це повідомляє обсерваторія.
Сам космічний об’єкт розташований за близько 200 мільйонів світлових років від Землі.
Зазначається, що нова світлина NGC 6984 була зроблена після надзвичайно рідкісної астрономічної події - подвійної наднової в NGC 6984.

Наднові — це неймовірно сильні вибухи величезних масштабів, спричинені смертю масивних зірок.
Відкриття двох наднових, практично в один і той же час та в одному місці, викликало припущення астрономів про те, що вони можуть бути якось пов’язані між собою.
Нині астрономи продовжують дослідження цього феномену.
Як повідомляв Укрінформ, телескоп Hubble зробив фотографію спіральної галактики NGC 2903, яка знаходиться у сузір'ї Лева.
Фото: NASA