Австралійська компанія SPEE3D відправила Україні сім металевих 3D принтерів WarpSPEE3D для швидкого виготовлення критично важливих запчастин для різної військової техніки.

Як передає Укрінформ, про це повідомляє The Defence Post.
"Компанія з Мельбурна поставила в Україну металеві 3D-принтери в рамках Ініціативи сприяння безпеці України Міністерства оборони США", - йдеться у повідомленні.
SPEE3D надіслала партію з семи металевих 3D-принтерів WarpSPEE3D, призначених для швидкого виготовлення важливих запчастин для різного військового обладнання.
Співзасновник компанії Стівен Каміллері у супроводі ключового персоналу навчав раніше українських військових 3D-друку металевих деталей у Польщі.
Кожен принтер вартістю близько 1 мільйона доларів буде створювати критично важливі запчастини для української військової техніки.
"Ми зосереджені на наданні українським військовим ресурсів для посилення можливостей технічного обслуговування та ремонту, коли і де це найважливіше", - сказав віцепрезидент компанії SPEE3D Кріс Гарріс.
Як повідомляв Укрінформ, у вересні Україна отримала від США 3D-принтери промислового рівня, здатні друкувати запчастини до техніки на полі бою.
Фото: SPEE3D