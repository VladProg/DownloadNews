Японія вдруге спробує запустити нову флагманську ракету 6 березня.

Як передає Укрінформ, про це повідомляє Bloomberg.
Керівник проєкту групи розробки ракети Н3 Масаші Окада зазначив у п’ятницю, що погода у космічному центрі Танегасіма на південному заході Японії остаточно вирішить, чи відбудеться запуск вранці, як було заплановано.
H3 – 63-метрова ракета, яка розроблювалася та створювалася компанією Mitsubishi Heavy Industries Ltd. впродовж десятиліття, не змогла злетіти 17 лютого через несправність.
Окада зазначив, що точна причина несправності з'ясовується.
Японське агентство аерокосмічних досліджень змагається за те, щоб претендувати на свою частку зростаючого глобального космічного ринку, оскільки компанія SpaceX Ілона Маска продовжує розробляти ракети наступного покоління, які можна дистанційно приземляти та повторно використовувати.
Як повідомляв Укрінформ, космічний корабель американської компанії SpaceX Crew Dragon зістикувався з Міжнародною космічною станцією у п`ятницю вранці.
Фото: KYODO