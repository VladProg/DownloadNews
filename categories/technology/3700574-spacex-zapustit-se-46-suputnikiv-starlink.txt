Компанія SpaceX у вівторок запустить ще одну велику партію інтернет-супутників Starlink.

Як передає Укрінформ, про це повідомляє Space.com.
Ракета Falcon 9 із 46 космічними супутниками Starlink має стартувати із бази космічних сил Ванденберг у Каліфорнії.
У разі успіху, Falcon 9 повернеться на Землю для посадки приблизно через 8,5 хвилини після старту.

Відповідно до опису місії SpaceX, це буде 13-й запуск і посадка для цієї ракети-носія. Рекордною кількістю повторного використання таких ракет SpaceX залишається 15 польотів.
Falcon 9 продовжить транспортувати 46 супутників на навколоземну орбіту, де вони будуть розгорнуті приблизно через 59 хвилин після старту.
Цей запуск стане 26-ю орбітальною місією року для компанії.
Як повідомляв Укрінформ, 15 квітня компанія SpaceX запустила на орбіту партію з 51 мінісупутника в рамках місії Transporter 7.