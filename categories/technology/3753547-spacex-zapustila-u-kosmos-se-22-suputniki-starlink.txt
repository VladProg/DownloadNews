Американська компанія SpaceX у неділю, 27 серпня, запустила на орбіту нову партію із 22 інтернет-супутників Starlink.

Про це компанія повідомила у соцмережі Х (колишній Твіттер), передає Укрінформ.
Як зазначається, ракета-носій Falcon 9 із 22 супутниками Starlink на борту здійснила запуск із 40-го стартового комплексу на базі американських Космічних сил на мисі Канаверал у Флориді.
Після цього компанія підтвердила, що супутники було розгорнуто на орбіті. А перший багаторазовий ступінь ракети-носія, здійснив керовану вертикальну посадку на морську платформу-дрон Just Read the Instructions, що знаходиться в Атлантиці.



Falcon 9 launches 22 @Starlink satellites from Florida pic.twitter.com/b1Zf78Qzxn
— SpaceX (@SpaceX) August 27, 2023


Як пише Space.com, за словами астрофізика та супутникового трекера Джонатана Макдавелла, це була знакова місія для SpaceX, завдяки якій загальна кількість супутників Starlink, які компанія запустила на сьогодні, перевищила 5000.


Watch Falcon 9 launch 22 @Starlink satellites to orbit https://t.co/tZZsFhYnhU
— SpaceX (@SpaceX) August 27, 2023

Як повідомляв Укрінформ, SpaceX 22 серпня вивела на орбіту нову партію із 21 інтернет-супутника Starlink.