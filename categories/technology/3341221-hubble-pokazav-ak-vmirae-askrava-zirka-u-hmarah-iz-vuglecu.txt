Космічний телескоп Hubble показав найбільш детальний на сьогодні знімок зірки CW Leonis, що вмирає.

Як передає Укрінформ, про це повідомляє NASA.
CW Leonis є вуглецевою зіркою, в її атмосфері вуглець переважає над киснем. Вона розташована на відстані 400 світлових років від Землі у напрямку сузір'я Лева.

Помаранчево-червона павутина на знімку - це запорошені хмари чорного вуглецю, які огортають зірку, що вмирає. Вони були створені із зовнішніх шарів CW Leonis, викинутих у порожнечу космосу.
Яскраві промені світла, що походять від CW Leonis, - одна з найбільш інтригуючих особливостей зірки. Їхня яскравість змінилася за 15-річний період - неймовірно короткий проміжок часу з точки зору астрономії.

Астрономи припускають, що проміжки в пилу, що огортає CW Leonis, можуть дозволити променям зоряного світла проникати крізь пил і освітлювати її, як прожекторні маяки крізь хмарне небо. Проте точної причини різкої зміни їхньої яскравості поки не з'ясовано.
Фото: NASA