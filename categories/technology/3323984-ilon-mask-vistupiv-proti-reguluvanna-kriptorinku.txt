Гендиректор компаній SpaceX і Tesla Ілон Маск заявив, що уряду США непотрібно регулювати ринок криптовалюти.

Як передає Укрінформ, про це повідомляє CNBC.
«Я думаю, що неможливо знищити криптовалюту, але уряди можуть уповільнити її розвиток», - сказав Маск під час конференції Code Conference у Каліфорнії.
На запитання, чи потрібно уряду США регулювати ринок криптовалюти, Маск відповів, що «ні».
«Я б не сказав, що я експерт з питань криптовалюти. Я думаю, що криптовалюта має певну цінність, але я б не сказав, що це друге пришестя месії», - додав він.
Зазначається, що на початку цього року Tesla заявила про придбання біткоїнів на суму 1,5 млрд доларів США. Вже у другому кварталі вартість цих біткоїнів зросла приблизно до 2,5 мільярдів доларів, коли ціни на Bitcoin зросли. Проте відтоді собівартість біткоїнів впала разом із іншими криптовалютами.
Як повідомляв Укрінформ, Bitcoin - найпопулярніша криптовалюта у світі - у понеділок, 27 вересня, зросла на 5,35% - до 42 396 дол.
Фото: Getty Images