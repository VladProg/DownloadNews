Урядова команда реагування на комп’ютерні надзвичайні події України CERT-UA, яка діє при Держспецзв’язку, з’ясувала, що хакери, які атакують державні органи в Україні, здійснюють атаки і на країни ЄС.

Як передає Укрінформ, про це повідомляє пресслужба Держспецзв’язку.
«Хакери, які атакують державні органи в Україні, здійснюють атаки і на країни ЄС. Чергове підтвердження цьому наводить Урядова команда реагування на комп’ютерні надзвичайні події України CERT-UA, яка діє при Держспецзв’язку»,- йдеться в повідомленні.
Так, на адресу одного з державних органів Латвії надсилалися електронні листи з посиланнями на небезпечні RAR-архівів з іменами Assistance.rar, Necessary_military_assistance.rar. Кожен з цих архівів містив шкідливі файли-ярлики з назвами англійською мовою щодо гуманітарної допомоги нашій країні.
Атаку пов’язують з групою UAC-0010 (Armageddon) - тією ж, яка здійснювала розповсюдження шкідливих електронних листів серед державних органів України.
Як повідомляв Укрінформ, від початку повномасштабної агресії з боку росії були оперативно виявлені та нейтралізовані понад 120 потужних кібератак на ресурси органів державної влади та військового управління України.