Власник Twitter Ілон Макс пояснив нещодавно оголошену зміну логотипа компанії на X.com прагненням перетворити її на фінансовий центр.

Як передає Укрінформ, про це повідомляє MarketWatch.
«У найближчі місяці ми додамо комплексні комунікації та можливість керувати всім вашим фінансовим світом. Назва Twitter не має сенсу у цьому контексті», – зазначив Маск у понеділок.
Як повідомлялося, у неділю Маск заявив, що соцмережа Twitter отримає новий логотип, який не матиме пташки.
Раніше американський мільярдер також повідомив, що компанія Twitter залишається збитковою через падіння доходів від реклами і велике боргове навантаження.
Фото: Getty Images