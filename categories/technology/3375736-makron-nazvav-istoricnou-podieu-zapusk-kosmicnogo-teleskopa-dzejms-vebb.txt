Президент Франції Емманюель Макрон назвав історичною подією запуск у космос телескопа "Джеймс Вебб".

Про це він написав у Твіттері, повідомляє Укрінформ.
"25 грудня 2021 року назавжди залишиться в історії підкорення космосу. Браво командам і особливо нашим французьким та європейським колективам. Яка гордість! Вперед, "Веббе"!" — зазначив французький президент.

Voir loin, si loin que nous pourrions voyager dans le temps. C’est aujourd’hui possible. Ce 25 décembre 2021 restera à jamais gravé dans l'histoire de la conquête spatiale. Bravo aux équipes, en particulier à nos équipes françaises et européennes. Quelle fierté ! « Go Webb! » pic.twitter.com/5vs0hiKDLK
— Emmanuel Macron (@EmmanuelMacron) December 25, 2021

Як повідомляв Укрінформ, 25 грудня найпотужніший телескоп у світі "Джеймс Вебб" вартістю 10 мільярдів доларів був запущений у космос. Ракета-носій "Аріан" з телескопом на борту стартувала з космодрому Куру у Французькій Гвіані.
Серед ключових цілей обсерваторії – вивчення перших екзопланет, зірок-піонерів. Саме ядерні реакції у цих об'єктах привели до утворення найперших важких атомів, необхідних для життя – вуглецю, азоту, кисню, фосфору та сірки.
Ще однією метою телескопа буде вивчення атмосфери далеких планет. Це допоможе вченим визначити, чи придатні ці світи для життя.
Орбітальний інфрачервоний космічний телескоп «Джеймс Вебб» – спільний проект Європейського космічного агентства (ESA), Національного управління з аеронавтики та дослідження космічного простору (NASA) та Канадського космічного агентства (CSA). Його запуск цього року переносили кілька разів.