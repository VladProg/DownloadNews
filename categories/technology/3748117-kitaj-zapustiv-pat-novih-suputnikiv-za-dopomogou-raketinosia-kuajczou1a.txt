Китай заявив у понеділок про успішний запуск у космос ракети-носія "Куайчжоу-1А" ("Швидкий човен-1А") із п'ятьма новими супутниками на борту.

Про це повідомляє Сіньхуа, передає Укрінформ.
Запуск відбувся з космодрому Січан у провінції Сичуань (південно-західний Китай).
Промарковані літерами латинського алфавіту від А до Е супутники, що належать до угруповання мікросупутників "Хеде-3" ("Head-3"), були запущені о 13:32 за пекінським часом та успішно вийшли на заплановану орбіту.
Зазначається, що вони будуть переважно використовуватися для надання комерційних послуг у сфері дистанційного зондування.
Для ракет-носіїв серії "Куайчжоу-1А" цей політ став 27-м.
Як повідомляв Укрінформ, Китай у неділю успішно вивів на орбіту новий супутник "Луді таньце 4-01" (L-SAR4 01) із космодрому Січан у провінції Сичуань.
Фото: Сіньхуа