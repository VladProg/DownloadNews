Науковцям із Тель-Авівського університету (Ізраїль) вперше у світі вдалося розробити унікальний імплантат, призначений для лікування ушкоджень спинного мозку.

Як передає Укрінформ, про це повідомляє The Times of Israel.
Команда створила імплантати спинного мозку з людських клітин і вставила їх 15 мишам із довготривалим паралічем. У результаті 12 мишей змогли знову ходили нормально.
За словами науковців, вони зможуть менш як за три роки зробити те ж саме для людей у клінічних випробуваннях.
«Якщо це спрацює на людях, а ми віримо, що так і буде, це зможе дати всім паралізованим людям надію, що вони знову зможуть ходити», - заявив професор Таль Двір.
Він також зазначив, що, хоча всі його миші отримали імплантати спинного мозку з клітин трьох людей, якщо інновація буде впроваджена на людях, то план полягатиме в тому, щоб виростити унікальний спинний мозок для кожного пацієнта, використовуючи клітини з власного тіла.
Двір прогнозує, що це дасть змогу «регенерувати пошкоджену тканину без ризику її відторгнення», і позбавить від необхідності пригнічувати імунну систему реципієнтів, як це відбувається у випадку багатьох трансплантацій.
Як повідомляв Укрінформ, група вчених із Массачусетського технологічного інституту (MIT) та дослідників з данської фармацевтичної компанії Novo Nordisk розробила спосіб доставки ліків, на основі нуклеїнових кислот, таких як мРНК-вакцини, в організм тварин у капсулах, які можна ковтати.
Фото: iStock via Getty Images