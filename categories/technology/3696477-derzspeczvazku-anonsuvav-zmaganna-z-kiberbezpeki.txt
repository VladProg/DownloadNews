Державна служба спеціального зв’язку та захисту інформації запрошує молодь взяти участь у всеукраїнських командних змаганнях із кібербезпеки UA30CTF, які відбудуться 22 квітня у форматі онлайн.

Як передає Укрінформ, про це Держспецзв’язку повідомляє у Телеграмі.
“Держспецзв’язку за підтримки проєкту EU4DigitalUA, що фінансується Європейським Союзом, організовує всеукраїнські молодіжні командні змагання з кібербезпеки у форматі Capture the Flag – UA30CTF”, - ідеться у повідомленні.
До участі запрошують молодь, яка вивчає та захоплюється кіберзахистом, інформаційною безпекою, програмуванням.
Для участі потрібно сформувати команду (до п’яти осіб разом із капітаном) та зареєструватися і очікувати підтвердження від Держспецзв’язку.
Реєстрація – за посиланням. Форма для реєстрації команд відкрита по 20 квітня.

Як повідомляв Укрінформ, центр НАТО зі співробітництва у сфері кібербезпеки (CCDCOE), який працює в Таллінні, 18-21 квітня проведе найбільші у світі навчання з кіберзахисту Locked Shields 2023, у них візьмуть участь приблизно 3 тисячі осіб.