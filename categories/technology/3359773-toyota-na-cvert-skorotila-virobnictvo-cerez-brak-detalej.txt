Найбільший японський автовиробник Toyota за рік виготовив на 25% машин менше, ніж планував, через брак чіпів та інших деталей.

Як повідомляє Укрінформ, про це із посиланням на заяву компанії пише Сіньхуа.
Зазначається, що Toyota уже три місяці поспіль відстає у графіку виробництва автомобілів та вимушено відстрочує багато постачань. Замість 880 тис. запланованих автомобілів компанії вдалося за рік зібрати по всьому світу лише 627 тис.
“Toyota та інші японські автовиробники були змушені скоротити виробництво через глобальний дефіцит чіпів та інших деталей, пов’язаний із закриттям заводів у південно-східній Азії через COVID-19”, - йдеться у матеріалі.
Загалом спад виробництва на японських заводах Toyota за рік перевищив 50%. Утім компанія очікує, що найближчим часом зможе повністю відновити обсяги виробництва, оскільки заводи її постачальників відкриваються після пандемічних обмежень.