Японська компанія-виробник машинного обладнання Yanmar Holdings проводить випробування судна на водні - джерелі енергії без емісій вуглекислого газу.

Як передає Укрінформ, про це повідомляє NHK.
Компанія проводить в Осаці ходові випробування такого судна, користуючись технологіями, наданими автомобілебудівною компанією Toyota.
Прогулянкове судно з такою силовою установкою у вівторок виконало пробний вихід у море тривалістю 30 хвилин. Судно завдовжки 12,4 метра важить 7,9 тонни. Воно здатне брати на борт до 10 осіб.
Представники компанії Yanmar заявили, що судно було заправлене найбільш стислим воднем для суден у світі. Вони зазначили, що система на паливних елементах знижує шум і вібрацію, забезпечуючи при цьому плавне прискорення.
Як повідомляв Укрінформ, Samsung Heavy Industries Co., підрозділ південнокорейської компанії Samsung, який займається суднобудуванням, розробив перший у світі екологічний термоелектричний генератор для суден.