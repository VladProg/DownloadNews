Цього тижня NASA запустило місію з випробування технології знищення астероїдів, у Канаді заклали «перший камінь» на спорудженні космодрому для українських ракет, Apple запатентувала скляні гаджети, у США створили робота, який розважає домашніх тварин, а електролітак Spirit of Innovation установив світовий рекорд швидкості.

Космос

NASA запустило місію з випробування технології знищення астероїдів
Космічний корабель Dart запущений із місією з випробування технології, яка може збити з курсу небезпечний астероїд. Він вріжеться в об'єкт під назвою Dimorphos, щоб побачити, наскільки можна змінити його швидкість та шлях.

Це перша спроба змінити траєкторію польоту астероїда з метою навчитися захищати Землю, хоча цей конкретний астероїд не становить загрози. Місія оцінить давню пропозицію щодо нейтралізації великого космічного астероїда, що прямує до Землі.
Читати новину повністю
* * *

Blue Origin анонсувала новий політ із космічними туристами
Компанія Джефа Безоса Blue Origin запланувала здійснити 9 грудня суборбітальний політ на ракеті New Shepard, в якому візьмуть участь шість космічних туристів.

Серед почесних гостей – американський телеведучий із шоу Good Morning America Майкл Страхан та Лора Шепард Чарчлі, старша дочка першого американця, який здійснив суборбітальний космічний політ Алана Шепарда.
Читати новину повністю
* * *

Астрономи виявили дві «невидимі» галактики
Група астрономів із Копенгагенського університету (Данія) завдяки телескопу Hubble зафіксувала у Всесвіті дві галактики, які отримали назви REBELS-12-2 та REBELS-29-2.

Фото: NASA
Галактики отримали назви REBELS-12-2 і REBELS-29-2. Вони розташовані на відстані у 29 мільярдів світлових років від Землі.
Читати новину повністю
* * *

Гори і кратери: Curiosity зробив панорамний знімок Марса
Марсохід NASA Curiosity надіслав панорамний знімок ландшафту Червоної планети.


Фото: NASA/JPL-Caltech
Команда місії «була настільки натхненна красою пейзажу, що вирішила об'єднати два варіанти чорно-білих знімків, знятих у різний час доби, і додала кольори, створивши таким чином рідкісну листівку з Марса», йдеться у заяві Лабораторії реактивного руху NASA.
Читати новину повністю
* * *

Канада та Україна розпочинають будівництво космодрому
У Канаді відбулась офіційна церемонія, присвячена початку будівництва спільного канадсько-українського космодрому на сході країни.


Спільний українсько-канадський проєкт зі створення космічного пускового комплексу в провінції Нова Скошія реалізує канадська компанія Maritime Launch Services. Проєкт передбачає використання українського ракетоносія «Циклон 4М».
Читати новину повністю
* * *

Телескоп James Webb готовий до запуску після технічного збою
Група інженерів провела додаткові тестування телескопа James Webb, який є спільним проєктом Європейського космічного агентства (ESA), NASA та Канадського космічного агентства (CSA), після виявлення технічного збою та визнала його готовим до запуску 22 грудня.

Фото: NASA
Іженери завершили додаткові випробування, і комісія NASA щодо огляду аномалій дійшла висновку, що в результаті технічного збою не було пошкоджено жодних компонентів телескопа.
Читати новину повністю
* * *

Hubble показав «потрійну» галактику в космосі
Телескоп Hubble зробив завдяки своїй ширококутовій універсальній камері WFC3 фотографію галактики SGAS 0033+02, яку на одному знімку можна побачити тричі.

Фото: ESA/Hubble & NASA, E. Wuyts
Зазначається, що багаторазова поява SGAS 0033+02 на одному зображенні не наслідок помилки, а результат дивовижного феномена, відомого як гравітаційне лінзування.
Читати новину повністю
* * *

Гелікоптер NASA здійснив новий політ на Марсі
Американське космічне агентство NASA провело в рамках дослідницької місії вже 16-й запуск на Марсі гелікоптера Ingenuity.

Фото: twitter.com/NASAJPL
Ingenuity пролетів 116 метрів у північно-західному напрямку впродовж 109 секунд. Зазначається, що літальний апарат також зробив низку кольорових світлин, які будуть опубліковані пізніше.
Читати новину повністю

ІТ та гаджети
Apple запатентувала скляні гаджети
Компанія Apple зареєструвала новий патент на Apple Watch, iPhone і Mac Pro, які повністю виконані зі скла.


У зареєстрованих патентах описується повністю скляний iPhone, в якому можна буде використовувати екран з усіх боків. При цьому бічні грані гаджета хочуть зробити чутливими до сили натискання.
Читати новину повністю

Роботи та штучний інтелект
У США створили робота, який розважає домашніх тварин
Американська компанія Rockybot.ai розробила робота Rocki Robot, який може стати другом для домашньої тварини під час відсутності її власника.

Rocki Robot дозволяє власникам кішок і собак взаємодіяти зі своїми домашніми улюбленцями з будь-якого місця і в будь-який час (за умови наявності Wi-Fi). Керувати роботом можна зі смартфонів із операційною системою iOS або Android за допомогою безкоштовного додатка.
Читати новину повністю
* * *

Танцює та практикує кунг-фу: в Кореї тестують робота для дошкільнят
У столиці Південної Кореї Сеулі почали тестувати мініроботів Alpha Mini як навчальний посібник у дошкільних навчальних закладах, щоб краще підготувати дітей до високотехнологічного майбутнього.

Alpha Mini — це 24,5-сантиметровий робот, який може танцювати, розповідати історії, практикувати кунг-фу та інші види вправ. Апарат має камеру у шоломі, яка робить знімки, що миттєво надсилаються на планшет для зберігання або пізнішого перегляду.
Читати новину повністю
* * *

У ресторані в Іраку роботи замінили всіх офіціантів
В іракському місті Мосул відкрився ресторан, де замість людей-офіціантів їжу відвідувачам приносять роботи.


Фото з сайту techxplore.com
Втім машини не повністю замінили людей. Четверо молодиків зайняті тим, що збирають посуд з таць, які тримають роботи та ставлять туди нові страви. Замовлення у закладі приймаються за допомогою спеціального інтерактивного столу.
Читати новину повністю
* * *

Штучний інтелект допоміг NASA знайти понад 300 екзопланет
За допомогою нейромережі глибокого навчання ExoMiner, що використовує суперкомп'ютер NASA Pleiades, науковці відкрили 301 екзопланету.

Фото: NASA/JPL-Caltech
Науковці стверджують, що штучний інтелект ExoMiner точніший та послідовніший у виключенні хибних спрацьовувань, а також краще виявляє справжні планети.
Читати новину повністю
* * *
Honda представила першого асистента водія зі штучним інтелектом
Японська компанія Honda представила першу у світі технологію на основі штучного інтелекту, яка допомагатиме водієві під час керування автомобілем.

Фото: Kyodo
Технологія перевіряє рух і здоров’я водія за допомогою встановлених камер моніторингу та сенсорів, попереджає про ризики на дорозі. Система автоматичного затягування ременів безпеки попередить водія про появу пішоходів перед автомобілем.
Читати новину повністю
* * *
Мережа корейських супермаркетів почала тестувати доставки автономними роботами
Korea Seven, оператор мережі супермаркетів 7-Eleven у Південній Кореї, розпочав тестування доставок продуктів із магазинів автономними роботами.

Фото з сайту Aju Business Daily
Радіус доставки - 300 метрів від супермаркетів 7-Eleven в одному з районів на півдні столиці Сеула. Сам робот використовує камери замість системи GPS для навігації в міському середовищі навіть під час несприятливих погодних умовах, зокрема дощу і снігу.
Читати новину повністю
Автомобілі й літаки

В Японії представили електровантажівку, що може проїхати 100 кілометрів без підзарядки
Японська компанія Hino представила вантажівку на електричному ходу вантажопідйомністю 1 тонна. Одна зарядка дає транспортному засобу запас ходу близько 100 кілометрів, що достатньо для виконання доставки протягом дня.

За словами представників Hino, електричній версії потрібно менше деталей у нижній частині, що дозволяє зробити нижче рівень підлоги в кузові. Це полегшує навантаження й розвантаження.
Читати новину повністю
* * *


Rolls-Royce заявляє, що її електролітак установив рекорд швидкості
Британська компанія Rolls-Royce оголосила, що її електролітак Spirit of Innovation установив світовий рекорд швидкості у своєму класі.

У компанії зазначають, що в ході випробувального польоту малий електролітак Spirit of Innovation досяг швидкості 623 км/год.
Читати новину повністю
* * *

Kia показала «екологічний» кросовер
Південнокорейська компанія Kia презентувала на автосалоні Seoul Mobility Show у Сеулі новий позашляховик 2022 Kia Niro. Центром уваги Kia в її нових кросоверах є саме екологічність.

Фото: Kia
За словами президента та генерального директора Kia Хо Сунг Сонга, «повністю новий Kia Niro дозволяє легко вести екологічний спосіб життя завдяки екологічно чистим матеріалам, передовим технологіям та електричним силовим агрегатам, авто також відповідає практичним потребам клієнтів».
Читати новину повністю
* * *



Ford представив новий позашляховик
Американська компанія Ford Motor Company презентувала новий позашляховик 2023 Ford Ranger. У середині встановлений 2,3-літровий чотирициліндровий двигун із потужністю в 270 кінських сил та крутним моментом 310 Нм.


Фото: Ford
Також у позашляховику вбудована 10-ступчаска автоматична коробка передач для американського ринку. Водночас для світового випуску буде доступна 6-ступчаста коробка передач.
Читати новину повністю
* * *

Panasonic розробляє систему кібербезпеки для авто
Японська компанія Panasonic заявила про розробку системи, яка захищатиме автомобілі від кібератак на тлі випуску більшої кількості транспортних засобів, в яких програмне забезпечення оновлюється через Інтернет.
Програмне забезпечення буде встановлене в автомобілях, підключених до Інтернету, для виявлення аномалій. Очікується, що кількість автомобілів, підключених до Інтернету, постійно зростатиме і становитиме 80% від усіх легкових автомобілів, проданих у всьому світі у 2035 році, у порівнянні з лише 34% у 2019 році.
Читати новину повністю
Ще більше цікавих новин шукайте на сайті Укрінформу.
Перше фото: NASA / JHUAPL / Steve Gribben