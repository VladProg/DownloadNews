Польський розробник відеоігор компанія CD Projekt RED пожертвувала 1 млн злотих ($ 243 000) організації, яка надає гуманітарну допомогу Україні.

Як передає Укрінформ, про це компанія повідомила у Фейсбуці.
«Недавнє вторгнення в Україну, наших друзів та сусідів, викликало шок та обурення. На знак солідарності з усіма жертвами цього акту агресії Група CD Projekt ухвалила рішення підтримати зусилля з надання гуманітарної допомоги, пожертвувавши 1 млн злотих на Polska Akcja Humanitarna (PAH)», - йдеться у повідомленні.
Група не може залишатися байдужою перед такою несправедливістю і просить усіх приєднатися і допомогти чим тільки можна.
CD Projekt RED — польський видавець, розробник та локалізатор комп'ютерних ігор. Найбільше відомий за розробкою трилогії ігор про відьмака за мотивами серії романів польського фантаста Анджея Сапковського.