Влада Китаю успішно запустила новий супутник дистанційного зондування Землі з космодрому Цзюцюань, що на північному заході країни.

Як передає Укрінформ, про це повідомляє Сіньхуа.
Запуск космічного апарату було здійснено у понеділок, 13 березня, о 12:02 за пекінським часом за допомогою ракети-носія Long March-2C.
Зазначається, що супутник вийшов на заплановану орбіту.
Для ракет-носіїв серії Long March цей політ став 466-м.
Як повідомляв Укрінформ, 23 лютого влада Китаю запустила на орбіту новий супутник зв'язку з космодрому у Січані, що розташований у південно-західній провінції Сичуань.
Фото: Xinhua