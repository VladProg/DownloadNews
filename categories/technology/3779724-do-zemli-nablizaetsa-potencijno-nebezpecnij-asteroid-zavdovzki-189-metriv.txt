Національне управління США з аеронавтики та дослідження космосу (NASA) повідомило, що поблизу Землі у понеділок, 30 жовтня, пролетить астероїд 525229 (2004 UU1).

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта становить 189 м.
Відстань від нього до Землі становитиме 4,08 мільйона кілометрів. Швидкість руху астероїда 62 748 км/год.
Якщо астероїд наближається до Землі на відстань ближче, ніж 7,4 млн км, а його розмір перевищує 150 м, у NASA вважають його «потенційно небезпечним об’єктом».
В цьому випадку астероїд підпадає під два параметри одночасно.
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у вівторок, 3 жовтня, пролетів астероїд 349507 (2008 QY).
Фото: Getty Images