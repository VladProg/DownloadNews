Південнокорейська компанія Kia презентувала новий електричний позашляховик Kia EV5.

Як передає Укрінформ, про це повідомляє Yonhap.
Попри представлення нового електрокара у п’ятницю, 25 серпня, компанія заявила, що опублікує деталі EV5 у жовтні під час заходу Kia EV Day.
EV5 стане першою спеціалізованою моделлю електромобілів Kia, яка буде вироблятися на її заводі в китайському Яньчен.
Позашляховик буде доступний на інших ринках.
У компанії оголосили, що Kia прагне пожвавити продажі на найбільшому автомобільному ринку світу за допомогою запуску своїх моделей електромобілів на тлі прискорення електрифікації в автогалузі.

Зазначається, що EV5 був розроблений відповідно до нової філософії дизайну Kia «Об’єднані протилежності».
Загалом Kia має вісім заводів у Південній Кореї і шість за кордоном - два в Китаї та по одному в Сполучених Штатах, Словаччині, Мексиці та Індії. Їхнє загальне річне виробництво становить 3,84 млн одиниць.
У Китаї Kia бореться зі слабкими продажами через відсутність моделей електромобілів і тривалий вплив дипломатичної суперечки між Сеулом і Пекіном щодо розміщення американської протиракетної системи в Південній Кореї в 2017 році.
Як повідомляв Укрінформ, Kia, другий за обсягом продажів виробник автомобілів у Південній Кореї, представила на внутрішньому ринку оновлений Sorento, щоб розширити свою лінійку позашляховиків.


Фото: Yonhap