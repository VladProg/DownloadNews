У США завершили випробування висотного безпілотника PHASA-35 британської компанії BAE Systems, що піднявся у стратосферу на висоту 20 км і провів там 24 години.

Як передає Укрінформ з посиланням на Defense Post, випробування проводилося на ракетному полігоні Вайт-Сендс у Нью-Мексико.

Зазначається, що безпілотник PHASA-35, який називають псевдосупутником, має розмах крил 35 метрів і може нести до 15 кілограмів корисного навантаження.
Він оснащений сонячними батареями, сучасними композитними матеріалами, системою управління енергією та фотоелектричними батареями для забезпечення постійного живлення.
Літальний апарат займатиметься безпекою повітряного простору, розвідкою та моніторингом повітряного простору. До слова, завдяки своїм характеристикам у режимі постійного польоту він може знаходитись до року.
Крім того, він може використовуватися для забезпечення покриття стільниковим зв'язком, а також для надання інших послуг, як-от допомога під час стихійних лих і захист кордонів.