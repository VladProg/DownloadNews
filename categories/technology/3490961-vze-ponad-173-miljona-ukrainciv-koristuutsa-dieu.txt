На сьогодні кількість користувачів Дії становить 17,3 млн людей.

Про це під час International Diia Summit Brave Ukraine у Давосі заявив віцепрем'єр-міністр - міністр цифрової трансформації Михайло Федоров, повідомляє кореспондент Укрінформу.
"Сьогодні 17,3 млн українців використовують програму "Дія", - сказав Федоров.
Він зазначив, що за два роки у Дії запущені послуги зі створення 11 цифрових документів, якими можна користуватися на рівні із паперовими. Серед найважливіших документів міністр виділив цифровий паспорт.
Крім того, у Дії можна згенерувати електронний підпис - цією послугою вже скористалося 8 млн українців. У застосунку також доступні сплата податків, генерування COVID-сертифікатів, зміна реєстрації місця проживання, програма єПідтримка та реєстрація бізнесу.
Як повідомлялося, Міністерство цифрової трансформації відкрило центр підтримки підприємців Дія.Бізнес у Варшаві.