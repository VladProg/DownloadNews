Цього тижня Samsung представив нову лінійку смартфонів і планшетів, гелікоптер Black Hawk провів перший безпілотний політ, NASA показало підводні тренування астронавтів, а SpaceX втратила близько 40 супутників Starlink. Крім того, науковці створили лабораторію для дослідження простору, розробили новий метод лікування раку і довели можливість створення безмежного джерела чистої енергії.

Космос
Астрономи виявили нову планету біля найближчої до Сонця зірки
Група астрономів завдяки Дуже Великому Телескопу Європейської Південної Обсерваторії у Чилі знайшли планету, яка знаходиться в системі найближчої до Сонця зірки - Проксима Центавра. Маючи лише чверть маси Землі, планета також є однією з найлегших відомих на даний момент екзопланет.

Наш найближчий зоряний сусід отримав назву Проксима Центавра d. Екзопланета обертається навколо Проксима Центавра на відстані близько 4 мільйонів кілометрів, що є 1/10 відстані між Сонцем і Меркурієм.
Читати новину повністю
* * *


NASA показало підводні тренування астронавтів майбутньої місії на Місяць
Національне управління з аеронавтики і дослідження космічного простору (NASA) показало, як проходять тренування астронавтів майбутньої місії на Місяць Artemis під водою у басейні в Лабораторії нейтральної плавучості NASA у Космічному центрі імені Джонсона.

Фото: NASA/Bill Brassard
На знімку можна розгледіти майбутніх учасників експедиції на поверхні, що відтворює рельєф Місяця та умови, з якими астронавтам доведеться зіткнутися під час польоту на південний полюс Місяця в рамках майбутніх місій Artemis.
Читати новину повністю
* * *

SpaceX втратила близько 40 супутників Starlink через геомагнітну бурю
Компанія SpaceX Ілона Маска заявила про втрату близько 40 супутників Starlink у зв’язку з геомагнітною бурею в космосі.

Як заявили у SpaceX, ці шторми спричиняють нагрівання атмосфери та збільшення щільності атмосфери на низьких висотах розгортання супутників. У компанії додали, що за попереднім аналізом, збільшення опору на малих висотах не дозволило супутникам вийти з безпечного режиму, щоб почати корекцію орбіти.
Читати новину повністю
* * *


Маск сказав, коли може відбутися перший політ Starship
Винахідник і бізнесмен Ілан Маск заявив, що перший орбітальний політ найпотужнішої ракети у світі Starship може відбутися вже за місяць.

10 лютого Маск оприлюднив першу новину про Starship за понад два роки. Стоячи біля 119-метрової ракети на базі в Техасі, він сказав: «Зробімо це реальністю!» (“Let’s make this real!”)
Читати новину повністю
* * *
NASA уклало контракт на розробку ракети, яку вперше запустять із Марса
Національне управління з аеронавтики і дослідження космічного простору (NASA) уклало контракт з американською компанією Lockheed Martin для створення ракети, яка забере з поверхні Марса зразки ґрунту та відправить їх на Землю.

MAV стане першою ракетою, яку запустять з іншої планети. Невелика, легка ракета має здійснити запуск зі зразками гірських порід, осадовими породами та атмосферними частинками на борту з поверхні Червоної планети.
Читати новину повністю
* * *


Гелікоптер NASA здійснив перший у новому році політ на Марсі
Гвинтокрил Ingenuity Національного управління з аеронавтики і дослідження космічного простору (NASA) здійснив на Червоній планеті свій перший політ у 2022 році.

Фото: NASA
Зазначається, що загалом для гвинтокрила це вже був 19-й політ на Марс із початку роботи минулого року. Всього політ тривав 99,98 секунди, а саме повітряне судно подолало відстань близько 62 метрів.
Читати новину повністю
* * *


Колишній очільник NASA будуватиме роботизовані форпости у космосі
Стів Юрчик, колишній адміністратор NASA, запустив стартап Quantum Space, що займатиметься будівництвом роботизованих форпостів між Місяцем та Землею.

Фото: spacenews.com
Стартап на чолі з колишнім виконуючим обов’язки адміністратора NASA оголосив про плани розробити спеціальні платформи, які використовуватимуть роботизовані транспортні засоби у космічному просторі для підтримки низки функцій.
Читати новину повністю
* * *


Hubble показав пару інтерактивних галактик у сузір'ї Андромеда
Телескоп Hubble зробив знімок Arp 282 - пари інтерактивних галактик, яка знаходиться у сузір'ї Андромеда.

Фото: ESA/Hubble & NASA
Незважаючи на те, що взаємодії між галактиками є поширеним явищем у Всесвіті, рідко можна отримати зображення двох галактик, які взаємодіють у такий помітний динамічний спосіб.
Читати новину повністю
* * *


Телескоп NASA показав галактику в сузір'ї Велика Ведмедиця
Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала галактику NGC 3855, яка знаходиться у сузір’ї Великої Ведмедиці.

Хоча галактика розташована приблизно в 180 мільйонах світлових років від Землі, на світлині можна побачити блискучу зірку, яка насправді розташована набагато ближче до нашої планети. Це створює ілюзію, що сама зірка є величезною.
Читати новину повністю
ІТ, гаджети і соцмережі

Samsung представив нову лінійку смартфонів і планшетів

Південнокорейська компанія Samsung представила у середу 9 лютого, три нові смартфони й три флагманські планшети.

Смартфон Galaxy S22 Ultra отримав 17,3-сантиметровий AMOLED-екран із роздільною здатністю в 1440 x 3200 пікселів. Операційна пам'ять дорівнює 8/12Гб, а внутрішня – від 128 Гб до 1терабайт, на вибір клієнта. Фронт камери має 40 Мп.

Смартфон Galaxy S22 має 15,5-сантиметровий AMOLED-екран. У середині встановлений процесор Exynos 2200 та батарея потужністю в 3 700 мегаампер за годину.

Galaxy S22+ має 16,8-сантиметровий AMOLED-екран. У середині встановлений процесор Exynos 2200 та батарея потужністю в 4 500 мегаампер за годину. Фронт камери обох пристроїв дорівнює 10 Мп. Операційна пам'ять смартфонів дорівнює 8 Гб, а внутрішня – від 128 до 256 Гб, на вибір клієнта.

Планшет чорного кольору Galaxy Tab S8 Ultra оснащений 37,1-сантиметровим Super AMOLED-екраном з роздільною здатністю 2960×1848 пікселів. Операційна пам'ять становить 8,12 або 16Гб, а внутрішня - від 128 до 512Гб.

У планшеті Tab S8 встановлений 27,9-сантиметровий LCD-дисплей з роздільною здатністю 2500×1 600 пікселів. Потужність батареї дорівнює 8 тисяч мегаампер за годину. Розмір корпусу становить 165,3×253,8×6,3 мм.
Читати новину повністю
* * *

Торкнись, аби заплатити: в iPhone з'явилась нова функція
Американська компанія Apple представила технологію під назвою Tap to Pay (торкнись, аби заплатити) для отримання платежів за допомогою смартфонів iPhone.

Нова функція дозволяє клієнтам купувати товари у продавців після дотику їхніх обох iPhone. Фактично iPhone перетворюються на платіжні термінали без додаткового обладнання. Ба більше, iPhone завдяки Tap to Pay прийматиме платежі з гаджетів із підтримкою технології Apple Pay і безконтактних банківських карток, серед яких Visa, American Express та Mastercard.
Читати новину повністю
* * *


Google презентував першу версію Android 13 для розробників
Компанія Google випустила першу попередню версію ОС Android 13 для розробників.

Нові функції включають оновлені параметри тем і функції конфіденційності, нові елементи керування мовами та безліч внутрішніх оновлень.
Читати новину повністю
* * *
Honor презентував новий смартфон
Китайська компанія Honor презентувала новий смартфон Honor 60 SE. Пристрій має 16,9-сантиметровий OLED-дисплей із частотою оновлення екрану в 120 Гц. Його загальна вага 173 грами.

Фото: Weibo
У смартфоні встановлені процесор Dimensity 900 та батарея з потужністю 4300 мегаампер за годину. Головна камера має 64 Мп.
Читати новину повністю
* * *


В Японії розробили «смарт-маску» для пожежних
Японська компанія-виробник електроніки NEC розробила високотехнологічну маску для того, щоб допомогти пожежним орієнтуватися у задимлених приміщеннях.

Фото: NHK
Компанія NEC повідомила, що її "смарт-маска" обладнана камерою інфрачервоного діапазону. Така маска здатна допомагати пожежним орієнтуватися і шукати людей, які чекають на порятунок, навіть в екстремальних умовах. Така маска здатна допомагати пожежним орієнтуватися і шукати людей, які чекають на порятунок, навіть в екстремальних умовах.
Читати новину повністю
* * *

Facebook та Instagram можуть припинити роботу в Європі
Компанія Meta Марка Цукерберга може припинити роботу соціальних мереж Facebook й Instagram в Європі через суперечку щодо місця зберігання персональних даних користувачів.
Meta вважає, що все ще зможе досягти нових домовленостей з європейськими регуляторами у 2022 році, але якщо не вдасться, то компанія ймовірно більше не зможе пропонувати низку найбільш значущих продуктів і послуг, включаючи Facebook та Instagram в Європі.
Читати новину повністю
* * *



Роботи та штучний інтелект

У реактор Фукусіми запустили робота – що він знайшов
У Японії робот із дистанційним керуванням зробив знімки об'єкта, схожого на насип ядерного палива, що розплавилося та впало на дно найпошкодженішого реактора на зруйнованій АЕС Фукусіма.

Photo: IRID
Попередня спроба відправити маленького робота з камерами в реактор першого блоку зазнала невдачі, але зображення, зроблені цього тижня роботом ROV-A, показують зламані конструкції, труби та насипи того, що схоже на розплавлене паливо та інше сміття, занурене в охолоджувальну воду.
Читати новину повністю
* * *
У США робот зі штучним інтелектом охоронятиме парк розваг
Робот зі штучним інтелектом Roameo охоронятиме парк розваг Six Flags Magic Mountain, який знаходиться у Лос-Анджелесі, штат Каліфорнія.

Фото: Robotic Assistance Devices
Автономний робот зі швидкістю 19 км за годину стане мобільною версією поточних стаціонарних камер відеонагляду парку. Так само, як камери безпеки, встановлені на стовпах і на будівлях, Roameo зможе ідентифікувати порушників у заборонених зонах до відвідувачів в парку розваг. Серед інших можливостей Roameo - розпізнавання відвідувачів парку розваг, які не носять маски.
Читати новину повністю
* * *
Apple купила стартап, який створює пісні завдяки штучному інтелекту
Американська компанія Apple придбала стартап AI Music, який розробив платформу, здатну створювати пісні за допомогою штучного інтелекту.

Зазначається, що технологія AI Music може створювати безоплатні пісні за допомогою штучного інтелекту. Саундтреки є динамічними і можуть змінюватися залежно від взаємодії користувача в реальному часі. Наприклад, пісня може мати іншу тональність під час більш інтенсивних частин тренування людини.
Читати новину повністю
Наука

У Лондоні створили лабораторію для дослідження простору
Дослідницьку лабораторію PEARL збудували на сході Лондона при Університетському коледжі. Її відвідувачі зможуть створювати симуляції залізниці в реальному масштабі.

Фото: Timothy Soar, James Tye
Всередині лабораторія пофарбована в чорний колір, а завдяки низькому рівні реверберації люди не відчувають себе у приміщенні. Під стелею є система зі спеціальним освітленням, сенсорами, камерами та динаміками.
Читати новину повністю
* * *
У Британії розробили новий метод лікування раку за допомогою технології MINIMA
Група вчених із Університетського коледжу Лондона продемонструвала дієздатність технології лікування пухлин, заснованій на магнітному впливі на злоякісні клітини на прикладі мишей та пацюків.

Новий метод отримав назву "мінімально інвазивна абляція під візуальним контролем" (MINIMA, Minimally INvasive IMage-guided Ablation). В його основі лежить використання апарату магнітно-резонансної томографії (МРТ) та нагрітих металевих сфер діаметром 2 мм. Ці сфери або «термозерно» вводять в організм, а після цього кладуть «пацієнта» в апарат МРТ. МРТ зазвичай застосовується з метою діагностики, але в даному випадку магнітне поле, яке створює сканер, дозволяє пересувати сталеві кульки всередині тіла.
Читати новину повністю
* * *


Вчені довели можливість створення безмежного джерела чистої енергії
Британські вчені на об'єднаному європейському токамаку JET подвоїли свій попередній рекорд у створенні та підтримці термоядерного синтезу.

Фото з сайту CNN
За словами керівника наукової програми EUROfusion Тоні Донна, результати експерименту, в результаті якого вдалося створити різноманітності 59 мегаджоулів теплової енергії від термоядерного синтезу за п'ять секунд, повністю підтверджують прогнози вчених та свідчать про те, що вони знаходяться на правильному шляху до майбутнього світу - екологічно чистої термоядерної енергетики.
Читати новину повністю
* * *

Українські науковці розробили нові ПЛР-тести, які можуть одночасно визначити ковід та грип
Інститут молекулярної біології і генетики НАНУ розробив п'ять тест-систем для одночасного виявлення вірусів SARS-CoV-2, грипу та низки респіраторних вірусів.
Зокрема, комбінові тест-системи здатні одночасно виявляти SARS-CoV-2, грип та низку інших небезпечних респіраторних вірусів – епідемічний грип А та Б, парагрип 1-3, респіраторно-синцитіальні віруси А та В й ортопневмовіруси людини, риновіруси, кір. Ці тест-системи дозволяють не тільки виявити згадані віруси в організмі, а й прогнозувати перебіг хвороби у пацієнта, ними інфікованого. Зокрема, й перебіг коронавірусної хвороби.
Читати новину повністю
* * *


Надія для паралізованих: Ізраїль розробив спосіб лікування ушкоджень спинного мозку
Науковцям із Тель-Авівського університету (Ізраїль) вперше у світі вдалося розробити унікальний імплантат, призначений для лікування ушкоджень спинного мозку.


Фото: iStock via Getty Images
Команда створила імплантати спинного мозку з людських клітин і вставила їх 15 мишам із довготривалим паралічем. У результаті 12 мишей змогли знову ходили нормально. За словами науковців, вони зможуть менш як за три роки зробити те ж саме для людей у клінічних випробуваннях.
Читати новину повністю


Автомобілі й не тільки

Ford представив новий позашляховик потужністю в 300 «конячок»
Американська компанія Ford представила новий позашляховик 2022 Ford Bronco Everglades.






Ford представив новий позашляховик потужністю в 300 «конячок» / Фото: caranddriver





































У середині транспортного засобу встановлений 2,3-літровий чотирьохциліндровий турбодвигун із потужністю в 300 кінських сил та крутним моментом у 325Нм.
Читати новину повністю
* * *
Гелікоптер Black Hawk вперше здійснив безпілотний політ
Американський тактичний багатоцільовий вертоліт Black Hawk, призначений для перевезення особового складу та різноманітних військових вантажів, здійснив свій перший автономний політ без пілота на борту в Форт-Кембелл, штат Кентуккі.


В Управлінні перспективних досліджень проєктів Міністерства оборони США (DARPA) заявили, що вертоліт UH-60A пролетів без пілота та пасажирів на борту 30 хвилин. За автономність польоту відповідала система Sikorsky MATRIX, яку розробила фірма Lockheed Martin.
Читати новину повністю
* * *
У США будують трасу, яка заряджатиме електрокари
У американському місті Детройт будують ділянку автошляху, що зможе заряджати електромобілі під час руху. Для цього власники авто мають встановити спеціальний приймач.

Фото: Electreon
Компанія-стартап будує першу трасу в США, що дозволить модифікованим електромобілям заряджатися під час руху. Electreon Wireless, компанія з головним офісом у Тель-Авіві, Ізраїль, співпрацює з гігантами Ford та DTE, щоб відкрити власну технологію бездротової зарядки у Детройті наступного року.
Читати новину повністю
* * *

«Дочка» Samsung купила український автомобільний стартап змішаної реальності
Міжнародна компанія HARMAN International, яка входить в Samsung Electronics Co., Ltd, оголосила про придбання стартапу Apostera.


Програмні рішення Apostera для доповненої реальності (AR) і змішаної реальності (MR) розширять пропозицію автомобільної продукції HARMAN і зміцнять позиції компанії в авангарді галузі автомобільного дизайну AR/MR, йдеться у пресрелізі компанії.
Читати новину повністю
* * *
Hyundai та Kia відкликають майже пів мільйона авто через дефект
Південнокорейські компанії Hyundai та Kia відкликають майже 500 тисяч автомобілів через ризик займання.

Фото: Getty Images
Загалом Hyundai відкличе 357 830 автомобілів. Йдеться про позашляховики Santa Fe (2016-2018 років випуску), Santa Fe Sport (2017-2018) SUVs, Santa Fe XL (2019 ) та Tucson (2014-2015). У компанії Kia відкличуть 126 747 авто, а саме, седани K900 (2016-2018) та позашляховики Sportage (2014-2016).
Читати новину повністю
* * *

Tesla відкликає ще майже 27 тисяч електрокарів
Компанія Tesla Ілона Маска відкличе у США ще 26 681 електричний автомобіль у зв’язку з дефектом програмного забезпечення.

Йдеться про деякі електрокари Model 3 (2021-2022 рр. випуску), Model S, Model X та Model Y (2020-22). За даними Національної адміністрації безпеки дорожнього руху США (NHTSA), помилка у програмному забезпеченні авто, що спричиняє погану роботу відтанення лобового скла, може збільшити ризик збою та зменшити видимість водія на дорозі.
Читати новину повністю
Ще більше цікавих новин шукайте на сайті Укрінформу.