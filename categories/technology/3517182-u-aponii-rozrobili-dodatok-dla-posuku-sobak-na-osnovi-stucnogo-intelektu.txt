Японський стартап S'more розробив на основі штучного інтелекту спеціальний додаток для пошуку зниклих собак за відбитком носа.

Про це повідомляє Nikkei Asia, передає Укрінформ.
Як зазначається, відбиток носа собаки, як і відбиток пальця людини, є унікальним і залишається незмінним, навіть коли тварина старіє.
Передбачається, що якщо тварина зникне, той, хто її побачить, може завантажити фотографію відбитка носа собаки в додаток S'more. У разі наявності в базі знімка носа собаки додаток повідомить про збіг.
Точність ідентифікації оцінюється у близько 90%.
S'more також планує розширити роботу додатка, включивши в нього функції, які допомагають користувачам керувати записами про щеплення домашніх тварин та іншою інформацією.
Як повідомляв Укрінформ, компанія Google представила нову функцію, яка знаходитиме двійника домашнього улюбленця на історичних картинах.