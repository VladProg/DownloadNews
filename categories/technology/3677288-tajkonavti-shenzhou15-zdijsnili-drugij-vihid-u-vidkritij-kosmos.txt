Космонавти пілотованого космічного корабля "Шеньчжоу-15", які знаходяться на борту китайської космічної станції "Тяньгун", нещодавно завершили позакорабельну діяльність у рамках другого виходу у відкритий космос.

Про це повідомили у Канцелярії програми пілотованої космонавтики Китаю (CMSA), передає Укрінформ із посиланням на Сіньхуа.
Зазначається, що Фей Цзюньлун та Чжан Лу разом із Ден Цинміном, який знаходився всередині космічної станції та забезпечував підтримку роботи своїх товаришів з екіпажу в космосі, спільно виконали всі поставлені завдання. Після цього Фей Цзюньлун та Чжан Лу повернулися до лабораторного модуля "Веньтянь".

Екіпаж космічного корабля з трьох космонавтів живе на орбіті вже три місяці відтоді, як вони увійшли до комбінації китайської космічної станції 30 листопада 2022 року.

За цей час космонавти виконали різні завдання, включаючи два виходи у відкритий космос, безперервне обслуговування пілотованого середовища, складання та тестування шаф для наукових експериментів у лабораторних модулях "Веньянь" та "Ментянь" та відправлення вантажу за межі борту станції.

Як повідомляв Укрінформ, перший вихід у відкритий космос тайконавти "Шеньчжоу-15" здійснили на початку лютого.
Фото: CMSA