Кількість зареєстрованих користувачів застосунку Укрзалізниці перевищила 1 млн пасажирів.

Як передає Укрінформ, про це акціонерне товариство "Укрзалізниця" повідомляє у Телеграмі.
"Від моменту запуску власного застосунку Укрзалізниці для придбання квитків вже більше мільйона людей купують проїзні документи саме в ньому", - ідеться в повідомленні.
Як підкреслили в компанії, "загалом доля застосунку в загальній системі продажів зараз складає близько 25%, а доля онлайн-продажів загалом складає 78%".
Понад 3 мільйони 200 тисяч квитків придбали пасажири саме через застосунок Укрзалізниці.
Як повідомляв Укрінформ, Укрзалізниця з 1 липня підвищить на 10% тарифні ставки та посадові оклади залізничників. Востаннє компанія підвищувала зарплати залізничників до початку повномасштабного вторгнення Росії, у 2021 році.