Компанія Apple планує до кінця жовтня представити низку нових продуктів, зокрема ноутбуки MacBook Pro.

Як передає Укрінформ, про це повідомляє Bloomberg.
Новий ноутбук MacBook Pro має бути запущений найближчими тижнями.
Очікується, що цей новий гаджет презентують на відповідному заході в жовтні.
Так, компанія має презентувати нові 14-і 16-дюймові ноутбуки MacBook Pro.
Очікується, що пристрої матимуть екрани mini-LED і процесори Apple M1X. Нові 10-ядерні процесори будуть доступні в двох версіях - з 16 або 32 графічними ядрами.
Іншої інформації про нові MacBook Pro поки немає.
Як повідомлялося, в 2020 році компанія Аpple здійснила довгоочікуваний перехід на однокристальну систему Аpple M1 на базі АRM.