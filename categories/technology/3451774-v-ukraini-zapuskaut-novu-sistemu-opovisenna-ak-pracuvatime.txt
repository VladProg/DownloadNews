Державна служба з надзвичайних ситуацій спільно з мобільними операторами розгортає систему оповіщення з використанням технології Cell broadcast.

Як передає Укрінформ, про це ДСНС повідомляє у Телеграмі.
Повідомлення одразу виводиться на екран телефона, поверх усіх програм або заблокованого екрана, з одночасним гучним попереджувальним звуковим сигналом. Це робиться для оперативного інформування населення про загрозу виникнення надзвичайних ситуацій або інших небезпечних подій та послідовність дій у цих ситуаціях.

Абонентам Київстару найближчим часом почнуть надходити тестові повідомлення від ДСНС.
Як повідомляє Укрінформ, за даними Міністерства цифрової трансформації, від початку війни оператори безплатно надали мобільних послуг на понад 600 млн грн.