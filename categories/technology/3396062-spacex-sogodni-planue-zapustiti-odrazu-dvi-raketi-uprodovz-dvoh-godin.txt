Американська компанія SpaceX має намір сьогодні здійснити два ракетні пуски протягом півтори години.

Як повідомляє Укрінформ, про це пише Arstechnica.
"Цього року SpaceX запустила вже чотири ракети Falcon 9 та планує й надалі пришвидшувати свій темп. Компанія запланувала два пуски на середу 2 лютого. Якщо розклад буде дотримано, дві ракети Falcon 9 будуть запущені протягом 93 хв одна від одної", - йдеться у матеріалі.
Зазначається, що перша ракета злетить з космодрому у Каліфорнії, а друга - у Флориді.
"Якщо це станеться, то SpaceX поб‘є власний рекорд двох пусків за 15 годин, встановлений лише в грудні минулого року. Це також означатиме, що SpaceX успішно запустить три ракети за менше, ніж три дні. Зважаючи на те, що компанія нині має три пускові установки, це - максимальний темп", - підсумовує видання.
Нагадаємо: у вівторок компанія Ілона Маска успішно доставила на орбіту супутник для Збройних сил Італії.