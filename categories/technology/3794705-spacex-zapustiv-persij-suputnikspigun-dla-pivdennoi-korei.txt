Південна Корея у п'ятницю, 1 грудня, запустила свій перший військовий супутник-шпигун.

Про це повідомляє Associated Рress, передає Укрінформ.
Космічний апарат був виведений ракетою Falcon 9 компанії SpaceX, запуск відбувся з каліфорнійської авіабази "Ванденберг" .
Він став першим із п'яти супутників-шпигунів, які Південна Корея планує відправити в космос до 2025 року за контрактом зі SpaceX.
Запуск був запланований на початок тижня, але його довелося відкласти через погодні умови.


Liftoff! pic.twitter.com/iXndCsnEFL
— SpaceX (@SpaceX) December 1, 2023

Південна Корея не мала власних військових супутників у космосі і частково використовувала американські супутники-шпигуни для спостереження за діями Північної Кореї.
На думку експертів, супутники-шпигуни значно посилять обороноспроможність країни.
Як повідомляв Укрінформ, Північна Корея заявила, що минулого тижня успішно вивела на орбіту супутник-шпигун.
Запуск північнокорейського супутника викликав негайне різке засудження з боку США, Південної Кореї та інших країн.