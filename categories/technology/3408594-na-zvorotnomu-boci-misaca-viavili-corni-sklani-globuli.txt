Місяцехід "Юйту-2" китайського зонда "Чан'е-4" виявив дві макроскопічні напівпрозорі скляні глобули під час дослідження зворотного боку Місяця.

Як передає Укрінформ, про це повідомляє Сіньхуа.
Місяцехід "Юйту-2" зробив знімки двох напівпрозорих глобул за допомогою панорамної камери.
Дані про склад глобул було отримано. Але їхня унікальна морфологія та характеристики місцевості дозволяють припустити, що вони, швидше за все, не вулканічного походження і не занесені з інших планетарних тіл, а є складовим компонентом ударного скла - загартованими анортозитовими розплавами, що утворюються під час кратерних процесів.
Місячні анортозити - одна з основних порід, що входять до складу місячної поверхні, що сформувалися в результаті кристалізації місячної магми.


Фото: Сіньхуа

За словами дослідників, глобули відрізняються від скляних кульок, відібраних місіями "Аполлон", тим, що вони більше за розміром і мають забарвлення матового чорного кольору.
Учені дійшли висновку, що скляні глобули вдосталь зустрічатимуться в місячному нагір'ї, являючи собою перспективні об'єкти для відбору проб, які можуть розкрити ранню історію ударних впливів на супутник Землі.
Зазначається, що зонд "Чан'е-4", який був запущений 8 грудня 2018 року, здійснив першу у світі м'яку посадку в районі кратера Фон Карман басейну Південний полюс - Ейткен на звороті Місяця 3 січня 2019 року. Юйту-2 вже подолав понад 1000 метрів на поверхні зворотного боку Місяця.
Як повідомляв Укрінформ, китайські астрономи оновили геохронологічну модель Місяця на основі датування зразків місячного ґрунту, доставленого на Землю зондом КНР "Чан'е-5".