Національне управління з аеронавтики і дослідження космічного простору (NASA) планує розробити космічний корабель, який допоможе контрольовано вивести з роботи Міжнародну космічну станцію (МКС) в атмосфері Землі, коли час її перебування на орбіті закінчиться.

Про це повідомляє Space.com, передає Укрінформ.
Як зазначається, NASA планує виділили $27,2 млрд, з яких $180 мільйонів підуть «на початок розробки нового космічного буксира», який міг би безпечно посунути МКС з орбіти над відкритим океаном після закінчення терміну її експлуатації у 2030 році.
«За нашою оцінкою, він коштуватиме близько 1 мільярда доларів», – сказала на пресконференції 13 березня керівник відділу пілотованих польотів NASA Кеті Людерс. Але ця вартість є попередньою.
Згідно з поточним планом, безпечне виведення станції з експлуатації покладається на згоряння двигунів роботизованих вантажних кораблів "Прогрес", які надаються росією. Але геополітична ситуація та проблеми з охолодженням космічних апаратів довели, що потрібні більш надійні варіанти.
Як повідомляв Укрінформ, раніше NASA заявило, що МКС пропрацює ще принаймні до 2030 року, а потім її безпечно виводитимуть з роботи. Зокрема, станцію мають опустити над незаселеною зоною південної частини Тихого океану (SPOUA) в районі «Точки Немо» ㅡ умовної точки у Світовому океані, що вважається найвіддаленішою від будь-якої суші на Землі.
МКС експлуатується з кінця 1998 року.
Фото: NASA