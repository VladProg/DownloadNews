На оборонній виставці MSPO-2023 у Польщі представили дрон-камікадзе Giez - він відрізняється компактними розмірами та може бути оснащений різними типами боєприпасів.

Про це пише видання Zbiam, передає Укрінформ.
Безпілотник створений інженерами Військового технологічного інституту і вироблятиметься на заводі компанії MSP Inntech. Бойова частина GX-4 буде випускатися компанією Belma.
Дрон-камікадзе може бути обладнаний різними типами боєприпасів. Зокрема, кумулятивними, термобаричними та осколково-фугасними зарядами.

БПЛА являє собою льотовий безпілотний керований апарат, оснащений ракетами. Залежно від завдання це можуть бути навчальні заряди, осколково-фугасні заряди з дальністю дії близько 30 метрів, кумулятивні заряди з бронепробивністю мін. 350 мм, або термобаричний з ефективною дальністю майже 20 метрів (все вагою 1 575 грамів).
Сам Giez має довжину лише 1,075 метра і розмах крил 1,66 метра. Дрон-камікадзе може літати протягом 30 хвилин. Максимальна висота польоту становить 2000 метрів. Безпілотник із боєголовкою і пусковою установкою важить близько 12 кг.

Важливою особливістю Giez є можливість переривання місії без втрати баражуючого боєприпасу. За необхідності оператор може скасувати атаку і повернути дрон-камікадзе.

Посадка виконується за допомогою парашутної системи.
Як раніше повідомляло агентство, Румунія виявила на своїй території фрагменти другого дрона, президент звернувся до генсека НАТО.
Фото: Marcin Górka