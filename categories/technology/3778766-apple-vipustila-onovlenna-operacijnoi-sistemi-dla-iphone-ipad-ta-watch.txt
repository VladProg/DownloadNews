Компанія Apple випустила оновлення операційної системи для iPhone (iOS 17.1), iPad (iPadOS 17.1) та для Apple Watch (watchOS 10.1).

Про це повідомляє GSM Arena, передає Укрінформ.
Зокрема, Apple додала підтримку передачі файлів за допомогою AirDrop через інтернет, коли пристрій з AirDrop перебуває поза зоною дії.
Додаток Apple Music тепер містить параметри улюблених пісень, альбомів і списків відтворення, а наприкінці кожного списку відтворення можна знайти пропозиції нових пісень.
Оновлення також вирішує проблему в iPhone 12 у Франції щодо рівня електромагнітного випромінення.
Крім цього, покращено синхронізацію екранного часу між пристроями, а також виправлено низку помилок. Наприклад, вирішено проблему, через яку зображення на дисплеї могло зникати, а також помилку, яка могла призвести до скидання параметра «Важливе місцезнаходження» (Significant Location) під час першого перенесення чи сполучення Apple Watch.
Оновлення iPadOS 17 включає підтримку USB-C Apple Pencil, яку було анонсовано минулого тижня.
У watchOS 10.1 функція «Подвійний дотик» доступний для Apple Watch Series 9 і Apple Watch Ultra 2. Вона дозволяє відповідати на дзвінок, відтворювати та призупиняти музику, зупиняти таймер тощо.
Як повідомляв Укрінформ, у вересні у Франції призупинили продаж продукції iPhone 12 через надмірне електромагнітне випромінювання.