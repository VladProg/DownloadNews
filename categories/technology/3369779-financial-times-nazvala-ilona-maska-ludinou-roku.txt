Впливове у фінансово-економічному світі британське видання Financial Times віддало пальму першості в номінації «людина року» Ілону Маску через його внесок у революцію в автомобільній галузі на користь електромобілів.

Про це йдеться в розгорнутій публікації FT в середу, передає Укрінформ.
«FT назвала Ілона Маска людиною року, оскільки він ініціював історичний зсув у світовій автомобільній промисловості в бік електромобілів. Навіть якби Tesla раптом рухнула наступного року – чого, на відміну від попередніх двох років, зараз ніхто не прогнозує – Маск перетворив одну з найважливіших світових галузей таким чином, що це вже має серйозні зміни для урядів, інвесторів і клімату», - зауважує видання.
Впродовж минулого десятиліття його компанія довела, що електромобілі можуть конкурувати з кращими за стилем і продуктивністю автівками. Цього року найбільші виробники – від Ford і Volkswagen до Toyota і Mercedes-Benz взяли на себе очевидні зобов’язання щодо переорієнтації на електромобілі, зауважує FT.
Але це не все.
«Цього року Ілон Маск був повсюди - і не лише в тому, що робить його одним із найзначиміших, однак і суперечливих бізнес-діячів останнього часу», - зауважується в матеріалі.
Маск, який має власну понад 66-мільйонну аудиторію у Твітері, використав соціальну платформу для просування dogecoin. Це криптовалюта, яка спочатку зародилася як жарт, і чия назва була даниною інтернет-мему із собакою шіба-іну. І попри штрафи, виписані йому регуляторами, Маск продовжував впливати на криптовалютний ринок.
Як повідомляв Укрінформ, 50-річний інженер, підприємець та мільярдер Ілон Маск став переможцем у номінації «Людина року-2021» за версією американського журналу Time.
У попередні роки він заснував компанії Neuralink, SpaceX, The Boring Company, нині є головою ради директорів Tesla Inc. Крім того, Ілон Маск входить до ради директорів компанії SolarCity, заснованої його двоюрідними братами. Його розробки та виробництво спираються на впровадження сучасних технологій від фінансової сфери й транспорту до освоєння космосу.
Фото:Getty Images