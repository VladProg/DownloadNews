Російське наглядове відомство роскомнагляд заблокувало на території рф сайт української компанії GSC Game World - розробника ігор S.T.A.L.K.E.R.

Про це повідомляє проєкт "Роскомсвобода", передає Укрінформ.
Причиною блокування стала вимога російської прокуратури від 24 лютого. На підставі цієї вимоги у росії було заблоковано десятки сайтів, зокрема ЗМІ.
За даними "Роскомсвободи", доступ до сайту gsc-game.com обмежується з 16 березня.
GSC Game World - українська компанія зі штаб-квартирою у Києві. Після початку росією повномасштабної війни в Україні вона заявила, що припиняє продавати свою продукцію користувачам у росії.
Президент росії володимир путін 24 лютого оголосив про повномасштабне вторгнення в Україну.
В Україні запроваджено воєнний стан та оголошено загальну мобілізацію. Країна дає відсіч загарбникам.