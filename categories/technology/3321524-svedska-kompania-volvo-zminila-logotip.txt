Шведська автомобілебудівна компанія Volvo змінила логотип на мінімалістичніший.

Про це повідомляє Укрінформ з посиланням на Top Gear.
Зазначається, що компанія не випускала жодних пресрелізів та гучних анонсів, а просто змінила зображення логотипу на глобальних веб-сайтах і в соціальних мережах бренду.

Новий логотип Volvo має мінімалістичний вигляд, а його дизайн відповідає принципу «менше означає більше». Усі елементи логотипу затемнили, а лінії зробили тоншими. Водночас стрілка залишилася на тому ж місці, але тепер розривається уздовж основного кільця логотипу.

Зникла також об’ємна смуга по центру логотипу з назвою марки, яка тепер пишеться іншим шрифтом чорного кольору.
Очікується, що перша машина з оновленим логотипом з'явиться у 2023 році.

Фото: Volvo, drive.com.au