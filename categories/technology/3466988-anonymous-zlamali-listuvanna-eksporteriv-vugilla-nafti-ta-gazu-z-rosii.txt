Хакери Anonymous зламали понад мільйон електронних листів російського митного брокера АЛЕТ з компаніями-експортерами вугілля, нафти та нафтопродуктів, а також скрапленого газу.

Як передає Укрінформ, про це повідомляється у Твіттері хакерів.
Об’єм даних становить 1.1 TB.
Anonymous також анонсували, що найближчими днями оприлюднять ще більше даних російських організацій.
З 2011 року АЛЕТ співпрацювала із-понад 400 компаніями, подавши 119 000 митних декларацій. Брокер має рекомендації від Газпром, Газпром нафта та Башнефть. Приблизно 75% бізнесу АЛЕТ надходить від нафтопродуктів, 10% - від нафти і 9% - від вуглеводневих продуктів.
Як повідомляв Укрінформ, декілька днів тому хакери Anonymous також зламали 645 тисяч електронних листів загальним обсягом 432 ГБ компанії Enerpred, яка є найбільшим виробником гідравлічного обладнання в Росії та країнах СНД, спеціалізується на енергетичній, нафтохімічній, вугільній, газовій та будівельній промисловості.