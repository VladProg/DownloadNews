Британський королівський монетний двір підписав угоду з канадською компанією Excir щодо вилучення та переробки золота з компонентів старих смартфонів та іншої електроніки

Про це повідомляє Укрінформ з посилання на ВВС.
У Королівському монетному дворі вже випробували технологію. Це дозволило працівникам двору отримати чисте золото 999,9 проби. Якщо метод вилучення поліпшити, то він дозволить отримувати також паладій, срібло і навіть мідь, йдеться у повідомленні.
Очікується, що дорогоцінні метали будуть вилучатися за кімнатної температури на території монетного двору в Ллантрісанті, замість того, щоб перевозити відходи за межі Британії для переробки при високих температурах на заводах.


Виконавчий директор монетного двору Енн Джессопп заявила, що ця технологія допоможе "реально вплинути на одну з найбільших екологічних проблем світу".
Щороку світ виробляє понад 50 мільйонів тонн електронного сміття. За оцінками, вторинній переробці піддається менше однією п’ятої з цих відходів.
Дослідники підрахували, що електронна техніка, викинута у 2021 році, складе понад 57 мільйонів тонн. Якщо нічого не буде зроблено для його переробки, до 2030 року кількість електронних відходів сягне 74 мільйонів тонн.
Як повідомлялося, у вересня ЄС оприлюднив плани, які вимагатимуть від виробників смартфонів прийняти єдиний стандарт зарядки мобільних пристроїв - USB-C, щоб уникнути зайвих електронних відходів, які щорічно викидають європейці.
Фото: GETTY IMAGES