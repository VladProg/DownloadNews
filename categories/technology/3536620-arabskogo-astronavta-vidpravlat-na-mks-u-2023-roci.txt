Астронавт з Об'єднаних Арабських Еміратів Султан Аль-Неяді у 2023 році вирушить на Міжнародну космічну станцію, де проведе 6 місяців.

Про це повідомляє Gulf News, передає Укрінформ.
«Еміратський астронавт Султан Аль-Неяді стане першим арабським астронавтом, який проведе 6 місяців на МКС», - йдеться у повідомленні.
Аль-Неяді розпочав тренування у вересні 2018 року в центрі подготовки в москві, а також пройшов підготовку в Г’юстоні (США) та Кельні (ФРН). На МКС він вирушить у складі місії космічного корабля Crew Dragon-6 компанії SpaceX.
Президент ОАЕ шейх Мухаммад ібн Заїд Аль Нах‘ян назвав участь еміратського астронавта у місії «історичною віхою» у розвитку космічної програми ОАЕ.



Фото: Gulf Today