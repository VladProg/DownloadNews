Китайська компанія Autoflight показала автономний політ аеротаксі Prosperity I з вертикальним зльотом і посадкою (eVTOL).

Як передає Укрінформ, про це повідомляє New Atlas.
У ході тест-польоту аеоротаксі Prosperity I вертикально злетіло на висоту у 150 метрів й здійснило політ, на швидкості у близько 180 км за годину. Зазначається, що при цьому максимальна швидкість аеротаксі під час польоту становила 198 км за годину.

У самій компанії заявляють, що повітряне судно, яке розраховане на перевезення чотирьох осіб, може набирати швидкість до 200 км за годину й долати відстані до 250 км.






Autoflight здійснила тестовий автономний політ аеротаксі / Фото: Autoflight






















Autoflight сподівається отримати сертифікацію для польотів у китайського та європейського регуляторів вже до 2025 року.
Як повідомляв Укрінформ, американська компанія Joby Aviation заявила, що її електричне аеротаксі з вертикальним зльотом і посадкою (eVTOL) Joby S4 досягло найвищої у світі швидкості польоту в категорії eVTOL у 330 км за годину.