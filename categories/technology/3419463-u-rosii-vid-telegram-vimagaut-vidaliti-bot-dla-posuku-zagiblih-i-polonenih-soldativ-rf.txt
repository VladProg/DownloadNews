Російське наглядове відомство Роскомнагляд надіслало до Telegram вимогу про видалення бота, що пропонує отримати інформацію про військовослужбовців РФ, які були взяті в полон або загинули в Україні.

Як повідомляє Укрінформ, про це повідомляє Інтерфакс.
«Роскомнагляд направив до Telegram вимогу про видалення виявлених інтернет-ресурсів. Крім того, інформація направлена ​​до слідчих органів для притягнення до відповідальності зловмисників», - уточнюється у повідомленні відомства.
24 лютого президент РФ Володимир Путін оголосив початок вторгнення в Україну. Російські війська обстрілюють та знищують ключові об'єкти інфраструктури, здійснюють масовані обстріли житлових районів українських міст та селищ з використанням артилерії, реактивних систем залпового вогню та балістичних ракет.
В Україні запровадили воєнний стан та оголосили загальну мобілізацію.
Україна офіційно направила позов проти Російської Федерації до Міжнародного суду ООН у Гаазі.