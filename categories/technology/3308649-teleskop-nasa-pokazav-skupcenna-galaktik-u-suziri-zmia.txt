Космічна рентгенівська обсерваторія «Чандра» Національного управління з аеронавтики і дослідження космічного простору (NASA) зробила світлину групи галактик у сузір’ї Змія.

Як передає Укрінформ, про це обсерваторія повідомила у Твіттер.
«Сьогодні Чандра дивиться на групу галактик у (сузір’ї - ред.) Змія», - йдеться у повідомленні.

В обсерваторії також додали, що поруч знаходиться грандіозна спіральна галактика NGC 6118, яка розташована приблизно за 83 мільйони світлових років від Землі.
«У цій галактиці відбувся вибух наднової у 2004 році, який з тих пір поступово згасає», - додали в обсерваторії.
Як повідомляв Укрінформ, телескоп Hubble зробив завдяки своїй ширококутовій універсальній камері WFC3 світлину об’єкта Гербіга — Аро, який знаходиться у сузір’ї Оріона.
Перше фото: NASA/CXC/NGST