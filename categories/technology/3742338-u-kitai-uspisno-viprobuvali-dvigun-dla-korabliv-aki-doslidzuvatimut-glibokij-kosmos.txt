У Китаї завершено комплексні випробування нового воднево-кисневого ракетного двигуна для космічних кораблів, які в майбутньому будуть використовуватися в програмах дослідження глибокого космосу.

Про це з посиланням на Китайську аерокосмічну науково-технічну корпорацію (CASC) повідомляє CGTN, передає Укрінформ.
Новий воднево-кисневий двигун китайської розробки, який успішно пройшов низку тестів, має діаметр 3,35 метри, важить 10-тонн і вважається високопродуктивним ракетним модулем, що матиме широке використання в ракетній галузі.
Його розробили інженери 703-го науково-дослідного інституту CASC на основі попередньої моделі 3-метрового діаметру.
Розробники запевняють, що новий апарат здатний задовольнити майбутні потреби в запуску ракет-носіїв середнього класу нового покоління й матиме широкий ринковий попит.


Фото: CASC

Повідомляється, що в двигуні застосовано технологію оптимізації змішування пального з окислювачем, що дозволило істотно спростити процес запуску та скоротити час на підготовку старту ракети-носія.
Розробники також вважають, що новий двигун більше підходить для швидкого запуску космічних ракет партіями, з коротким інтервалом одна за одною.
Як повідомляв Укрінформ, у Китаї здійснено успішний запуск у космос першої у світі ракети-носія, що використовує метан у якості пального.
Фото: CFP