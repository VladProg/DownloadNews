Maserati, люксовий бренд компанії Stellantis, переніс представлення нового позашляховика преміумкласу Grecale на наступний рік через нестачу чипів у світі на тлі пандемії коронавірусу.

Як передає Укрінформ, про це повідомляє Reuters.
«Через нестачу напівпровідників, обсяги виробництва (Grecale - ред.) не дозволять адекватно відповісти очікуванням попиту у світі», - заявили в Maserati.
Зазначається, що світова прем’єра представлення позашляховика була запланована на 16 листопада цього року.
Нині ж компанія вирішила перенести презентацію на весну 2022 року.
Як повідомляв Укрінформ, чеська автокомпанія Skoda значно скоротить або повністю зупинить виробництво на своїх заводах в Чехії через нестачу електронних компонентів.
Фото: stellantis.com