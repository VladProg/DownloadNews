Голосовий помічник Google Assistant від компанії Google відтепер автоматично припинятиме говорити після команди «стоп».

Як передає Укрінформ, про нову функцію повідомила пресслужба компанії у Твіттері.
«Корисне сповіщення про нову функцію Google Assistant. Хочете, щоб ваш розумний дисплей або динамік припинив говорити? Просто скажіть «стоп». Голосове звернення «Привіт, Гугл» не потрібне», - йдеться у повідомленні.
Engadget інформує, що раніше користувачам іноді був потрібен деякий час або кілька повторних спроб, щоб привернути увагу Google Assistant, аби він припинив говорити.
Зазначається, що у Google над новою функцією працювали щонайменше з минулого року.
Як повідомляв Укрінформ, месенджер WhatsApp розпочав тестувати нову функцію, яка дозволяє ставити запис голосових повідомлень на паузу.