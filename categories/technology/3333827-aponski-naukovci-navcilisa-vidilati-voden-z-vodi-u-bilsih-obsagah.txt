Японським ученим удалося у великих кількостях виділити водень із води в ході масштабного експерименту з використанням фотокаталізатора.

Про це повідомляє NHK, передає Укрінформ
«Групі науковців у Японії вдалося безпечно отримати водень високої чистоти з води під час безпрецедентно великомасштабного експерименту з використанням фотокаталізатора», - вказується в повідомленні.
Як зазначається, йдеться про речовину, що прискорює розподіл води на водень і кисень, поглинаючи сонячне світло.
Експеримент проводила група вчених з Токійського університету, університету Сінсю та інших наукових установ. Вони поставили собі за мету виділити водень з води за допомогою комплексу реакторів на сонячних батареях, покритих фотокаталізатором. Площа реактора - 100 квадратних метрів
Як уточнює NHK, за даними вчених, їм вдалося «безпечно отримати понад 70% генерованого водню з чистотою на рівні 94%».
Фото с сайта epravda.com.ua