Марсохід Perseverance від NASA в рамках своєї дослідницької місії зробив нову світлину на поверхні Червоної планети.

Як передає Укрінформ, про це повідомила його пресслужба в Х (колишній Twitter).
«Я чудово провів тут час, колупаючись навколо стародавнього русла річки. Виконаю кілька завдань і незабаром вирушаю в дорогу. Що знаходиться за цим наступним підйомом? Давайте дізнаємось», - йдеться у повідомленні.

Фото: @NASAPersevere
Тим часом у Лабораторії реактивного руху NASA (JPL) розкрили подробиці вже 56-го польоту гвинтокрила Ingenuity на Марсі.
«Марсіанський гелікоптер завершив політ номер 56, пролетівши 410 метрів над поверхнею Марса на максимальній висоті 12 м. Метою цього польоту була зміна місця перебування гелікоптера», - зазначили в JPL.
Як повідомляв Укрінформ, гелікоптер Ingenuity був доставлений на Червону планету разом з марсоходом Perseverance NASA 18 лютого 2022 року, після майже 7 місяців польоту. Свій перший політ Ingenuity здійснив 19 квітня. Вертоліт вартістю 85 млн дол. США став першим літальним апаратом, запущеним на іншій планеті.