Американський астронавт Національного управління з аеронавтики та дослідження космічного простору США (NASA) Шейн Кімбро сфотографував єгипетську столицю Каїр вночі з Міжнародної космічної станції (МКС).

Як передає Укрінформ, про це він повідомив у Tвіттері.
«Каїр яскраво сяє з МКС. Каїр, столиця Єгипту, що розташована на річці Ніл», - написав Кімбро.

Він також додав, що у центрі міста розташована площа Тахрір і величезний музей, де знаходяться старовинні предмети, включаючи королівські мумії та позолочені артефакти короля Тутанхамона.
Як повідомляв Укрінформ, Американський астронавт Національного управління з аеронавтики та дослідження космічного простору США (NASA) Шейн Кімбро сфотографував італійську столицю Рим та Ватикан увечері з Міжнародної космічної станції (МКС).