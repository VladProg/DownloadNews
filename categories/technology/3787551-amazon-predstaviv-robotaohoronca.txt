Американська компанія Amazon презентувала нового робота, який охоронятиме великі території.

Як передає Укрінформ, про це повідомляє CNBC.
Astro for Business є новою версією домашнього робота компанії, яку Amazon представила ще у 2021 році.
Робот-охоронець створений для запобігання злочинності для бізнесу роздрібних торговців, виробників та ряду інших галузей промисловості в приміщеннях площею до 470 квадратних метрів.
Триколісний робот Astro for Business спочатку запускається лише в США за ціною у 2 349,99 долара.
Робот може відповідати на команди голосового асистента Alexa, має 107-сантиметрову перископну камеру, яка дозволяє йому бачити, зокрема, перешкоди на шляху.
Як повідомляв Укрінформ, новий канадський стартап Acrylic Robotics винайшов робота, який використовує штучний інтелект (ШІ) для масштабного відтворення робіт справжніх художників.
Фото: Amazon