Американський стартап Zipline представив автономний безпілотник нового покоління для доставки пакунків Platform 2 (P2 Zip).

Як передає Укрінформ, про це повідомляє CNBC.
Загалом він може перевозити вантажі до 3,6 кг в радіусі 16 кілометрів на висоті до 91 метра та має можливість доставити пакунок на таке маленьке місце, як стіл або поріг.
У компанії додали, що P2 Zip може пролетіти 16 км за десять хвилин, тож компанія здійснює доставку приблизно в сім разів швидше, ніж будь-яка типова кур’єрська служба.

Зазначається, що Platform 2 може пролетіти й більшу відстань, доставляючи до 2,3 кг вантажу в радіусі 96 км, але тоді йому буде необхідний більший простір для зльоту й посадки.

Крім цього, новий P2 Zip від Zipline може автономно заряджатися на зарядній станції, яка виглядає приблизно як вуличний ліхтар із «рукою» та великим диском, прикріпленим до цієї «руки».
Як повідомляв Укрінформ, компанія BAE Systems представила гібридний автономний військовий безпілотник STRIX із вертикальним зльотом та приземленням, який може долати відстань у понад 800 км.
Фото: Zipline