Китай успішно запустив ракету, що має доправити вантаж на його космічну станцію.

Як повідомляє Укрінформ, про це пише Сіньхуа.



“У ніч на четвер Китай запустив нову місію для доставки вантажу на свою космічну станцію, яка перебуває на орбіті”, - йдеться у матеріалі.

Зазначається, що запуск було здійснено із космодрому, розташованого на острові Хайнань.
“Приблизно через 10 хвилин вантажне судно від’єдналося від ракети та вийшло на визначену орбіту. Його сонячні панелі незабаром відкрилися та розпочали роботу. Запуск було визнано повністю успішним”, - стверджує Сіньхуа.

Агентство додає, що незабаром очікується автоматична стиковка вантажного судна та космічної станції на орбіті.
Фото: Xinhua