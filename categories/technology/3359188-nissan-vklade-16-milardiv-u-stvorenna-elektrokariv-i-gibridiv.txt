Японська компанія Nissan вирішила інвестувати майже 2 трильйони ієн (близько 16 мільярдів доларів США) впродовж наступних п’яти років у електрифікацію своїх автомобілів.

Як передає Укрінформ, про це повідомляє Kyodo News.
Компанія планує до 2030 року виробити більше половини своєї світової лінійки автомобілів у вигляді електрокарів або гібридів.
Ба більше, у Nissan також оголосили ціль щодо випуску 23 електрифікованих моделей авто, з яких 15 будуть електрокарами.
При цьому нині тільки близько 10% з усіх моделей автомобілів у світі японської компанії є електрифікованими.
«Ми будемо використовувати можливості для бізнесу, які підвищать нашу довгострокову прибутковість впродовж ери електрифікованих автомобілів», - заявив гендиректор Nissan Макото Учіда.
Як повідомляв Укрінформ, компанія Tesla Ілона Маска відкликала заявку на державну субсидію для свого запланованого заводу з виробництва акумуляторів поблизу Берліна (Німеччина).
Фото: CarrrsMag.com