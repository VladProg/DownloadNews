Системи Visa і Mastercard припиняють транзакції в Росії.

Як передає Укрінформ, про це віцепрем'єр-міністр - міністр цифрової трансформації Михайло Федоров повідомив у Телеграмі.
"Visa йде з Росії й призупинить транзакції у найближчі дні", - написав він.
За даними Федорова, Mastercard теж припиняє операції в Росії.
Як повідомлялося, Національний банк України вимагає від міжнародних перестраховиків, страхових і перестрахових брокерів зупинити співпрацю з Російською Федерацією.
Системи Mastercard та Visa 1 березня заблокували доступ до платіжної системи кільком російським банкам.