Компанія Baykar Makina, що виробляє БПЛА Bayraktar, започатковує космічну програму.


Про це повідомив технічний директор Baykar Makina Сельчук Байрактар, повідомляє Укрінформ із посиланням на Haber7.
«Ми найближчим часом запускаємо ініціативу, пов’язану з космосом. Робитимемо важливі для світу речі», - повідомив Байрактар.
Технічний директор Baykar Makina не зазначив, що саме планується реалізувати в рамках нової ініціативи.
Турецькі ЗМІ інформують, що програма стосуватиметься польотів на Місяць та буде продовженням вже розпочатої роботи. Зокрема, у квітні минулого року було проведено випробування гібридного ракетного двигуна для ракети SORS, який є одним із прототипів двигуна для відправки місії на Місяць, розробленого турецькою компанією Delta V, що займається розробкою ракетних технологій, та включеного до Національної космічної програми Туреччини. Програма передбачає відправку космічного апарату на Місяць та побудову космодрому.
Байрактар ТБ2 — турецький ударний оперативно-тактичний середньовисотний безпілотний літальний апарат з великою тривалістю польоту.
Збройні сили постійно використовують розвідувально-ударні безпілотні комплекси Bayraktar, не заходячи на тимчасово непідконтрольну територію ОРДЛО. Це допомагає отримувати повню інформацію про угруповання, склади, позиції, техніку окупантів.