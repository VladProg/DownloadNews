Компанія Apple припинила продаж своєї техніки в офіційному онлайн-магазині в Росії.

Як передає Укрінформ, про це повідомляє віцепрем'єр-міністр - міністр цифрової трансформації України Михайло Федоров у Телеграмі.
"Apple припинила продаж своєї техніки в офіційному онлайн-магазині в Росії, дякуємо Тім Кук", - написав віцепрем'єр.
Як повідомляв Укрінформ, віцепрем’єр-міністр - міністр цифрової трансформації Михайло Федоров закликав генерального директора компанії Apple Тіма Кука припинити постачання сервісів та продукції компанії на територію Російської Федерації, у тому числі заблокувати доступ до Apple Store.
Президент РФ Володимир Путін 24 лютого оголосив війну Україні і розпочав масштабне вторгнення. Російські війська обстрілюють та знищують об'єкти інфраструктури, проводять масовані обстріли житлових районів українських міст та селищ із використанням артилерії, реактивних систем залпового вогню та балістичних ракет.
В Україні запровадили воєнний стан та оголосили загальну мобілізацію.