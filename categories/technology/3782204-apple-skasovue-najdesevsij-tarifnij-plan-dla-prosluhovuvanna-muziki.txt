Передплатники Apple Music більше не зможуть підписатися на тарифний план Voice Plan, а функція автоматичного продовження для тих, хто вже є передплатником, буде вимкнена в кінці розрахункового періоду.

Про це повідомляє Gizmodo, передає Укрінформ.
Apple заявляє, що припиняє дію Voice Plan з початку листопада, щоб започаткувати нові функції, такі як просторове аудіо, Apple Music Sing та інші функції пошуку.
Після припинення, найдешевшою підпискою Apple буде студентська підписка Apple Music за $5,99. Для всіх інших найдешевший варіант - $10,99 на місяць за індивідуальну підписку або $16,99 на місяць за сімейний план.
За голосову функцію Voice Plan в Apple Music передплатники платили лише $4,99, вона була запущена у 2021 році і дозволяла користувачам отримувати доступ до своєї музичної бібліотеки через Siri на всіх пристроях.
Apple не єдиний відходить від найдешевшого тарифного плану, це зокрема роблять світові стрімінгові платформи, такі як YouTube і Netflix, які підвищили ціни на підписку в останні місяці. Наприклад, у середу міжнародна ціна на преміум-план YouTube зросла в кількох країнах, зокрема в Аргентині, Австралії, Німеччині, Туреччині та інших.
Як повідомляв Укрінформ, продажі Apple продовжують падати, незважаючи на високий попит на iPhone і послуги, зокрема Apple TV+.
Фото: gamingdeputy