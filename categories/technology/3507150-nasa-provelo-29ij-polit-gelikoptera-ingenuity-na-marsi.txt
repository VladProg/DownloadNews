Американське космічне агентство NASA провело 29-й запуск на Марсі гелікоптера Ingenuity в межах дослідницької місії.

Про це у Твітері повідомляє лабораторія реактивного руху NASA, передає Укрінформ.
«Марсіанський гелікоптер успішно завершив свій 29-ий політ на вихідних, його перший від початку зимової діяльності наприкінці квітня», - заявили у відомстві.

Фото: NASA JPL, Твітер
Зазначається, що під час польоту, який тривав 66,6 секунди, Ingenuity подолав 179 метрів зі швидкістю 5,5 м/с.
Як повідомляв Укрінформ, гелікоптер Ingenuity був доставлений на Червону планету разом з марсоходом Perseverance NASA 18 лютого минулого року, після майже 7 місяців польоту. Свій перший політ Ingenuity здійснив 19 квітня 2021 року. Вертоліт вартістю 85 млн доларів США став першим літальним апаратом, запущеним на іншій планеті.
Перше фото: NASA/JPL-Caltech