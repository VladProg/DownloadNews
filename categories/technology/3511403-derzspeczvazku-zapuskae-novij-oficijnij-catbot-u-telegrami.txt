Державна служба спеціального зв’язку та захисту інформації запустила новий офіційний чатбот у Телеграмі @dsszziSupportBot.

Як передає Укрінформ, про це повідомляє Держспецзв'язку.
У новому чатботі можна дізнатися корисну інформацію щодо зв'язку, телекомунікацій, кіберзахисту. Тут зібрані поради та рекомендації Держспецзв'язку. Користувачі можуть отримати відповіді на запитання, які належать до компетенції служби. Також у цьому чатботі можна дізнатися контакти державних органів, установ і волонтерських ініціатив та отримати підказки з багатьох інших питань.
“Бот поки працює у тестовому режимі. Якщо ви виявили недоліки, повідомте про них модераторів. Ми продовжимо наповнювати наш чат-бот інформацією, яка вас найбільше цікавить”, - ідеться в повідомленні.
Держспецзв'язку також нагадали, що перевірити будь-який чатбот можна за допомогою сервісу dovidka.info.
Як повідомляв Укрінформ, 20 червня Державна служба спеціального зв’язку та захисту інформації дала поради щодо протидії загрозам у кіберпросторі, безпечного користування телефонами та інтернетом.