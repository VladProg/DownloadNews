Американська компанія EV Safe Charge створила робота Ziggy, який займатиметься заряджанням електричних автомобілів на парковках.

Як передає Укрінформ, про це повідомляє New Atlas.









Кожен чотириколісний Ziggy — це по суті рухомий акумулятор із фарами, камерами з усіх боків і смугою датчиків безпеки навколо своєї талії.
Ба більше, робот також оснащений великими дисплеями з обох боків, що дозволяє операторам розміщувати інформаційні послуги на сенсорних екранах або продавати рекламу.
Зазначається, що водії електромобілів заздалегідь замовляють через додаток зарядку Ziggy, а система відправляє робота на вільне паркувальне місце й чекає на водія електрокара. Після зарядки авто ZiGGY повертається на станцію для своєї підзарядки.
Об’єм акумулятора Ziggy може забезпечити повну зарядку приблизно двох або трьох автомобілів з пристойною швидкістю.
Як повідомляв Укрінформ, естонська компанія з виробництва посилкових роботів Starship Technologies після отримання кредиту 50 млн євро від Європейського інвестиційного банку розширює діяльність в Естонії та за кордоном.
Фото: EV Safe Charge