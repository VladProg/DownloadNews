Facebook планує змінити назву своєї компанії наступного тижня.

Як передає Укрінформ, про це повідомляє The Verge з посиланням на обізнані з ситуацією джерела.
Генеральний директор Марк Цукерберг планує розкрити деталі на конференції, яка відбудеться 28 жовтня.
Ребрендинг, імовірно, допоможе об'єднати соціальну мережу Facebook, WhatsApp, Instagram, Oculus та інші продукти.
Представник Facebook відмовився коментувати цю історію.
Нову назву компанії суворо засекречено. Як зазначає видання, можлива назва може мати якесь відношення до VR-додатка Horizon, який компанія розробляла останні кілька років. Його назву було нещодавно змінено на Horizon Worlds, незабаром після того, як Facebook продемонстрував версію для спільної роботи на робочому місці під назвою Horizon Workrooms.