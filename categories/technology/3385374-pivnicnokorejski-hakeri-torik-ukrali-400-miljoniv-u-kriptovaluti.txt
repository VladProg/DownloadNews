Північнокорейські хакери під час кібератак на платформи для торгівлі криптовалютою вкрали близько 400 мільйонів доларів.

Такі дані оприлюднила аналітична компанія Chainalysis, передає Укрінформ із посиланням на France24.
Згідно з аналітичним звітом, північнокорейські хакери здійснювали атаки на платформи криптовалют, викрадали дані доступу до криптогаманців та переводили з них кошти на пов’язані з КНДР акаунти.
Це дослідження підтверджує існування хакерської організації Lazarus Group. Згідно зі звітом, хакери діють за сприяння влади КНДР в межах розвитку кіберпрограми.