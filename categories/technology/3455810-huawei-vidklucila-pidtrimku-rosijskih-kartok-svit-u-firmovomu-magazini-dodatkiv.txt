Китайська компанія Huawei відключила підтримку карток «Світ» у фірмовому магазині додатків AppGallery, про що почали повідомляти власники пристроїв.

Як передає Укрінформ, про це повідомляє Інтерфакс.
Зазначається, що під час спроби оплати карткою «Світ» платіж відхиляється, магазин пропонує використати інший спосіб платежу або спробувати пізніше.
"На жаль, зараз можуть виникати труднощі у додаванні банківської картки з платіжною системою «Світ», ми працюємо над розв'язанням цього питання. Будь ласка, виберіть номер мобільного телефону як спосіб оплати", - зазначили у службі підтримки Huawei.
Своєю чергою, банк «Відкриття» повідомив, що Huawei видалила його додаток з AppGallery. З магазину також зникли додатки Промзв'язокбанку (ПЗБ) та ВТБ.
Як повідомлялося, компанія Apple зупинила підтримку карток «Світ» у платіжному сервісі Apple Pay ще 25 березня.