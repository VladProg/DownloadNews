Космічний корабель Dart запущений із місією з випробування технології, яка може збити з курсу небезпечний астероїд.

Як передає Укрінформ, про це повідомляє ВВС.
Ракета Falcon 9 із космічним кораблем Dart стартувала в середу о 08:20 за Києвом із бази космічних сил Ванденберг у Каліфорнії.
Космічний корабель вріжеться в об'єкт під назвою Dimorphos, щоб побачити, наскільки можна змінити його швидкість та шлях.

Це перша спроба змінити траєкторію польоту астероїда з метою навчитися захищати Землю, хоча цей конкретний астероїд не становить загрози.

Місія оцінить давню пропозицію щодо нейтралізації великого космічного астероїда, що прямує до Землі.


Фото: NASA / JHUAPL / Ed Whitman

Якщо шматок космічного сміття розміром декілька сотень метрів у поперечному розрізі зіткнеться з нашою планетою, це може викликати руйнування в масштабах всього континенту.
Перше фото: NASA / JHUAPL / Steve Gribben