Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала розсіяне зоряне скупчення NGC 2264, яке знаходиться у сузір’ї Єдиноріг.

Як передає Укрінформ, про це обсерваторія повідомила у Твіттері.

«Чандра» вивчає скупчення зірок у сузір’ї Єдинорога», - йдеться у повідомленні.
Зазначається, що неподалік розташоване зоряне скупчення NGC 2264, яке нагадує візерунок сніжинки.
Відкривачем цього об'єкта є британський астроном німецького походження Фрідріх Вільгельм Гершель, який уперше спостерігав за об'єктом 23 лютого 1784 року.
Як повідомляв Укрінформ, космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала скупчення галактик Ель Гордо, яке знаходиться у сузір’ї Фенікс.