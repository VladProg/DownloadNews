Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала залишок наднової зорі MSH 11-62.

Як передає Укрінформ, про це обсерваторія повідомила у Твіттері.
«Це багатохвильове зображення залишку наднової MSH 11-62 з діаметром у приблизно 230 світлових років», - йдеться у повідомленні.


✨This multiwavelength image of supernova remnant MSH 11-62 is roughly 230 light years across. These wispy stellar remains were left behind when a massive star exploded in Carina about 16,000 light years from Earth. pic.twitter.com/TIkDKi6a2d
— Chandra Observatory (@chandraxray) October 4, 2021

Зазначається, що цей зоряний залишок залишився після того, як у сузір'ї Кіль вибухнула величезна зірка. Це сталося приблизно за 16 тис. світлових років від Землі.
Наднова — зоря, що раптово збільшує свою світність у мільярди разів, а іноді й більше.
Як повідомляв Укрінформ, телескоп Hubble зробив фотографію двох взаємодіючих галактик NGC 5953 та NGC 5954.

Фото: Chandra Observatory, Twitter