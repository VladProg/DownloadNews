Стартап OpenAI, що розробив чат-бот ChatGPT, планує запустити магазин додатків, де розробники зможуть продавати свої моделі на основі штучного інтелекту.

Про це повідомляє Reuters, передає Укрінформ.
Генеральний директор OpenAI Сем Альтман розкрив потенційні плани щодо створення такого магазину додатків під час зустрічі з розробниками в Лондоні минулого місяця.
Зазначається, що такий магазин додатків міг би конкурувати з іншими, якими керують деякі клієнти та технологічні партнери компанії, включаючи Salesforce і Microsoft, і допомогти OpenAI розширити клієнтську базу.
Як повідомляв Укрінформ, стартап OpenAI заявив, що виділить 10 грантів по 100 тис. доларів у загальному розмірі 1 млн доларів на проведення експериментів з регулювання технологій штучного інтелекту.