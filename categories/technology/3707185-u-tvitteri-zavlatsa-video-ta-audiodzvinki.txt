У Твіттері з'явиться можливість здійснення дзвінків та відправки зашифрованих повідомлень.

Подробиці про нові функції соцмережі розкрив виконавчий директор Twitter Inc Ілон Маск, передає Укрінформ із посиланням на Reuters.
“Незабаром з’явиться голосовий та відеочат, доступний з вашого облікового запису з будь-якою людиною на цій платформі, так що ви зможете спілкуватися з людьми у будь-якій точці світу, не повідомляючи їм свій номер телефону”, - зазначив Маск.
За його словами, функція надсилання зашифрованих прямих повідомлень стане доступна у Твіттері з середи. Водночас він не уточнив, чи будуть дзвінки зашифровані.
Як повідомлялося, мережа Twitter видалятиме облікові записи користувачів, які не були активні протягом кількох років.