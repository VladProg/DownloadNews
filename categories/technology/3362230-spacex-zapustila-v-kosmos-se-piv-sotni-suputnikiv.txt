Американська компанія SpaceX Ілона Маска провела успішний запуск ракети Falcon 9, яка доправила на орбіту ще 48 мінісупутників в межах проєкту Starlink та 2 супутники компанії BlackSky Global.

Як передає Укрінформ, про це повідомляє Space.
Запуск ракети-носія відбувся з космодрому в штаті Флорида у п’ятницю, 3 грудня, о 01.12 годині за київським часом.
Окрім 48-ми супутників Starlink на борту Falcon 9 також знаходилися два супутники, кожен по майже 55 кг, для обсервації Землі від компанії BlackSky Global.


Watch Falcon 9 launch 48 Starlink satellites and two BlackSky spacecraft to orbit → https://t.co/bJFjLCzWdK https://t.co/oAFVgWFOHB
— SpaceX (@SpaceX) December 2, 2021

Зазначається, що SpaceX вже запустила майже 1 900 супутників у межах проєкту Starlink. Причому лише у 2021 році було запущено трохи менше 900 супутників.


Liftoff! pic.twitter.com/7ZlakB8pSk
— SpaceX (@SpaceX) December 2, 2021

Компанія вже має дозвіл на запуск ще 30 000 супутників з опцією збільшити цю кількість до 42 000.
Як повідомляв Укрінформ, SpaceX 13 листопада провела успішний запуск ракети-носія Falcon 9, яка доправила на орбіту 53 інтернет-мінісупутники в рамках проєкту Starlink.