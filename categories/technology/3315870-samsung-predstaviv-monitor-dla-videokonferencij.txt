Південнокорейська компанія Samsung Electronics Co. представила монітор S40VA, зручний для проведення відеоконференцій на тлі триваючої пандемії коронавірусу.

Як передає Укрінформ, про це повідомляє Yonhap.

Діагональ IPS екрану становить 61 см, а максимальний кут огляду дорівнює 178 градусів.
Окрім того, пристрій має висувну вебкамеру й мікрофон зверху дисплея, що дозволяє споживачам за потреби ними користуватися. При цьому динаміки вбудовані у середині монітору.
Вартість одного екземпляра, який, зокрема, буде доступний на європейському ринку становить 324 долари США.
Як повідомляв Укрінформ, південнокорейська компанія LG Electronics Inc. представила новий геймерський монітор 32GP850.