Американський астронавт Національного управління з аеронавтики та дослідження космічного простору США (NASA) Раджа Чарі сфотографував Антарктиду з Міжнародної космічної станції (МКС).

Як передає Укрінформ, про це він повідомив у Твіттері.
«Щасливого 2022 року з МКС», - написав Чарі.

Він додав, що астронавти почали рік на Міжнародній космічній станції дивовижним краєвидом на Антарктиду, перебуваючи біля узбережжя Південної Америки.

Як повідомляв Укрінформ, американський астронавт Національного управління з аеронавтики та дослідження космічного простору США (NASA) Шейн Кімбро сфотографував італійську столицю Рим та Ватикан ввечері з Міжнародної космічної станції (МКС).