У Нідерландах запустили додаток, який перетворює телефон на кишеньковий перекладач і допомагає спілкуватися українською мовою.

Як повідомляє кореспондент Укрінформу, додаток називається pryvit, у ньому доступні три мови - українська, нідерландська та англійська.
Після вибору мов екран телефону поділяється навпіл. Натиснувши на мікрофон, можна записати аудіо нідерландською і вже за кілька секунд отримати переклад українською мовою.
У нідерландській компані\ AppMachine, яка розробила додаток, зазначили, що “важко допомагати людям, коли не можеш спілкуватися”.
Як повідомляв Укрінформ, у Нідерландах створили інформаційну онлайн-платформу ConnectUkraine.nl, яка розповідає українським біженцям про спортивні та культурні події.
Платформа була розроблена організацією Cultuur-& Sportsstimulering Nederland (CSN).
24 лютого російська федерація розпочала новий етап війни проти України – повномасштабне вторгнення. російські загарбники обстрілюють і бомбардують мирні міста й села України, катують і вбивають мирне населення.