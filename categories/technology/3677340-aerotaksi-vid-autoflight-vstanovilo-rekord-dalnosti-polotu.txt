Прототип аеротаксі четвертого покоління Prosperity I китайської компанії Autoflight встановив рекорд дальності польоту серед електричних апаратів із вертикальним зльотом і посадкою (eVTOL).

Про це повідомляє New Atlas, передає Укрінформ.
Як зазначається, прототип Prosperity I зміг здолати відстань 250,64 км на одній зарядці.
Попередній рекорд був встановлений у 2021 році компанією Joby Aviation (майже 249 км).
Апарат Prosperity I має значно товщі крила. Його салон також помітно більший за попередні версії, потенційно він може бути п’ятимісним.



Відео: AutoFlight
Президент Autoflight Омер Бар-Йохай заявив, що метою компанії є сертифікація EASA (Європейська агенція авіаційної безпеки).
Як повідомляв Укрінформ, у лютому минулого року китайська компанія Autoflight показала автономний політ аеротаксі Prosperity I з вертикальним зльотом і посадкою (eVTOL).
Фото: Autoflight