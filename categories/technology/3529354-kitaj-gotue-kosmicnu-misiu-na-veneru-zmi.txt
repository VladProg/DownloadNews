Китай має намір у 2026-му році відправити непілотовану космічну місію до Венери.

Як повідомляє Укрінформ, про це пише Space.com
“Місія, яка називатиметься VOICE, вирушить до найспекотнішої та найяскравішої планети Сонячної системі у 2026 році та прибуде на її орбіту в 2027-му”, - йдеться у матеріалі.
Зазначається, що літальний апарат перебуватиме за 350 км від поверхні Венери, вивчаючи її геологічну еволюцію, термальні та хімічні процеси в атмосфері, а також можливу наявність будь-яких форм життя.
Видання наголошує, що місія ще не схвалена остаточно владою Китаю та наразі розглядається серед кількох інших проєктів з точки зору бюджету, готовності технологій та графіка пусків.
Додамо, що над власними місіями до Венери зараз працюють у НАСА та Європейському космічному агентстві. Окрім цього, американська компанія RocketLab має намір запустити приватну місію до Венери вже наступного року.
Фото: NASA/JPL