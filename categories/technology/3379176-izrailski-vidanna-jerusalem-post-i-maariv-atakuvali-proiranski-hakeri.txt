Ізраїльські видання Jerusalem Post і Maariv зазнали хакерської атаки в річницю вбивства іранського генерала Касема Сулеймані.

Про це передає Укрінформ із посиланням на Jerusalem Post.
"Акаунт Maariv у Twitter та вебсайт Jerusalem Post атакували проіранські хакери рано вранці 3 січня, коли у Twitter та на сайті була розміщена фотографія підірваного ядерного об'єкта в Дімоні та текст "ми поруч з вами, де ви про це не думаєте" англійською та івритом", - пише Jerusalem Post.
Зазначається, що на фотографії також була зображена балістична ракета, яка, як і раніше, падає з руки Касема Сулеймані.
Як відомо, вночі проти 3 січня США влаштували ракетний обстріл неподалік Міжнародного аеропорту Багдада - внаслідок нього, зокрема, був убитий командир елітного підрозділу “Ель-Кудс” Корпусу вартових ісламської революції Касем Сулеймані.