Бренд Apple залишається найдорожчим у світі протягом дев'яти років поспіль.

Як передає Укрінформ із посиланням на Apple Insider, про це свідчать дані дослідження Interbrand Corp. за 2021 рік.
За рік вартість компанії зросла на 26%, перевищивши $408,25 млрд.
Список інших компаній у ТОП-10 також не змінився.
На другому місці залишився бренд Amazon, який подорожчав на 24%, на третьому - Microsoft, що додав у ціні 27%, на четвертому - Google, вартість якого зросла на 19%.
Компанії Samsung, Coca-Cola, Toyota, Mercedes-Benz, McDonald's і Disney посідають з п'ятої до десятої позиції відповідно.