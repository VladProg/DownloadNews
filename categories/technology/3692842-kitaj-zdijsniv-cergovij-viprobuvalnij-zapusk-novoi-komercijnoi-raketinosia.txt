Китай успішно здійснив черговий випробувальний запуск у космос нової твердопаливної комерційної ракети-носія SQX-1.

Про це повідомляє Xinhua, передає Укрінформ.
Старт ракети відбувся сьогодні з центру запуску супутників Цзюцюань на північному заході Китаю о 12:00 (7:00 ранку за київським часом).

Очікується, що під час нинішнього польоту, який став 5-м для SQX-1, вдасться перевірити загальну програму ракети-носія та отримати дані про роботу її систем на різних етапах польоту.

Як повідомляв Укрінформ, Китай здійснив перший запуск ракети-носія «TL-2 Y1», яка доставила на навколоземну орбіту дослідницький супутник.
Фото: Xinhua