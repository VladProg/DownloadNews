Національне управління США з аеронавтики та дослідження космосу (NASA) повідомило, що поблизу Землі у четвер, 15 червня, пролетить астероїд 2020 DB5.

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта становить близько 488 м.
Відстань від нього до Землі становитиме близько 4,3 млн км. Швидкість руху астероїда дорівнює 34 272 км/год.
Якщо астероїд наближається до Землі на відстань ближче за 7,4 млн км, а його розмір перевищує 150 м, у NASA вважають його «потенційно небезпечним об’єктом».
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у понеділок, 12 червня, пролетів астероїд 488453 (1994 XD).