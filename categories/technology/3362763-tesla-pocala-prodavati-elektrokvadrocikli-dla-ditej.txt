Компанія Tesla Ілона Маска розпочала продаж електричних квадроциклів для дітей від восьми років.

Як передає Укрінформ, про це повідомляє The Verge.
Вартість одного екземпляра Cyberquad for Kids, чий дизайн має схожості з мініпікапом Cybertruck, становить 1 900 доларів США.
Зазначається, що максимальна швидкість чотирьохколісного квадроцикла не перевищує 16 км за годину. Всього будуть доступні три режими швидкості - 8 км, 16 км та 8 км заднім ходом.
На одній зарядці Cyberquad for Kids зможе проїхати до 24 км. Для повної зарядки батареї знадобиться почекати до п’ятьох годин.
Доставки будуть наразі можливими лише на території Сполучених Штатів. Ба більше, Tesla не гарантує, що сама доставка транспортного засобу для дітей відбудеться ще до різдвяних свят.
Як повідомляв Укрінформ, Tesla розпродала за декілька годин першу партію власних свистків, зроблених у формі мініпікапа Cybertruck.
Фото: The Verge