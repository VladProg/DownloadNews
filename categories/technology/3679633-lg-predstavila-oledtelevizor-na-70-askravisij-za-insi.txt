Південнокорейська компанія LG Electronics випустила новий OLED-телевізор із органічним світлодіодом, який на 70% яскравіший за інші моделі.

Про це повідомляє The Korea Herald, передає Укрінформ.
Як зазначається, OLED Еvo TV має діагональ 165,1 сантиметра і на 70% яскравіший за телевізори з таким же розміром екрана та менше віддзеркалення.
Він оснащений процесорним чипом Alpha 9 шостого покоління на основі штучного інтелекту.
За даними компанії LG, на її частку припадає понад 60% світового ринку OLED-телевізорів.
Як повідомляв Укрінформ, компанія Samsung представила телевізор MicroLED, оснащений функцією Multiview з можливістю підключати до екрана чотири пристрої одночасно.
Фото: The Korea Times