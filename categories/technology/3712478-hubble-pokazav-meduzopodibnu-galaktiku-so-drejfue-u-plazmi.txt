Космічний телескоп NASA/ESA Hubble сфотографував завдяки камері Wide Field Camera 3 (WFC3) медузоподібну галактику JW39, що знаходиться в сузір'ї Волосся Вероніки.

Про це повідомила обсерваторія, передає Укрінформ.
Зазначається, що ця галактика розташована на відстані у понад 900 мільйонів світлових років від Землі у сузір’ї Волосся Вероніки, і є однією з декількох медузоподібних галактик, які Hubble вивчав протягом останніх двох років.

Зображення: ESA/Hubble & NASA, M. Gullieuszik and the GASP team
Ця медузоподібна галактика «дрейфує» в надзвичайно ворожому середовищі скупчення галактик.
Порівняно зі своїми більш ізольованими аналогами, галактики в скупченнях галактик часто спотворені гравітаційним тяжінням своїх більших за розміром сусідів, що може «скрутити» галактики в різноманітні дивні форми.
Крім цього, простір між галактиками в скупченні також пронизаний пекучою гарячою плазмою, відомою як внутрішньокластерне середовище.
Хоча ця плазма надзвичайно розріджена, галактики, що рухаються крізь неї, відчувають її майже як плавці, що борються з течією, і ця взаємодія може позбавити галактики газу, що утворює зірки.
Як повідомляв Укрінформ, у квітні космічний телескоп NASA/ESA Hubble сфотографував медузоподібну галактику JO204, що знаходиться в сузір'ї Секстанта.