Лікарі госпіталю ім. Мері Леннінг в американському місті Гастінгс, штат Небраска, використовують робота для виявлення хвороб у легенях, серед яких рак.

Як передає Укрінформ, про це повідомляє KSNB Local 4.
За словами медиків, робот допомагає виявити хвороби в легенях на ранній стадії.
Зазначається, що понад 90% людей, у яких діагностований рак легенів, не виживають внаслідок хвороби частково тому, що вона виявляється лише на запущеній стадії.
Сам робот, який отримав назву Monarch, використовується для огляду внутрішньої частини легенів і збору зразків тканини для біопсії, допомагає лікарям отримати більш ранній й більш точний діагноз дрібних, важкодоступних вузлів легенів.
За словами лікаря-пульмонолога Метью Стрітт, цей робот має розширену маневреність і може досягати тих ділянок легень, які раніше були недоступні.
Як повідомляв Укрінформ, у Китаї тестують робота-хірурга, який проводить гінекологічні операції.
Фото: KSNB Local4