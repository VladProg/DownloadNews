Японський автовиробник Toyota відкликає близько 594 тисяч автомобілів через проблеми з амортизаторами.

Про це повідомляє NHK, передає Укрінформ.
Як зазначається, відповідну заяву компанія подала до Міністерства транспорту Японії.
Відкликання стосуватиметься трьох моделей Yaris, Aqua та Sienta, що були випущені в період з грудня 2019 року по травень 2023-го.
У японському Мінтрансі заявили, що амортизатори є частково несправними. Там пояснили: коли автомобіль постійно їздить по нерівній дорозі, частина цього компонента може зламатися.
У міністерстві зауважили, що аварій поки не було зафіксовано, однак відомо про 31 збій, і в чотирьох випадках керування автомобілями було ускладнене.
Toyota своєю чергою заявляє, що запропонує безкоштовні перевірки в дилерських центрах і заміну запчастин в разі необхідності.