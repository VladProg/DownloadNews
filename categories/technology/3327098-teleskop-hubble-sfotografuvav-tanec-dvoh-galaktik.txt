Телескоп Hubble зробив фотографію двох взаємодіючих галактик NGC 5953 та NGC 5954.

Як передає Укрінформ, про це повідомляє обсерваторія.
Колективна назва цих двох галактик, які розташовані за понад 100 мільйонів світлових років від Землі, - Arp 91 в Атласі пекулярних галактик.

Величезне тяжіння цих галактик змушує їх взаємодіяти між собою, що є важливою частиною еволюції галактик.
Більшість сучасних астрономів вважають, що зіткнення між спіральними галактиками призводять до утворення іншого типу галактик - еліптичних. Однак ці надзвичайно енергійні та масові зіткнення відбуваються протягом сотень мільйонів років.