Міністерство цифрової трансформації відновило можливість зареєструвати товариство з обмеженою відповідальністю (ТОВ) на підставі модельного статуту на порталі "Дія".

Як передає Укрінформ, про це повідомляє пресслужба міністерства.
Зазначається, що з початку війни Єдиний державний реєстр юридичних осіб, фізичних осіб-підприємців та громадських формувань був вимкнений, щоб дані українців були в повній безпеці. Наразі він відновив свою роботу, а також послугу реєстрації ТОВ на підставі модельного статуту.
Для цього слід авторизуватися на порталі Дія, заповнити онлайн-форму, обрати необхідні опції модельного статуту або редакцію статуту «за замовчуванням», перевірити дані та підписати документи кваліфікованим електронним підписом (КЕП).
Як повідомлялось, Міністерство цифрової трансформації 24 лютого повідомило, що портал "Дія" тимчасово відключать - деякі цифрові документи та низка послуг у додатку будуть недоступні.
Наразі низка послуг відновили свою роботу. Зокрема, з'явилась можливість сплати податків у застосунку "Дія", а також внести зміни або закрити ФОП.