У роботі супутникового інтернет-сервісу Starlink стався збій; компанія SpaceX заявила, що виправила помилку, яка призвела до нього.

Про це повідомляє The Verge, передає Укрінформ.
«Проблему мережі повністю вирішено», - заявили в компанії.
Про збій у роботі супутникового інтернет-сервісу стало відомо о 3.33.
«Starlink зараз перебуває в стані збою мережі, і ми активно працюємо над його вирішенням», - заявили у SpaceX.
За даними Downdetector, загалом від користувачів Starlink надійшло близько 33 000 повідомлень про проблеми.
Як повідомляв Укрінформ, сенатор Елізабет Воррен закликала провести розслідування щодо компанії SpaceX після того, як її гендиректор Ілон Маск визнав, що заблокував Україні розширення дії приватної супутникової мережі Starlink для атаки на російські військові кораблі біля узбережжя Криму.