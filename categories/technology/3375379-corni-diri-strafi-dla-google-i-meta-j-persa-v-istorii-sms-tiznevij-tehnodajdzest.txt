Цього тижня вчені зафіксували надзвичайне явище у чорних дірах, Росія оштрафувала Google і Meta за невидалення контенту, а першу в історії SMS продали як токен у Франції. Крім того, на Марсі зняли накритий водяним льодом кратер, LG представила перший ноутбук для геймерів, а Nissan і Mitsubishi призупинили випуск деяких авто.

Космос
SpaceX вивела на орбіту нову партію інтернет-супутників Starlink

Важка ракета-носій Falcon успішно вивела на орбіту 52 мінісупутники, призначені для продовження розгортання глобальної мережі інтернет-покриття системи Starlink.


Watch Falcon 9 launch 52 Starlink satellites to orbit → https://t.co/bJFjLCzWdK https://t.co/L2w1yHT2XG
— SpaceX (@SpaceX) December 18, 2021

Запуск було здійснено о 04:41 за часом Східного узбережжя США зі стартового комплексу Космічних сил США на авіабазі Ванденберг у штаті Каліфорнія.

Читати новину повністю
* * *
Вчені зафіксували надзвичайне явище у чорних дірах

Астрономи зафіксували пустоти, які утворюють чорні діри.

Науковці спостерігали за скупченням галактик RBS 797, яке розташоване за 3,9 мільярда світлових років. Саме там, за даними вчених, вдалося виявити чотири велетенські «пустоти», утворені чорними дірами. Вони спричиняють "відтік" маси навколо, що й веде до утворення пустот.
Читати новину повністю
* * *
Космічний зонд NASA записав звук атмосфери супутника Юпітера
Космічний апарат NASA спромігся записати звук прольоту повз супутник Юпітера Ганімед.

Зазначається, що для запису NASA скористалося технологією “Waves”, яка записує електричні та радіохвилі, що виробляються у магнітосфері Юпітера.
Читати новину повністю
* * *
Hubble зняв зоряне скупчення у Великій Магеллановій Хмарі

Телескоп Hubble зробив світлину розсіяного зоряного скупчення NGC 1755, яке знаходиться у сузір’ї Золота Риба.


Фото: ESA/Hubble


Зазначається, що це скупчення зірок знаходиться в одному з найближчих сусідів Чумацького Шляху — Великій Магеллановій Хмарі. Ширина NGC 1755 - 120 світлових років.
Читати новину повністю
* * *
SpaceX запустила у космос турецький супутник зв’язку

Туреччина запустила у космос восьмий супутник. На орбіту його було виведено ракетою Falcon 9 американської компанії SpaceX.

Фото: www.iletisim.gov.tr

«У січні ми запустили Türksat 5A з ракетою Falcon 9, в червні його було введено в експлуатацію. Сьогодні ми запустили в космос Türksat 5B, найпотужніший супутник зв’язку нашої країни. У цьому проєкті ми також віддали перевагу ракеті Falcon 9 від SpaceX», - сказав президент Туреччини Реджеп Тайїп Ердоган після церемонії запуску.
Читати новину повністю
* * *
Китайський супутник по-новому показав із космосу Пекін, Шанхай і Париж

Академія наук Китаю оприлюднила перші зображення, передані супутником спостереження Землі SDGSAT-1.






Китайський супутник спостереження Землі SDGSAT-1 передав перші зображення / Фото: Xinhua




























Зокрема, це знімки регіону дельти річки Янцзи, Шаньдунського півострова, тибетського озера Намцо, сіньцзянського міста Аксу, Пекіна, Шанхая та Парижа, зроблені мультиспектральною, тепловою інфрачервоною камерами, що працюють при низькому освітленні.
Читати новину повністю
* * *
SpaceX запустила на орбіту космічну вантажівку Cargo Dragon

Вантажний космічний корабель Cargo Dragon американської компанії SpaceX успішно стартував зі східного узбережжя США до Міжнародної космічної станції.


The @SpaceX #CRS24 Cargo Dragon successfully lifted off at 5:07 am ET (10:07 UT). It's on the way to the @Space_Station! The crew will welcome @ISS_Research, food & special holiday supplies when the capsule arrives Dec. 22 at 4:30am ET (9:30 UT). pic.twitter.com/f6VJmHFRIe
— NASA (@NASA) December 21, 2021

Зазначається, що 24-ий запуск було проведено з космодрому на мисі Канаверал (Флорида) у середу о 12:07 за київським часом за допомогою важкої ракети-носія Falcon 9.
Читати новину повністю
* * *
Астрономи виявили 70 планет-сиріт у нашій галактиці

Міжнародна група астрономів виявила щонайменше 70 нових планет-сиріт у нашій галактиці Чумацький Шлях, що є найбільшою кількістю з будь-коли виявлених.
Виявлена група планет знаходиться за близько 420 світлових років від Землі.
Читати новину повністю
* * *
«Мисливець за астероїдами» NASA зробив перші світлини космосу

Космічний корабель місії DART Національного управління з аеронавтики та дослідження космічного простору США (NASA), запущений наприкінці листопада для перевірки технології відхилення траєкторії космічних тіл, надіслав свої перші світлини космосу.



Фото: NASA

Перша фотографія була зроблена 7 грудня на відстані близько 3,2 млн км (11 світлових секунд) від Землі. На ній можна побачити близько десятка зірок поблизу місця перетину сузір'їв Персея, Овна й Тельця.
Читати новину повністю
* * *
Телескоп NASA показав яскравий залишок наднової у сузір’ї Золота Риба


Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала залишок наднової DEM L238, розташований у сузір’ї Золота Риба.

Фото: NASA, Chandra Observatory

Зазначається, що ширина зоряного утворення загалом дорівнює 125 світлових років.
Читати новину повністю
* * *
На Марсі зняли накритий водяним льодом кратер

Орбітальний апарат ExoMars Trace Gas Orbiter Європейського космічного агентства (ESA) зробив на Червоній планеті світлину кратера, накритого водяним льодом.


Фото: ESA

Сама світлина 4-кілометрового кратера у Великій Північній рівнині (Vastitas Borealis) на Марсі, була зроблена ще 5 липня цього року.
Читати новину повністю
* * *
ІТ, гаджети і соцмережі
Google оновив правила користування хмарним сховищем - що зміниться

Google оголосила про нову політику щодо хмарного сховища Drive (Диск), яка незабаром почне обмежувати доступ до файлів, які порушують політику компанії.
Компанія вживатиме активних заходів для виявлення файлів, розміщених на її платформі, які порушують її Умови використання або програмну політику зловживання.
Читати новину повністю
* * *
LG представила перший ноутбук для геймерів

Південнокорейська компанія LG у понеділок, 20 грудня, представила UltraGear 17G90Q, свій перший ноутбук для геймерів.

Фото: LG

Ноутбук має 43,9-сантиметровий IPS-дисплей WQXGA з роздільною здатністю у 2560 х 1600 пікселів, частотою оновлення до 300 Гц та часом відгуку 1 мс.
Читати новину повністю
* * *
У Франції продали першу в історії SMS як токен

На аукціоні Aguttes у Франції продали перше в історії СМС-повідомлення у вигляді невзаємозамінного токена за 107 тисяч євро.
В самому повідомленні із 15 знаків було написано: Merry Christmas (З Різдвом Христовим).
Читати новину повністю
* * *
Huawei представив смартфон із гнучким екраном

Китайська компанія Huawei представила новий смартфон із гнучким екраном - Huawei P50 Pocket.

Фото: GSM Arena

Апарат має 17,5-сантиметровий OLED-дисплей з роздільною здатністю 2790 x 1188 пікселів та частотою оновлення екрану в 120 Гц, а також три камери – у 40Мп (головна), 32Мп та 13Мп.
Читати новину повністю
* * *
Росія оштрафувала Google ще на $100 мільйонів

Російський суд наклав на Google оборотний штраф у розмірі близько 7,222 млрд рублів (98 млн доларів) за систематичне невидалення забороненої інформації.
Оборотний штраф - це штраф, розмір якого залежить від виторгу компанії. Ця сума розрахована суддею, виходячи з наданих суду Роскомнаглядом даних про розмір річного виторгу Google.
Читати новину повністю
* * *
Росія слідом за Google оштрафувала Meta - на $27 мільйонів

Суд у Москві призначив компанії Meta (раніше – Facebook) оборотний штраф у розмірі 1,991 млрд рублів (27 млн ​​доларів). З компанії стягнуто штраф за повторне порушення російських законів – відмову видаляти заборонений у Росії контент.
Рішення про штраф ухвалив мировий суддя судової дільниці №422 Таганського району Москви. Точна сума штрафу - 1 990 984 950 рублів 5 копійок.
Читати новину повністю
* * *
Наука
Вчені виявили мікропластик у повітрі на висоті майже 3 кілометри
Вчені з Національного центру наукових досліджень Франції (CNRS) взяли проби повітря на висоті 2877 метрів над рівнем моря в обсерваторії Пік-дю-Міді у французьких Піренеях та виявили там частинки мікропластику.
Як зазначається, ця обсерваторія вважається "чистою станцією" через обмежений вплив на неї місцевого клімату та навколишнього середовища.
Читати новину повністю
* * *
У Німеччині створили «УФ-завісу» від коронавірусу

Німецькі вчені створили «ультрафіолетову завісу», яку можна використовувати для лікарень та інших медзакладів для захисту персоналу та пацієнтів від коронавірусної інфекції.
Як йдеться в описі пристрою, система може значно зменшити концентрацію у повітрі як вірусів, так і бактерій. Вона включає в себе вентиляцію, спеціальну оптику і систему для безпечного відключення джерела ультрафіолету. Світло ж генерується світлодіодами та проєктується увігнутим дзеркалом.
Читати новину повністю
* * *
Китайські вчені знайшли новий природний «виробник» метану

Дослідники з Інституту метану при Міністерстві сільського господарства та сільських справ КНР виявили одноклітинні мікроорганізми, які здобувають енергію за рахунок окислення воскоподібних вуглеводнів.
Вчені довели, що раніше невідома науці група метаногенних архей «Ca. Methanoliparum» здатна самостійно генерувати метан за рахунок окиснення воскоподібних вуглеводнів.
Читати новину повністю
* * *





Автомобілі та не тільки
Nissan і Mitsubishi призупинили випуск деяких авто
Японські компанії Nissan й Mitsubishi призупинили виробництво й продаж деяких моделей автомобілів через проблеми з подушкою безпеки.
У Nissan заявили, що випробування на зіткнення, які були проведені з його моделлю Nissan Roox, показали, що подушки безпеки можуть не спрацювати належним чином за певних умов.


Читати новину повністю
Ще більше цікавих новин шукайте на сайті Укрінформу.