У КНР наземна станція успішно прийняла перші дані із запущеного напередодні ресурсного супутника ZY-1 02E.

Як передає Укрінформ, про це повідомляє Сіньхуа з посиланням на Академію наук Китаю.
«Наземна станція в районі Міюнь міста Пекіна відстежила оптичний супутник ZY-1 02E діаметром 5 метрів і прийняла дані з нього в рамках двох завдань, які виконувались 9 і 5 хвилин відповідно», - йдеться у повідомленні.
Зазначається, що загалом було отримано 159 гігабайтів даних.
Разом з іншим ресурсним супутником ZY-1 02D, який був запущений 12 вересня 2019 року, цей апарат сформує мережу для обслуговування таких сфер, як запобігання стихійним лихам, захист довкілля, житлове будівництво та транспорт.
Як повідомлялося, ресурсний супутник ZY-1 02E був успішно запущений напередодні з космодрому Тайюань у провінції Шаньсі.
Фото: Сіньхуа