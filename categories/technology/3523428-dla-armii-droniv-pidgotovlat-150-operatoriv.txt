Для проєкту "Армія дронів" підготовлять 150 операторів.

Як повідомляв Укрінформ, про це Міністерство цифрової трансформації України повідомляє у Телеграмі.
"До нас звернулись школа "Дронаріум", яка навчає пілотів керувати дронами. І ми вже домовились про навчання 150 операторів! За місяць вони зможуть управляти дронами на лінії фронту й ефективно виконувати свої завдання", - йдеться у повідомленні.
Навчання — важливий етап формування "Армії дронів". Професійні оператори зможуть зберегти якомога більше життів військових на фронті й самі безпілотники.
"Уже зовсім скоро ми зможемо зібрати потужну "Армію дронів", яка дасть змогу нашим захисникам контролювати всю ширину лінії фронту", - наголосили у Мінцифри.
Задонатити чи передати власний дрон можна на платформі UNITED24.
Як повідомлялося, 1 липня Генеральний штаб Збройних сил України, Міністерство цифрової трансформації та платформа UNITED24 оголосили про початок проєкту "Армія дронів". Це комплексна програма, що включатиме системну закупівлю дронів, їх ремонт та оперативну заміну, а також курс навчання пілотів.