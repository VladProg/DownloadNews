Мінсоцполітики працює над кількома ініціативами, які спрямовані на забезпечення індивідуальних потреб громадян.

Про це в ефірі Українського Радіо розповів заступник міністра соціальної політики України з питань цифрового розвитку, цифрових трансформацій і цифровізації Костянтин Кошеленко.
"Ми працюємо над тим, щоб 100% таких затребуваних соціальних сервісів громадянам надавалось дистанційно. І портал, і застосунок Дія – це для нас пріоритет", – сказав посадовець.
Він також анонсував, що вже з наступного понеділка на порталі Дія стануть доступними ще чотири затребувані соціальні сервіси. Це допомога при усиновленні дитини, допомога людині, яка доглядає за хворою дитиною, допомога особам з інвалідністю дитинства та дітям з інвалідністю, допомога на дитину одинокій матері або батьку.
Як повідомляв Укрінформ, додаток “Дія” отримав спеціальну нагороду на UX Design Awards за дизайн.