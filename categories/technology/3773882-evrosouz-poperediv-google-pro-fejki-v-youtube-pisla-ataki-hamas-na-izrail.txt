Єврокомісар з питань внутрішньої торгівлі та послуг Тьєррі Бретон попередив Alphabet - материнську компанію Google про загрозу потенційного "незаконного контенту та дезінформації" на платформі YouTube після атаки бойовиків угруповання ХАМАС на Ізраїль.

Про це повідомляє Reuters, передає Укрінформ.
У листі головному виконавчому директору Alphabet GOOGL.O Сундару Пічаї Бретон наголосив на необхідності дотримання YouTube умов нового Акту ЄС про цифрові послуги (DSA).
"Я хотів би нагадати вам, що ви маєте особливе зобов’язання захищати мільйони дітей і підлітків, які використовують ваші платформи в країнах ЄС, від насильницького контенту з зображенням захоплення заручників та інших графічних відео", — заначив єврокомісар.
Як повідомляв Укрінформ, раніше єврокомісар Бретон закликав Ілона Маска боротися з поширенням дезінформації на платформі X після атаки ХАМАСу на Ізраїль.
У ЄС також попередили соцмережу TikTok про "дезінформацію", що поширюється на платформі після нападу на Ізраїль.