Ізраїльський стартап Verobotics розробив робота зі штучним інтелектом, який миє вікна хмарочосів.

Як передає Укрінформ, про це повідомляє The Jerusalem Post.
Verbotics є першою компанією, яка запропонувала роботизоване прибирання, яке в десять разів перевищує швидкість традиційного прибирання, яке виконують люди.
Зазначається, що завдяки комп’ютерному зору й штучному інтелекту, робот піднімається в стилі «людини-павука» на запланований поверх хмарочоса.
Апарат використовує сухе механічне очищення, без використання рідини та хімікатів. Він кріпиться до будівлі за допомогою «розумної» структури, яку можна легко встановити.
Робот також збирає та аналізує візуальні дані, що дає йому можливість надавати важливу інформацію щодо технічного обслуговування, таку як виявлення тріщин, витоків тепла та погіршення якості матеріалів.
«Разом ми розробили систему, яка є автономною та не залежить від інфраструктури будівель, систему «підключи та працюй», яка є легкою в експлуатації та переміщенні порівняно з існуючими системами вагою в сотні кілограмів», - зазначив гендиректор компанії Ідо Ганосар.
Як повідомляв Укрінформ, американська компанія Thermetrics розробила для використання дослідниками з Університету штату Арізона (ASU) робота, який може «дихати, потіти і тремтіти».
Фото: Danny Tanenbaum