Американська компанія SpaceX Ілона Маска 13 листопада провела успішний запуск ракети-носія Falcon 9, яка доправила на орбіту 53 інтернет-мінісупутники в рамках проєкту Starlink.

Як передає Укрінформ, про це під час прямої трансляції повідомила компанія у Tвітері.
Запуск ракети-носія був здійснений з космодрому в американському штаті Флорида о 14.19 за київським часом.
Всього на борту ракети знаходилося 53 супутники.
За даними SpaceflightNow, спочатку у компанії планували запустити Falcon 9 у п’ятницю. Проте у SpaceX вирішили перенести запуск ракети-носія на суботу через несприятливі погодні умови.


Watch Falcon 9 launch 53 Starlink satellites to orbit → https://t.co/bJFjLCzWdK https://t.co/dgHuF6SIZ4
— SpaceX (@SpaceX) November 13, 2021

Як повідомляв Укрінформ, американська компанія SpaceX Ілона Маска 14 вересня провела успішний запуск ракети Falcon 9, яка доправила на орбіту першу партію оновленої версії супутників в межах проєкту Starlink.
У цілому SpaceX планує вивести на навколоземну орбіту 12 тисяч мінісупутників для покриття Землі швидкісним супутниковим інтернетом, а надалі довести їх кількість до 30 тисяч.
Фото: SpaceX