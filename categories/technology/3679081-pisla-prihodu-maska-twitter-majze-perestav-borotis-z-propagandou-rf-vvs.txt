Після придбання бізнесменом Ілоном Маском, соціальна мережа Twitter практично перестала боротися з російською пропагандою.

Про це повідомляє Укрінформ із посиланням на ВВС.
Після приходу Маска з компанії звільнились тисячі співробітників. Наразі майже не лишилось людей, які б займалися модерацією контенту.
«З команди пішли кілька ключових експертів, які займалися конкретними регіонами — так званими суб'єктами загрози: від росії до Китаю», — повідомив анонімно колишній співробітник компанії.
Колишні та діючі співробітники Twitter повідомили, що в останні місяці в соцмережі помітно зросла кількість публікацій з агресивною риторикою, розпалюванням ненависті, пропагандою сексуальних злочинів, політичною пропагандою та маніпуляціями.
Як раніше повідомляло агентство, власник Twitter, мільярдер Ілон Маск зможе призначити свого наступника на посаду генерального директора компанії до кінця 2023 року, але спочатку йому потрібно «стабілізувати» соцмережу.