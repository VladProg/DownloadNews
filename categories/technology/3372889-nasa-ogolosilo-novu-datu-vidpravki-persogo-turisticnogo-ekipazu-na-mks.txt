Запуск космічного корабля Crew Dragon від SpaceX з першим туристичним екіпажем компанії Axiom Space в рамках місії Axiom-1 на Міжнародну космічну станцію планується здійснити 28 лютого 2022 року.

Як передає Укрінформ, про це повідомляється на сайті NASA.
NASA та його міжнародні партнери схвалили склад екіпажу Axiom Mission 1. Серед них - астронавт Майкл Лопес-Алегріа, американський підприємець з нерухомості та технологій Ларрі Коннор, канадський інвестор Марк Паті та колишній ізраїльський пілот-винищувач і бізнесмен Ейтан Стіббе.

Фото: Axiom Space
Як повідомляв Укрінформ, раніше планувалося здійснити цей запуск 21 лютого 2022 року.
NASA уклало угоду з американською приватною космічною компанією Axiom Space щодо здійснення першої приватної комерційної подорожі до Міжнародної космічної станції. Триватиме місія 8 днів не враховуючи відправлення та повернення.