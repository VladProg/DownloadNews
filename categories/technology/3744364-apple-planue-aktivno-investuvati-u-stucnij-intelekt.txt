Американська компанія Apple продовжить інвестувати значні кошти в дослідження й розробку технологій на основі штучного інтелекту (ШІ).

Як передає Укрінформ, про це в інтерв’ю Reuters заявив генеральний директор Apple Тім Кук.
«Протягом багатьох років ми досліджували широкий спектр технологій ШІ, включаючи генеративний ШІ. Ми збираємося продовжувати інвестувати та впроваджувати інновації та відповідально просувати наші продукти за допомогою цих технологій, щоб допомогти збагатити життя людей», - сказав він.
За словами Кука, це очевидно, що компанія багато інвестує в ШІ, і це відображається в опублікованих даних про витрати на дослідження та розробки компанії.
Тим часом в Apple заявили, що продажі компанії за третій фінансовий квартал, що закінчився 1 липня, впали на 1,4% до 81,8 мільярда доларів США.
Згідно з даними Refinitiv IBES, це перевищило очікування аналітиків у 81,69 мільярда доларів США.
Слабші продажі iPhone були компенсовані високими продажами в сегменті послуг, який включає Apple TV+, і продажами в Китаї, які зросли на 8% за рік.
Як повідомляв Укрінформ, ринкова вартість акцій американської компанії Apple Inc вперше завершила торгову сесію із позначкою вище ніж 3 трильйони доларів.