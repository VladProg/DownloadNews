Ринкова вартість акцій американської компанії Apple Inc вперше завершила торгову сесію із позначкою вище 3 трильйонів доларів.

Про це повідомляє Reuters, передає Укрінформ.
Як зазначається, акції найдорожчої компанії світу зросли на 2,3% до 193,97 долара США, а її ринкова капіталізація склала 3,05 трильйона доларів.
До цього ринкова капіталізація Apple ненадовго перевищила 3 трильйони доларів під час торгів 3 січня 2022 року, однак після закриття сесії вартість впала трохи нижче цієї позначки.
Агентство пише, що акції найбільших компаній, включаючи Apple, Nvidia Corp і Tesla Inc, різко зросли після того, як звіт Міністерства торгівлі США показав, що індекс цін на особисті споживчі витрати в травні підвищився менше, ніж у квітні, що відображає прогрес у боротьбі Федерального резерву з інфляцією.
Загалом цьогоріч акції Apple зросли на 49% завдяки зростанню кількох найдорожчих компаній Волл-стріт, викликаному припущеннями про те, що ФРС (Федеральна резервна система США) наближається до завершення своєї кампанії підвищення процентних ставок і оптимізації щодо потенціалу штучного інтелекту.