У Чехії представили перший у світі ультразвуковий кухонний ніж з бездротовою зарядкою.

Про це повідомляє портал 369Sonic, передає Укрінформ.
Ультразвукова технологія допомагає легко нарізати крихкі та розсипчасті продукти.

"По суті, цей гаджет замінить практично усі види звичайних кухонних ножів на вашій кухні", - йдеться у повідомленні.
Зазначається, що лезо ножа вібрує з частотою 50 000 разів за секунду, що робить нарізання продуктів значно простішим та ефективнішим.
Вібрації, що генеруються ультразвуковою системою гаджета, зменшують або унеможливлюють прилипання продуктів до леза, гарантуючи ідеальну нарізку.
Ще однією перевагою ультразвукового ножа є мінімальна втрата рідини, що сприяє збереженню вітамінів і поживних речовин.
Гаджет має вбудований акумулятор 12В, який можна підзарядити за допомогою бездротової зарядної станції.
Вартість нового ножа становить 348 доларів.
Як повідомляв Укрінформ, китайська компанія Honor презентувала бюджетний смартфон Honor X6a.