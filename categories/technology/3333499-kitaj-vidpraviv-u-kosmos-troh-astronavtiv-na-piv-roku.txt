Китай уранці в суботу запустив ракету з трьома астронавтами, які мають здійснити найдовшу космічну місію в історії країни.

Про це повідомляє Укрінформ із посиланням на CNN.
Космічний корабель «Шеньчжоу-13» вивела в космос ракета Long March 2F, що стартувала з Центру запуску супутників Цзюцюань у пустелі Гобі.
Через шість з половиною годин після старту корабель має стикуватися з новою китайською орбітальною станцією «Тяньгун» («Небесний палац»). Астронавти перебуватимуть на ній протягом 183 днів, і це буде найтриваліша космічна місія Китаю.

До складу екіпажу входять Чжай Чжиґан, Ван Япін та Є Гуанфу, які тестуватимуть роботу станції, здійснюючи виходи у відкритий космос.

Попередня пілотована місія КНР із трьома астронавтами була завершена у вересні, вона тривала три місяці.
Як зазначається, до кінця наступного року заплановано ще шість запусків – двох пілотованих і двох вантажних місій, а також двох лабораторних модулів.
Фото: Xinhua