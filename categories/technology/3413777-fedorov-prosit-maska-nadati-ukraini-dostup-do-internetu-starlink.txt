Віцепрем’єр-міністр - міністр цифрової трансформації Михайло Федоров просить бізнесмена і винахідника Ілона Маска забезпечити Україну станціями Starlink та доступом до супутникового Інтернету.

Як передає Укрінформ, про це Федоров повідомив у Телеграмі.
«Шановний Ілон Маск! Поки ви намагаєтеся колонізувати Марс - Росія намагається колонізувати Україну! Поки ваші ракети успішну приземляються з космосу - російські ракети бомблять українські садки та лікарні! Ми потребуємо підтримки - прошу вас якнайшвидше забезпечити Україну станціями Starlink та доступом до супутникового Інтернету», - заявив Федоров.
Також він попросив Маска звернутися до РФ, адже багато думаючих росіян його поважають.
Як повідомляв Укрінформ, віцепрем’єр-міністр - міністр цифрової трансформації Михайло Федоров звернувся до YouTube щодо блокування пропагандистських російських засобів масової інформації.