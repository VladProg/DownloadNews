Японська автомобілебудівна компанія Toyota побудує своє перше підприємство з виробництва батарей у Сполучених Штатах для задоволення зростаючого попиту на гібридні автомобілі та електрокари по всьому світу.

Як повідомляє Укрінформ, про це інформує NHK.
Про місце розташування заводу, а також його виробничих потужностей поки не повідомлялося. Заплановані інвестиції становитимуть приблизно 1,3 млрд доларів.
Компанія має намір почати випуск 2025 року. Спочатку завод зосередиться на виробництві літій-іонних батарей для гібридних автомобілів.
Зазначається, що конкуренти-автомобілебудівники також роблять великі капіталовкладення у цій сфері. Німецька компанія Volkswagen і американська General Motors оголосили про плани будівництва заводів з виробництва батарей для електромобілів.
Як повідомляв Укрінформ, у вересні компанія Toyota заявила про намір інвестувати близько 13,6 млрд доларів у створення і випуск батарей для гібридних автомобілів та електрокарів до 2030 року.
Фото: blog.caranddriver.com