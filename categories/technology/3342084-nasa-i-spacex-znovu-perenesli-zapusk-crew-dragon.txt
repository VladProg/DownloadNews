NASA і SpaceX знову перенесли запуск космічного корабля Crew Dragon-3 до Міжнародної космічної станції на 3 листопада через погодні умови.

Про це передає Укрінформ із посиланням на сайт NASA.
У місії беруть участь астронавти Раджа Чарі (командир), Том Маршберн (пілот), Кайла Баррон та Маттіас Маурер (представляє не НАСА, а Європейське космічне агентство).

Вони мають відправитися в шестимісячну наукову місію.
Як повідомляв Укрінформ, запуск корабля Crew Dragon з екіпажем цивільної місії Inspiration4 відбувся 16 вересня. До його складу увійшли бізнесмен та ініціатор місії Джаред Айзекман, пілот Сіан Проктор, бортовий лікар Гейлі Арсено і бортінженер Кріс Семброскі.
Корабель Crew Dragon, який уперше в історії керувався повністю цивільним екіпажем, повернувся на Землю через три дні, приводнившись, як і було заплановано, в Атлантичному океані поблизу узбережжя Флориди, США.
Основною метою місії Inspiration4 було зібрати $200 млн і підвищити обізнаність про дитячу дослідницьку лікарню Св. Юди в Мемфісі, штат Теннессі. Екіпаж навіть поговорив з кількома пацієнтами Сент-Джуд з космосу, в тому числі з деякими з тих, яких лікувала Арсено.
Фото: NASA