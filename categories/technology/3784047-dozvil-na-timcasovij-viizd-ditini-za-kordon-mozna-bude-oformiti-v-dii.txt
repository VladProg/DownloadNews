Уряд підтримав експериментальний проєкт з оформлення тимчасового дозволу на виїзд дитини за кордон у «Дії».

Про це повідомила у Телеграмі пресслужба Міністерства цифрової трансформації, передає Укрінформ.
«Уряд ухвалив постанову про старт експериментального проєкту. Батьки дітей до 16 років зможуть оформити дозвіл на тимчасовий виїзд дитини за кордон онлайн», - йдеться у повідомленні.
Наголошується, що послуга буде доступна в «Дії». Завдяки цифровізації, скасовується вимога щодо особистої присутності обох батьків, надання стосів документів та нотаріальні засвідчення.
Наразі у Мінцифри працюють над запровадженням послуги, щоб українці могли скористатися нею якнайшвидше.
Як повідомлялося, у застосунку «Дія» запровадили нову послугу - можливість сплатити штраф за адміністративне правопорушення.