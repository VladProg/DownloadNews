Постачальник кухонних рішень для індустрії громадського харчування Aniai з американського штату Делавер презентував свого кулінарного робота під назвою Alpha Grill.

Як передає Укрінформ, про це повідомляє Verdict Food Service.
Поєднуючи штучний інтелект і технологію автоматизації, Alpha Grill був розроблений для приготування гамбургерних котлет.
Компанія стверджує, що її кулінарний робот може потенційно змінити звичайні робочі процеси громадського харчування.
Зазначається, що Alpha Grill має двосторонні гриль-модулі та широкий набір фізичних і конфігураційних можливостей, що дозволяє йому дотримуватися рецептів, наданих ресторанами.
Alpha Grill має здатність приготувати вісім гамбургерів протягом однієї хвилини та скоротити час приготування на 50%.
В Aniai зазначили, що робот має також функції автоматичного самоочищення, тим самим зменшуючи навантаження на кухонний персонал і покращуючи загальну роботу кухні.
Як повідомляв Укрінформ, американська компанія Nauticus Robotics ввела в експлуатацію першого з трьох автономних підводних роботів другого покоління Aquanauts Mark 2 (МК2).
Фото: Aniai / PRNewswire