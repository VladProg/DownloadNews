Соціальна мережа Instagram заблокувала акаунт глави Чечні Рамзана Кадирова.

Про це повідомляє Центр стратегічних комунікацій та інформаційної безпеки у Телеграмі, передає Укрінформ.
«Кадирова більше немає… поки тільки в Інстаграмі», – додається у повідомленні.

Мережа заблокувала акаунт Кадирова з 4,7 млн підписників.
Як повідомляв Укрінформ, 24 лютого президент РФ Володимир Путін оголосив війну Україні та розпочав масштабне вторгнення. По низці українських міст були завдані ракетні удари, атаковані військові об'єкти Збройних сил України.
В Україні запроваджено воєнний стан. Президент Володимир Зеленський оголосив загальну мобілізацію.