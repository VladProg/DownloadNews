Південнокорейський автовиробник Hyundai презентував у п’ятницю новий спортивний позашляховик Palisade.

Як передає Укрінформ, про це повідомляє Yonhap.
У компанії заявили, що порівняно з попередньою версією, оновлений Palisade оснащений покращеними функціями безпеки, включаючи систему попередження про зіткнення та допомогу в уникненні зіткнень із транспортом, що знаходиться позаду.
Позашляховик продається за 39-51 мільйон вон (29 000-39 000 доларів США) залежно від кількості можливостей.

Зазначається, що продажі автомобілів Hyundai зросли на 11% - до 1 705 878 одиниць у січні-травні у порівнянні з 1 536 400 роком раніше.
Як повідомляв Укрінформ, провідний південнокорейський виробник автозапчастин Hyundai Mobis Co. розробив нову корисну функцію для автомобілів, яка полегшує паралельне паркування транспортного засобу.