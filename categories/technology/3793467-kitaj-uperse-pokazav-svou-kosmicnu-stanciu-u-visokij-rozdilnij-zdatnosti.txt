Китай представив перші зображення своєї космічної станції «Тяньгун» (Tiangong) на фоні Землі, зроблені з високою роздільною здатністю.

Зображення зробив екіпаж місії «Шеньчжоу-16» (Shenzhou-16), коли їхній космічний корабель облітав станцію перед поверненням на Землю, передає Укрінформ із посиланням на CGTN.
Троє китайських астронавтів із «Шеньчжоу-16» благополучно повернулися на Землю 31 жовтня після 154-х днів перебування в космосі на космічній станції країни.

Зараз на «Тяньгуні» перебувають троє астронавтів екіпажу «Шеньчжоу-17».
Як повідомляв Укрінформ, заступник директора Китайського пілотованого космічного агентства CMSA Лінь Сіцян заявив, що Китай має змогу і готовий запросити іноземних астронавтів для участі у польотах на свою космічну станцію «Тяньгун».
Фото: China Manned Space Agency