У турецькій Коньї відкривається найбільша в Європі сонячна електростанція, яка забезпечить потреби в електроенергії 2 мільйонів людей.

Про це повідомляє Укрінформ з посиланням на Hürriyet.
“Сьогодні відбудеться офіційне відкриття сонячної електростанції Karapınar (GES), найбільшої в Європі та однієї з найбільших у світі сонячних електростанцій”, - повідомляє видання.
Сонячна електростанція розміром 2800 футбольних полів задовольнить потреби в електроенергії 2 мільйонів людей, її встановлення почалося в січні 2020 року.
Нова електростанція збільшить частку вироблення сонячної енергії в Туреччині на 20 відсотків після виходу на повну потужність. За попередніми розрахунками, станція має задовольнити 1% потреб від річного споживання електроенергії в Туреччині.
Електростанція має 3,3 млн сонячних панелей, почала працювати минулого місяця.
Електростанція має потужність 1,35 ГВт та запобігає викидам півтора мільйона тонн вуглекислого газу.
Як повідомляв Укрінформ, у квітні цього року Україна і Німеччина підписали заяву про розширення енергетичного партнерства для “зеленого” відновлення та відбудови української енергетики.