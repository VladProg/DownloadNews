Ракета SpaceX Falcon 9 у неділю вивела на орбіту нову групу супутників Starlink, після чого приземлилася на платформу в Атлантичному океані.

Як передає Укрінформ, про це повідомляє Space.com.
Falcon 9 разом із 54 інтернет-супутниками SpaceX стартувала 16 липня зі станції космічних сил на мисі Канаверал у Флориді о 06:50 за київським часом.
Недільний запуск став 16-м польотом для ракети-носія Falcon 9.


SpaceX намагалася здійснити запуск супутників Starlink у п’ятницю, 14 липня, але зліт ракети довелося припинити в останню хвилину через високий рівень рідкого кисню в одному із дев’яти двигунів першого ступеня ракети, повідомив інженер компанії Захарі Луппен.


Watch Falcon 9 launch 54 @Starlink satellites to orbit → https://t.co/bJFjLCiTbK https://t.co/aIpmEMZpxf
— SpaceX (@SpaceX) July 16, 2023

Перший ступінь Falcon 9 традиційно повернувся на Землю через 8,5 хвилин після запуску і приземлився на безпілотному кораблі «A Shortfall of Gravitas» в Атлантичному океані.
За словами Луппена, посадка Falcon 9 у неділю стала 207-ю орбітальною посадкою ракети SpaceX і 247-ю місією компанії в цілому.
Як повідомляв Укрінформ, SpaceX запустила зонд Euclid для дослідження темної матерії у Всесвіті.