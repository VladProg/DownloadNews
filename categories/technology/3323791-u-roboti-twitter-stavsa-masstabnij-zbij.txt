У роботі соціальної мережі Twitter стався масштабний збій. Проблеми з користуванням мережею відчувають користувачі зі США та низки інших країн.

Як передає Укрінформ, про це інформує сайт Downdetector.
Як зазначається, користувачі скаржаться на складнощі з входом до облікового запису (49%) та роботу сайту соцмережі (50%). У решти користувачів виникли проблеми зі з'єднанням із сервером.
Найбільше скарг надійшло з США та Великої Британії.
Як повідомляв Укрінформ, 2 вересня у роботі соцмережі Instagram стався глобальний збій, який зачепив зокрема і українських користувачів.