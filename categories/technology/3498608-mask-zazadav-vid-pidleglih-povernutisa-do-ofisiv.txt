Виконавчий директор компанії Tesla Ілон Маск розіслав усім своїм підлеглим електронний лист з вимогою повернутися з віддаленої роботи до офісів.

Як передає Укрінформ, про це повідомляє Bloomberg.
У листі американський мільярдер наголосив, що кожен працівник Tesla зобов'язаний проводити в офісі щонайменше 40 годин на тиждень.
"До того ж ваше робоче місце має бути розташоване там, де перебувають ваші реальні колеги, а не в якомусь віддаленому псевдоофісі. Якщо ви не з'явитеся, ми вважатимемо, що ви подали на звільнення", - зазначив Маск.
Як повідомлялося, засновник компанії SpaceX Ілон Маск передав Україні системи збереження енергії Tesla Powerwall.
Фото: Getty Images