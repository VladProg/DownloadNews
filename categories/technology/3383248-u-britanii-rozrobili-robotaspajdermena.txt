Британська компанія HausBots у співпраці з Університетом Ворвіка (Британія) розробили робота HB1, який може переміщатися по стінах.

Як передає Укрінформ, про це повідомляє Coventry Live.
Головна мета HB1 полягає в тому, щоб зменшити кількість травмованих або загиблих людей у результаті падінь на робочому місці.

Сам робот може підійматися по вертикальній поверхні й може бути задіяний для виконання завдань таких як інспекція будівель та інфраструктури, зйомка або фарбування поверхні.

Зазначається, що HB1 використовує унікальну систему всмоктування, якою на поверхню здійснює тиск у 42 кг. Це дозволяє апарату підійматися по нерівних поверхнях і долати перешкоди, такі як дроти та поверхневі болти.

Робот може перевозити до 6 кг вантажу. Радіус дистанційного керування HB1 становить 30 м від землі.

Як повідомляв Укрінформ, китайські дослідники Пекінської академічної клініки "Дружба" Столичного медичного університету провели перше клінічне випробування на людях із використанням "однорукого" лапароскопічного робота.
Фото: Hausbot / SWNS