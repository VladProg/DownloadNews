Цього тижня на Марсі під ґрунтом знайшли великі поклади льоду, Apple випустила оновлення iOS із «цифровим спадком», а Туреччина випробувала перший у світі саперний дрон з лазерною зброєю. Крім того, космічний корабель вперше в історії людства торкнувся Сонця, хакери оголосили роздачу Bitcoin через Твіттер індійського прем'єра, а Financial Times назвала Ілона Маска людиною року.

Космос
Управління авіації США визнало Безоса та Бренсона астронавтами
Федеральне управління цивільної авіації США (FAA) знову змінило критерії отримання "крил астронавта" – нагрудної відзнаки, яку у Штатах вручають учасникам комерційних космічних місій.
Засновник компанії Blue Origin Джефф Безос і британський мільярдер Річард Бренсон, які у 2021 році здійснили перші комерційні польоти у космос, стали одними з останніх володарів "крил астронавтів". Також астронавтами визнано тих, хто цього року був учасником космічних туристичних місій. З наступного року замість вручення цієї нагороди космічних туристів просто заноситимуть до спеціального онлайн-реєстру.
Читати новину повністю
* * *
Hubble показав спіральну галактику в сузір’ї Центавра

Телескоп Hubble зробив фотографію спіральної галактики з перемичками NGC 3568, що знаходиться за 57 мільйонів світлових років від Чумацького Шляху в сузір’ї Центавра.


Фото: ESA/Hubble & NASA

Зазначається, що у 2014 році світло від вибуху наднової (зоря, що раптово збільшує свою світність у мільярди разів, а іноді й більше - ред.) в галактиці NGC 3568 досягло Землі. Цю наднову виявили астрономи-любителі з Backyard Observatory Search Supernova в Новій Зеландії.
Читати новину повністю
* * *
Китай вивів на орбіту новий супутник зв’язку
Китай у вівторок успішно вивів на орбіту новий ретрансляційний супутник "Тяньлянь ІІ-02".


Фото: Zheng Zhongli/Xinhua

Як зазначається, запуск відбувся з космодрому Січан у провінції Сичуань у Південно-Західному Китаї.
Читати новину повністю
* * *
Людство вперше «доторкнулось» до Сонця – зонд NASA пролетів через «корону»

Вперше в історії людства космічний корабель торкнувся Сонця, пролетівши через його «корону» – верхні шари атмосфери зірки.

Американський зонд Parker взяв зразки частинок, магнітних полів і надіслав фотографії.
Читати новину повністю
* * *
Що біля чорної діри? Астрономи отримали детальні знімки «осердя» Чумацького Шляху

Телескоп Європейської південної обсерваторії Very Large Telescope Interferometer (ESO's VLTI) у Чилі зробив найглибші на сьогоднішній день та чіткі знімки області навколо надмасивної чорної діри у центрі нашої Галактики.


Фото: eso.org

Нові зображення, отримані з деталізацією у 20 разів вище, ніж раніше зроблені з VLTI, дозволили астрономам знайти поблизу чорної діри не виявлену раніше зірку. Вимірюючи орбіти зірок у центрі Чумацького Шляху, дослідники з найвищою сьогодні точністю визначили масу чорної діри.
Читати новину повністю
* * *
На Марсі під ґрунтом знайшли великі поклади льоду

Проаналізувавши дані, зібрані орбітальним апаратом Trace Gas Orbiter місії "ЕкзоМарс", вчені виявили значні поклади льоду у великій системі каньйонів Марса - Долині Маринер.


Фото: ESA

ЕкзоМарс — спільна програма Європейського космічного агентства і Роскосмосу з дослідження Марса. Місія складається з наукових інструментів для орбітального зонда TGO (ExoMars Trace Gas Orbiter). Серед приладів на борту TGO є детектор епітеплових нейтронів високої роздільної здатності (FREND), який виявив високий рівень водню у Каньйоні Кандор, розташованому неподалік від центру великої системи каньйонів Долині Маринер.
Читати новину повністю
* * *






ІТ, гаджети і соцмережі
Хакери оголосили роздачу Bitcoin через Твіттер індійського прем'єра

Хакери зламали сторінку прем'єр-міністра Індії Нарендри Моді в Твіттері та опублікували там фейкове повідомлення про біткоїни.
У твіті з головної сторінки прем'єра @narendramodi було оголошено, що Індія визнала біткоїн законним платіжним засобом та поширює криптовалюту серед громадян.

Читати новину повністю
* * *
Південна Корея запускає систему розпізнавання облич для виявлення COVID-19

Південна Корея з січня почне тестувати систему розпізнавання облич за допомогою штучного інтелекту по камерах відеоспостереження для відстеження випадків COVID-19.
Пілотний державний проєкт запустять в одному з найбільш густонаселених міст країни Пучхоні, зазначив міський чиновник.
Читати новину повністю
* * *
Apple випустила оновлення iOS із «цифровим спадком»

Компанія Apple випустила офіційне оновлення iOS 15.2, що включає низку функцій і виправлень.
Серед нових функцій – так званий «Цифровий спадок», який дозволяє власнику iPhone вказати осіб, які отримають доступ до персональних даних у випадку його смерті.
Читати новину повністю
* * *
Financial Times назвала Ілона Маска людиною року

Впливове у фінансово-економічному світі британське видання Financial Times віддало пальму першості в номінації «людина року» Ілону Маску через його внесок у революцію в автомобільній галузі на користь електромобілів.
«FT назвала Ілона Маска людиною року, оскільки він ініціював історичний зсув у світовій автомобільній промисловості в бік електромобілів. Навіть якби Tesla раптом рухнула наступного року – чого, на відміну від попередніх двох років, зараз ніхто не прогнозує – Маск перетворив одну з найважливіших світових галузей таким чином, що це вже має серйозні зміни для урядів, інвесторів і клімату», - зауважує видання.
Читати новину повністю
* * *
У роботі Facebook стався глобальний збій

У роботі соціальної мережі Facebook стався глобальний збій. Користувачі скаржаться на проблеми із входом до облікових записів, роботу сайту та застосунку.
Більшість користувачів соцмережі скаржаться на проблему з авторизацією (57%), у 35% не працює вебсайт, ще 8% відчувають проблеми із застосунком мережі.
Читати новину повністю
* * *










Роботи, дрони і штучний інтелект
Туреччина випробувала саперний дрон з лазерною зброєю
У Туреччині випробували перший у світі дрон з лазерною зброєю, який допомагатиме саперам нейтралізовувати бомби.


Dünyada sadece Türkiye yaptı… İlk lazer silahlı dron “Eren” pic.twitter.com/hzset3ssS3
— A Haber (@Ahaber) October 10, 2021

Дрон отримав назву Eren. Під час випробувань апарат здійснював успішні постріли з дистанції 500, 300 й 100 метрів.
Читати новину повністю
* * *
В Україні запускають проєкт щодо розвитку штучного інтелекту

Експерти Української фундації безпекових студій, Національного інституту стратегічних досліджень та Експертного комітету з питань розвитку штучного інтелекту започаткували проєкт, результатом якого стане дослідження та розробка рекомендацій щодо розвитку штучного інтелекту (ШІ) та розбудови інфраструктури публічного управління у сфері штучного інтелекту.
“Результати нашої роботи, а ми плануємо, що це буде влітку наступного року, будуть відкриті для широкої публіки на базі Національного інституту стратегічних досліджень... Ми вже визначилися, хто і яку країну досліджує, а потім, коли кожен з нас напише свою частину, будемо обговорювати”, - сказала голова Української фундації безпекових студій Юлія Каздобіна.
Читати новину повністю

* * *
Perseverance знайшов найстаріші породи на поверхні Марса

Марсохід Perseverance у рамках дослідницької місії Національного управління з аеронавтики та дослідження космічного простору США (NASA) знайшов, ймовірно, найдавніші породи на місці посадки в кратері Єзеро.

Зазначається, що вони мають вулканічне походження.
Читати новину повністю
* * *
Мінівертоліт NASA налітав над Марсом рекордний час

Загальний час польотів мінігелікоптера NASA Ingenuity над Марсом становить 30 хвилин і 48 секунд.
Рекордна позначка досягнута під час 17-го польоту апарата 5 грудня, який тривав 117 секунд. Завдяки цьому гелікоптер став першим в історії літальним апаратом, який зробив подібне на іншій планеті.
Читати новину повністю
* * *
Марсохід NASA знайшов на Червоній планеті органічні сполуки

Марсохід NASA Perseverance знайшов у деяких зібраних зразках порід на дні кратеру Єзеро органічні хімічні речовини, що містять вуглець.
Органічні речовини можуть вироблятися як біологічним, так і небіологічним способом. Проте не йдеться про виявлення життя на Марсі.
Читати новину повністю
* * *



Наука
Штати повідомили про результати перших досліджень штаму Омікрон

Наукове дослідження, проведене в США, щодо особливостей варіанту Омікрон підтвердило його підвищену трансмітивність, але водночас і можливість захиститися від нового штаму дотриманням наявної противірусної профілактики.
«Варіант SARS-CoV-2 B.1.1.529 (Омікрон), про появу якого вперше повідомила ВООЗ 24 листопада 2021 року, був визнаний варіантом, який викликає занепокоєння. Мутації Омікрону можуть посилити його трансмітивність (підвищити зараженість – ред.), забезпечити його стійкість до терапевтичних засобів або частково обійти імунітет після хвороби або вакцинації», - зауважується в повідомленні.
Читати новину повністю
* * *
У Гонконзі створюють пластиковий пакет, що саморозкладається у воді

Гонконзький стартап “INVISIBLEBAG” працює над створенням одноразового пакета для свіжих продуктів харчування, що саморозкладається у воді.

Зазначається, що компанія раніше уже створила екологічне пакування, що промислово використовується для пакування сухих продуктів, але зараз намагається замінити своїм продуктом одноразові пакети у магазинах.
Читати новину повністю
* * *
Мікроби в океанах та ґрунтах еволюціонують, щоб поїдати пластик

Мікроби в океанах та ґрунтах по всьому світу еволюціонують, щоб поїдати пластик.
Дослідження Технологічного університету Чалмерса у Швеції є першою великомасштабною глобальною оцінкою здатності бактерій розкладати пластик. Згідно з його результатами, кожен четвертий із проаналізованих організмів містить відповідний фермент.
Читати новину повністю
* * *
Японські лікарі успішно прооперували серце ще не народженої дитини

Група японських медиків успішно прооперувала в утробі матері ще не народжену дитину з тяжким серцевим захворюванням.
Група, до якої входять фахівці з Національного центру здоров'я та розвитку дитини, повідомила, що операцію було проведено у липні плоду в утробі матері на 25-му тижні вагітності. У плода було діагностовано стеноз аортального клапана, при якому звуження отвору клапана аорти перешкоджає нормальному розвитку частини серця.
Читати новину повністю
* * *







Автомобілі та не тільки
Ілон Маск продав акцій Tesla ще на понад 900$ мільйонів

Підприємець і винахідник Ілон Маск знову скоротив свою долю в компанії Tesla, продавши акції на суму $906,5 мільйона.
Повідомляється, що Маск продав 934 091 акцію компанії-виробника електрокарів. Згідно з документами Комісії з цінних паперів і акцій (SEC), оприлюдненими у понеділок, його прибуток склав 906,5 мільйона доларів.
Читати новину повністю
* * *
Toyota готова випускати 30 моделей електрокарів у 2030 році

Президент японської компанії Toyota Тойода Акіо оголосив про нову стратегію стосовно виробництва електромобілів.
Згідно з оприлюдненим у вівторок планом, до 2030 року Toyota представить на ринок 30 моделей електромобілів. І того ж року загальний обсяг їх продажу сягне 3,5 мільйона одиниць. Зокрема, всі люксові моделі Lexus, що продаються у США, Європі та Китаї, будуть електричними.


Читати новину повністю
Ще більше цікавих новин шукайте на сайті Укрінформу.
Перше фото: Kanlı - kule