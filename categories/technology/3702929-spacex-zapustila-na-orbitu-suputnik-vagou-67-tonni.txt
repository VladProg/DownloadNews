Ракета Falcon Heavy американської компанії SpaceX запустила на орбіту супутник ViaSat-3 Americas, вага якого складає 6,7 тонни.

Відео запуску оприлюднив SpaceX у Twitter, передає Укрінформ.
Пуск відбувся зі стартового комплексу Космічного центру імені Кеннеді на мисі Канаверал у Флориді о 20:26 за часом Східного узбережжя США (03:26 за київським часом). Вага супутника складає 6,7 тонни.
Це перший із трьох супутників ViaSat Inc. нового покоління, що забезпечить глобальне покриття у Ka-діапазоні та забезпечить високошвидкісним інтернетом Північну та Південну Америку.
Робота кожного супутника компанії дозволить забезпечити пропускну спроможність мережі більше одного терабайта на сек. Другий супутник ViaSat покриє Європу, Близький Схід та Африку, третій – Азійсько-Тихоокеанський регіон.
Крім супутника ViaSat, Falcon Heavy також вивела на орбіту супутники зв'язку MicroGEO та дистанційного зондування Землі GS-1 від компанії Gravity Space.

Watch Falcon Heavy launch @ViasatInc’s ViaSat-3 Americas mission to orbit → https://t.co/bJFjLCiTbK https://t.co/tmQZfcKBf4
— SpaceX (@SpaceX) May 1, 2023

Як раніше повідомляло агентство, федеральне управління цивільної авіації США (FAA) заборонило SpaceX проводити будь-які подальші запуски Starship, доки не завершиться «розслідування інциденту», пов'язаного з випробувальним запуском корабля 20 квітня.