Міністерство освіти Японії звернулося до університетів та технічних коледжів по всій країні з проханням розробити власні правила або рекомендації щодо використання генеративного штучного інтелекту (ШІ).

Як передає Укрінформ, про це повідомляє NHK.
Цей крок є наступним після внутрішніх рекомендацій міністерства щодо використання генеративного штучного інтелекту для початкових, а також середніх шкіл на тлі стрімкого поширення цих технологій.
У своєму зверненні до навчальних закладів міністерство зазначило, що було б краще для кожного університету та коледжу ухвалити власне рішення про те, як слід використовувати технології на основі штучного інтелекту з урахуванням запропонованих ними курсів та програм, а також внести зміни до інструкцій для таких систем.
Як повідомляв Укрінформ, Міністерство освіти Японії розробило тимчасові рекомендації для обмеженого використання генеративного штучного інтелекту (ШІ), такого як ChatGPT, у школах країни вже з наступного навчального року.