Перші автівки, які випускатимуть на новій берлінській фабриці Tesla, повинні зійти з виробничої лінії вже наступного місяця, сказав генеральний директор компанії Ілон Маск, виступаючи на заводі у суботу.

Як передає Укрінформ, про це повідомляє агенція Reuters.
Маск сподівається отримати зелене світло на початок виробництва протягом найближчих тижнів. Остання консультація щодо занепокоєння громадськості з приводу цього заводу закінчується 14 жовтня, після чого Міністерство охорони природи Німеччини прийме рішення щодо можливості виробництва автівок.
Міністерство економіки в уряді землі Бранденбург оцінило шанси на затвердження початку роботи заводу в 95%.
Маск також сказав, що обсяг виробництва на заводі становитиме 5 000 або "сподіваюся, 10 000" транспортних засобів щодня.
Деякі місцеві мешканці та екологічні групи не задоволені підходом Маска, що, за їх словами, "суперечить німецькій діловій культурі".
Як повідомляв Укрінформ, американський підприємець Ілон Маск 17 травня відвідав місце будівництва свого першого в Європі заводу з виробництва електрокарів Tesla.