Запуск ракети-носія Atlas V із супутниками Космічних сил США та NASA, який планувався в неділю, перенесено на добу через технічні проблеми.

Як повідомляє Укрінформ, про це повідомила компанія United Launch Alliance (ULA).
"Запуск ракети Atlas V з місією STP-3 в інтересах Космічних сил скасовано. Під час підготовчих операцій було виявлено витік у системі подачі ракетного палива з наземного сховища", - йдеться у повідомленні.
Запуск розпочнеться з 41-го стартового комплексу на базі Космічних сил США на мисі Канаверал у Флориді.
В рамках місії Space Test Program-3 (STP-3) ракета має вивести на геостаціонарну орбіту заввишки 35,4 тисяч км експериментальний військовий супутник STPSat-6 із системою Space and Atmospheric Burst Reporting System-3 для відстеження космічних і атмосферних вибухів, який створений Національне управління ядерної безпеки США (NNSA).
Ракета також виведе на орбіту для NASA експериментальний супутник LCRD - демонстратор ретранслятора лазерного космічного зв'язку (Laser Communications Relay Demonstration).
Фото: ULA/Flickr