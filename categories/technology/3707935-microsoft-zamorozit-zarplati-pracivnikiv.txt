Корпорація Microsoft вирішила цьогоріч заморозити зарплати працівникам, які задіяні повний робочий день, щоб допомогти компанії впоратися з макроекономічними коливаннями.

Як передає Укрінформ, про це повідомляє Bloomberg.
Такий крок необхідний для отримання «достатнього прибутку» для інвестування в основний перехід платформи у бік штучного інтелекту, пояснила головний виконавчий директор компанії Сатья Наделла у внутрішній записці.
Вона додала, що Microsoft вже підвищувала компенсацію у 2022 році, і що компанія розгляне можливість підвищення ставок для погодинних працівників, зберігаючи програму бонусів і винагород за акції без «перефінансування».
Минулого місяця компанія повідомила про квартальний прибуток і продажі, які перевищили прогнози, і про те, що вона робить ставки на ШІ. Вони включають нові інвестиції у розмірі 10 мільярдів доларів США в OpenAI і чат-бот для інтернет-пошуку Bing – стратегії, спрямовану на збільшення майбутніх продажів хмарних сервісів Azure, пошукових оголошень і програм для підвищення продуктивності офісу.


Як повідомляв Укрінформ, соціальна мережа професійних контактів LinkedIn, яка належить корпорації Microsoft, має намір скоротити 716 робочих місць через коливання попиту та закрити додаток, орієнтований на Китай.