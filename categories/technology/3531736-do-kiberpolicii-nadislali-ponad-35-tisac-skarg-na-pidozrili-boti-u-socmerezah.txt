Користувачі надіслали до Кіберполіції понад 35 тис. скарг на підозрілі чат-боти у соціальних мережах.

Як передає Укінформ, про це Департамент кіберполіції повідомляє у Телеграмі.
"Користувачі надіслали до Кіберполіції понад 35 тисяч скарг на підозрілі боти. Місяць тому Центр стратегічних комунікацій та інформаційної безпеки при Міністерстві культури і інформаційної політики разом із Кіберполіцією, Держспецзв'язку та Мінцифри запустили ресурс, який перевіряє Телеграм-боти на наявність у нього двійників, створених ворогом", - ідеться у повідомленні.
Перевірити, чи справжній чат-бот, можна на сайті. Ботчекер показує, чи справжній чат-бот, а також те, скільки у нього двійників. Ресурсом за місяць скористалися понад 20 тисяч людей.
Як повідомляв Укрінформ, низка нібито незалежних Телеграм-каналів, насправді підконтрольних кремлю, намагаються посіяти "зраду" і розхитати українське суспільство, щоб забезпечити росії перемогу в інформаційній війні.