Національне управління США з аеронавтики та дослідження космосу (NASA) заявило, що повз Землю 6 січня пролетить астероїд 2014 YE15.

Як передає Укрінформ, про це повідомляє Inverse.

За даними NASA, довжина космічного каменю становить близько 12,8 метра, що дорівнює довжині автобусу.
Відстань від нього до планети Земля дорівнюватиме близько 7,4 млн кілометра, що становить 19 дистанцій між Землею та Місяцем.
У NASA зазначили, що ані розмір астероїда, ані його відстань до Землі не становлять загрози для нашої планети.
Зазначається, що астероїд 2014 YE15 входить до групи астероїдів класу Атон, що обертається навколо Сонця між Землею та Меркурієм.
Як повідомляв Укрінформ, повз Землю 11 грудня пролетів великий астероїд 4660 Nereus (1982 DB). Довжина цього космічного каменю становила близько 330 метрів, що більше за Ейфелеву вежу (324 м).