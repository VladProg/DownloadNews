Американська компанія Microsoft відтермінувала на невизначений строк повернення своїх співробітників до офісів у США через зростання випадків захворювання на коронавірус (COVID-19).

Як передає Укрінформ, про це повідомляє CNBC.
«З огляду на невизначеність, пов’язану з COVID-19, ми вирішили не прогнозувати нову дату повного відкриття наших працівників офісів у США», - заявив віцепрезидент компанії Джеред Спатаро.
Рішення торкнеться більш ніж 103 000 співробітників Microsoft у США. Зазначається, що воно відображає обережний підхід великих технологічних компаній до повернення співробітників до офісів на тлі зростання госпіталізації та смертності пов’язаної з коронавірусом.
У серпні цього року компанія назвала дату 4 жовтня, коли планувала повернути своїх співробітників до роботи в офісах.
Як повідомляв Укрінформ, компанія Google уже третій раз поспіль відкладає повернення своїх працівників до офісів з огляду на активне розповсюдження дуже заразного Дельта-штаму COVID-19.