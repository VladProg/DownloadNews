Рада Європейського космічного агентства (ESA) ухвалила рішення відмовитися співпрацювати з росією щодо місячних програм «Luna-25», «Luna -26» та «Luna-27».

Як передає Укрінформ, про це йдеться у пресрелізі ESA.
«ESA припиняє співпрацю з росією щодо «Luna-25», «Luna -26» та «Luna-27»», - заявили в Європейському космічному агентстві.
Там зазначили, що російська агресія проти України та запроваджені санкції унеможливлюють співпрацю з рф за місячними програмами.
У ESA додали, що місія ExoMars Rover не буде запущена на Марс у вересні цього року, оскільки співпраця з Роскосмосом щодо ExoMars призупинена.
24 лютого президент рф володимир путін оголосив про початок повномасштабного вторгнення в Україну. Війська рф обстрілюють і руйнують ключові об'єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню, балістичних ракет, авіабомб.
Загарбники влаштували масовий терор на тимчасово окупованих територіях.
Країни Заходу запровадили вже декілька пакетів потужних санкцій проти росії.