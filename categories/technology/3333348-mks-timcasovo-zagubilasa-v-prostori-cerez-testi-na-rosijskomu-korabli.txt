Міжнародна космічна станція (МКС) на час втратила орієнтацію при тестуванні двигунів російського корабля "Союз МС-18".

Про це повідомляє Укрінформ з посиланням на Інтерфакс.
Пізніше орієнтація станції була відновлена. МКС і екіпажу нічого не загрожує, зазначається у повідомленні ракетно-космічної корпорації "Енергія".
У попередній раз МКС втрачала орієнтацію у просторі 30 липня. Тоді, після пристикування до станції модуля "Наука" відбулося нештатне включення його двигунів, станцію розвернуло на 45 градусів. Для компенсації імпульсу довелося задіяти двигуни модуля "Зірка" і вантажного корабля "Прогрес". У "Роскосмосі" пояснили інцидент роботою із залишками палива в модулі "Наука".
Як повідомляв Укрінформ, на початку вересня пожежна сигналізація спрацювала в російському модулі "Зірка" на Міжнародній космічній станції (МКС).
Фото: NASA