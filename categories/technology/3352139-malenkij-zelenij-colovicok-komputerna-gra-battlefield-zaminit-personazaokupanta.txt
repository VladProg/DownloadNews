Один зі скінів у комп'ютерній грі Battlefield 2042 буде перейменований в наступному оновленні гри, після того, як користувачі відзначили, що він має багато спільного з образом російських військових, які брали участь в агресії РФ проти України, що почалася 2014 року.

Як передає Укрінформ, про це повідомляє портал Kotaku.
Один з персонажів гри, уродженець РФ Петро «Борис» Гусковський, має скін, який ви можете знайти, під назвою «Маленький зелений чоловічок». Завдяки поєднанню імені та національності Бориса, його швидко розцінили як натяк на військову агресію РФ у Криму 2014 року.
Характерною особливістю російської агресії, що досі триває, було використання військами РФ непозначених озброєних людей, які не мали національних прапорів чи інших ідентифікаційних знаків на уніформі та транспортних засобах. Вони увійшли на територію України та зайняли декілька стратегічних об'єктів, зокрема парламент Криму.
Москва в кінцевому підсумку анексувала Крим в України за допомогою фіктивного референдуму.
На офіційному акаунті гри Battlefield в мережі Твіттер з'явилося повідомлення, що хоча сам скін залишиться у новій версії гри, він буде перейменований.
"Сьогодні ви допомогли повідомити нам про назву, яку ми використовуємо для скіна в ярусах майстерності Бориса. Вона ненавмисно відсилає нас до реальної проблеми та не відображає поглядів нашої команди. Ми змінимо назву в найближчому оновленні гри та вдячні за те, що на нього звернули нашу увагу", - йдеться у повідомленні.
Як повідомляв Укрінформ, псевдореферендум про статус Криму відбувся 16 березня 2014. ООН, СНД, ЄС та ОБСЄ своїх офіційних спостерігачів не надсилали. Тоді було поставлено питання про входження Криму до складу РФ на правах суб'єкта Російської Федерації. Псевдореферендум був проведений за допомогою російських військ та російських козачих загонів.