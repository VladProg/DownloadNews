Компанія Motorola презентувала новий бюджетний смартфон Motorola Moto G54.

Як передає Укрінформ, про це повідомляє GSM Arena.
Пристрій має 16,5-сантиметровий IPS LCD дисплей із роздільною здатністю 1080x2400 пікселів та частотою оновлення екрана у 240 Гц.

У середині встановлений процесор 6 нм Dimensity 7020 та батарея ємністю 5000 міліампер за годину.

Смартфон має 8 Гб операційної пам'яті та 128 Гб внутрішньої. Основна камера має 50 Мп. Товщина Motorola Moto G54 становить 8,04 мм, а вага — 179,7 грама.

Зазначається, що пристрій доступний у трьох кольорах - синьому, зеленому та пурпуровому.
Вартість одного екземпляра - близько 140 євро.
Як повідомляв Укрінформ, компанія Motorola презентувала на Світовому конгресі мобільних технологій в іспанській Барселоні концепт смартфона, екран якого може висуватися вертикально.