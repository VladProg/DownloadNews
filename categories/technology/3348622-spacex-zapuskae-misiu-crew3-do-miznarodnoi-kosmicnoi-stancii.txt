Компанія SpaceX і Національне управління з аеронавтики та дослідження космічного простору (NASA) проводять запуск пілотованого космічного корабля Crew Dragon Endurance до Міжнародної космічної станції в межах місії Crew-3.

Старт нової місії транслюється на youtube-каналі Укрінформу.

Спочатку запуск планувався на 30 та 31 жовтня, потім на 6 та 7 листопада, та 8 листопада. За даними NASA, місію Crew-3 відклали через несприятливі погодні умови.
Запуск корабля буде здійснено за допомогою важкої ракети-носія Falcon 9 зі стартового майданчика 39А на космодромі на мисі Канаверал у Флориді.
До складу екіпажу корабля входять астронавти NASA Раджа Чарі, Том Маршберн і Кайла Беррон, а також астронавт Європейського космічного агентства (ESA) Маттіас Маурер.
Вони проведуть на МКС близько шести місяців.