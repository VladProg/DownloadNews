Японська корпорація Mitsubishi Motors зупинила виробництво автомобілів на заводі «ПСМА Рус» в російській федерації.

Як повідомляє Укрінформ, про це йдеться в заяві компанії.
«Корпорація Mitsubishi Motors зупинила виробництво на своєму заводі в російському місті Калуга на невизначений термін», - зазначили в компанії.
Також зазначається, що «у зв’язку з логістичними труднощами» експорт автомобілів та постачання деталей до росії було призупинено з березня.
Завод «ПСМА Рус» – спільне підприємство Stellantis (70%) та Mitsubishi Motors Corporation (30%), яке виготовляє авто чотирьох брендів: Peugeot, Citroen, Opel та Mitsubishi Motors.
Як повідомлялося, тайванська корпорація з виробництва електроніки та програмного забезпечення Acer повідомила про призупинення своєї діяльності в росії через війну рф в Україні.