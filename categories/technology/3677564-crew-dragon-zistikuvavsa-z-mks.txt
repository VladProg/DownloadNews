Космічний корабель американської компанії SpaceX Crew Dragon зістикувався з Міжнародною космічною станцією (МКС) у п`ятницю вранці.

Про це повідомила SpaceX у Твіттері, передає Укрінформ.


Dragon docked to the International Space Station pic.twitter.com/bH7d90f6P4
— SpaceX (@SpaceX) March 3, 2023

Корабель зістикувався з МКС через майже 25 годин після старту з Космічного центру Кеннеді NASA на мисі Канаверал, штат Флорида.
На борту корабля – чотири члени екіпажу, серед яких двоє американських астронавтів, російський космонавт та член екіпажу з ОАЕ.
Їхня місія триватиме шість місяців. Очікується, що за цей час вони проведуть 200 експериментів і демонстрацій технологій, від дослідження росту людських клітин у космосі до контролю за горючими матеріалами в умовах мікрогравітації.
Місія Crew 6 є шостою довгостроковою командою МКС, яку NASA проводить на борту SpaceX відтоді, як приватне ракетне підприємство Ілона Маска почало відправляти американських астронавтів на орбіту в травні 2020 року.
Фото: NASA