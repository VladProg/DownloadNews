У сервісі Google Maps відкрили супутникові зображення усіх російських стратегічних пунктів.

Як передає Укрінформ, про це повідомляє АрміяInform.
Віднедавна, з початком широкомасштабного вторгнення росії в Україну, на Google Maps видно всі стратегічні об’єкти росії та її армії.
У сервісі Google Maps всі військові та стратегічні об’єкти рф стали доступними в максимальній роздільній здатності. Тепер різноманітні пускові шахти міжконтинентальних балістичних ракет, командні пункти, секретні полігони тощо можливо роздивитися з роздільною здатністю до близько 0,5 м на піксель. До цього часу вони відображались у рази в гіршій якості, яка не дозволяла розібрати та розгледіти всі деталі.
Для прикладу, ідеться в повідомленні, завдяки знімкам можна оцінити "прогрес" робіт на єдиному російському авіаносці "Адмирал Кузнецов".

Також у гарній роздільній якості можна подивитись на базу зберігання ядерних боєприпасів поблизу Мурманська.

Для охочих є також можливість оцінити, як із супутника виглядає російський винищувач нібито п’ятого покоління Су-57 на льотно-випробувальному центрі міноборони рф.

Або як із космосу ідентифікувати пускову позицію міжконтинентальної балістичної ракети.

Як повідомляв Укрінформ, застосунок сервісу аудіоконтенту Spotify більше не доступний для користувачів з росії.
Скріни АрміяInform