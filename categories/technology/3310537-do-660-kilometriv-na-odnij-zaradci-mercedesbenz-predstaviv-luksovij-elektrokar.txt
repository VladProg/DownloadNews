Німецький автовиробник Mercedes-Benz представив новий електричний автомобіль 2023 Mercedes-Benz EQE.

Як передає Укрінформ, про це повідомляє Green Car Reports.
Загальна потужність люксового седана становить 288 кінських сил, а крутний момент дорівнює 391 Нм.

У компанії заявляють, що електрокар може розігнатися до 96 км за годину за 5,6 секунди. При цьому його максимальна швидкість не перевищуватиме 209 км за годину.

Зазначається, що на одній зарядці 2023 Mercedes-Benz EQE має можливість проїхати 660 км.

Повна зарядка електричного двигуна займе 9,5 годин, а завдяки потужній зарядці у 110 кіловат за годину автомобіль може зарядитися з 10 до 80% всього за 31 хвилину.

Перші седани очікуються на весні наступного року. Поки що цінова категорія електрокара невідома.

Як повідомляв Укрінформ, компанія Mercedes-AMG GmbH, яка є підрозділом німецького автовиробника Mercedes-Benz, представила новий автомобіль 2023 Mercedes-AMG GT 63 S E Performance.
Фото: www.greencarreports.com