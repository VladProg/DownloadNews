Американська компанія Apple заперечила заяви з боку Федеральної служби безпеки (ФСБ) Росії про те, що вона співпрацювала з американськими спецслужбами для стеження за російськими користувачами iPhone.

Як передає Укрінформ, про це повідомляє Reuters.
У заяві компанії йдеться, що Apple ніколи не працювала і не буде працювати з будь-яким урядом для встановлення секретних програм в якісь продукти, що виробляються Apple.
Російське агентство Интерфакс зазначає, що вчора ФСБ повідомила, що розкрила операцію американсьсша
ких спецслужб, пов'язану з «використанням шкідливих програм, встановлених на техніку Apple», і, що у Росії було «заражено кілька тисяч пристроїв».
Як повідомляв Укрінформ, на початку травня Федеральне бюро розслідувань (ФБР) США виявило та нейтралізувало пакет шкідливих програм під назвою "Snake", які використовують у Федеральній службі безпеки (ФСБ) РФ.
Фото: ЕРА