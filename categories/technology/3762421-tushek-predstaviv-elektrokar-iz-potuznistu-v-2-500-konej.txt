Австрійсько-словенська компанія Tushek & Spigel Supercars GmbH презентувала новий електричний гіперкар, який отримав назву Aeon.

Як передає Укрінформ, про це повідомляє CarBuzz.
Автомобіль буде доступний у двох версіях – повністю електричний Aeon та гібридний Aeon V8 PHEV.
Гіперкар Aeon має потужність у 2 500 кінських сил, а його вага дорівнює трохи менше 1 600 кг.

Натомість Aeon V8 PHEV обіцяє видавати потужність в 1 930 кінських сил, а його вага при цьому становитиме 1 480 кг.
Більше подробиць компанія обіцяє представити широкій публіці вже до кінця вересня.
«Кожен автомобіль індивідуально підбирається для його власника, щоб створити неперевершений зв’язок. Наша концепція запуску дозволяє клієнтам повністю налаштувати інтер’єр автомобіля. Це відрізняє нас від інших постачальників по всьому світу та гарантує, що кожен автомобіль справді унікальний», – заявив генеральний директор і засновник Tushek Альоша Тушек.
Як повідомляв Укрінформ, британський автовиробник Lotus представив новий власний електрокар Lotus Emeya.