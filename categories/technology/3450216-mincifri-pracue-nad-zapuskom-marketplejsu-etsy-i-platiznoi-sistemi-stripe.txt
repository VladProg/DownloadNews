Міністерство цифрової трансформації України працює над запуском маркетплейсу Etsy та міжнародної платіжної системи з високою швидкістю обробки платежів Stripe.

Як передає Укрінформ, про це Мінцифри повідомило в Телеграмі.
“Ми вже створили петиції, щоб обидві компанії запустили свій сервіс для українців, та продовжуємо перемовини з їхнім керівництвом”, - ідеться в повідомленні.
У Мінцифри заявили, що до діалогу з командою Stripe долучилися Національний банк України та Visa. Це означає, що вихід компанії на український ринок може пришвидшитися.

Маркетплейс Etsy, на якому можна купити чи продати унікальні товари, вже готовий розглядати можливість відкриття платформи для українців.