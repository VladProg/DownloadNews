Гонконзький стартап “INVISIBLEBAG” працює над створенням одноразового пакета для свіжих продуктів харчування, що саморозкладається у воді.

Як повідомляє кореспондент Укрінформу, про це пише foodnavigator-asia.
Зазначається, що компанія раніше уже створила екологічне пакування, що промислово використовується для пакування сухих продуктів, але зараз намагається замінити своїм продуктом одноразові пакети у магазинах.
“Компанія стверджує, що її пакет може розчинятися у холодній, теплій й гарячій воді - чим вища температура, тим швидше відбуватиметься процес”, - йдеться у матеріалі.
Продукти розкладу пакета не становлять загрози для навколишнього середовища. “Пакети надійно захищають від жиру, хімікатів, запаху, спиртових та органічних розчинників, при цьому витримуючи вагу до 4 кг”, - йдеться у повідомленні.
За словами розробників, пакети можна повторно використовувати необмежену кількість разів за умови, якщо вони не контактують із водою.