Український супутник "Січ-2-30" наразі проходить льотні випробування, які затримуються через розв’язану росією війну проти України.

Про це голова Державного космічного агентства України (ДКАУ) Володимир Тафтай повідомив в інтерв’ю Укрінформу.
"Наразі тривають льотні випробування. Вони вже мали завершитися, але були продовжені, бо воєнний стан серед іншого вплинув на функціонування підприємств Харкова та, відповідно, на проведення робіт із супутником", - зазначив Тафтай.
Як повідомляв Укрінформ, український супутник "Січ-2-30" стартував на орбіту 13 січня о 17:25 за київським часом з комплексу SLC-40 на базі Повітряних сил США на мисі Канаверал на ракеті Falcon 9 компанії SpaceX.
27 січня стало відомо, що в супутника на орбіті виникли проблеми зі зв'язком.