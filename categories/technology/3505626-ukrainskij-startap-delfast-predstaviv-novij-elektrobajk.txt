Український стартап Delfast представив новий електричний велосипед Delfast Top 3.0i.

Як передає Укрінформ, про це повідомляє New Atlas.
Вага байку становить 70 кг. Електричний велосипед може досягати максимальної швидкості до 80 км за годину. Завдяки літій-іонному акумулятору електробайк має можливість проїхати на одній зарядці до 320 км.

Зазначається, що новий бортовий комп’ютер постійно контролює стан самого велосипеду та надсилає інформацію про його стан на хмарні сервери Delfast через включене з’єднання 4G, щоб технічна підтримка могла швидко вирішити будь-які проблеми.
Також є вбудований модуль GPS для навігації та відстеження, іммобілайзер для захисту від крадіжки та підключений Bluetooth.

Стандартна базова модель Delfast Top 3.0i доступна у білому та чорному кольорах вартістю 6 999 доларів. Інші побажання клієнтів стартап реалізує за додаткову плату.
Згідно з інформацією на сайті Delfast, екологічний стартап був заснований у листопаді 2014 року Данилом Тонкопієм та Сергієм Денисенком.
Фото: newatlas.com