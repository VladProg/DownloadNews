Американський астроном Каспер Вірчос із міста Таксон, штат Арізона, виявив нову комету у космосі.

Як передає Укрінформ, про це повідомляє KOLD News 13.
Зазначається, що це відбулося ще минулого тижня під час роботи в астрономічній обсерваторії Маунт-Леммон (Арізона), проте публічно стало відомо тільки зараз.
«Коли астроном виявляє комету, її називають на честь його ім’я. В цьому випадку комету назвали моїм прізвищем», - заявив Каспер Вірчос.

Він додав, що сама комета, яку він відкрив, подорожує між Марсом і Сатурном і пролітає навколо Сонця приблизно кожні 13 років.
Вірчос сподівається на початку наступного десятиліття знову побачити цю комету.
Як повідомляв Укрінформ, комета Leonard наприкінці цього року пролетить на найближчій відстані до Землі, а на початку 2022-го «зачепить» своїм хвостом Венеру.