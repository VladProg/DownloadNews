Застереження гендиректора Tesla Ілона Маска про те, що високі процентні ставки можуть знизити попит на електромобілі, обвалило в четвер акції всього сектора.

Як передає Укрінформ з посиланням на Reuters, акції найдорожчого автовиробника у світі впали на 9,3% на рівні $220,11, втративши понад $70 млрд ринкової вартості.
При цьому деякі аналітики сумніваються, що компанія зможе зберегти стрімке зростання, яке роками відрізняло її від інших автовиробників.

Конкуренти, включаючи Rivian Automotive, Lucid Group і Fisker, втратили від 4% до 5%, тоді як традиційні автовиробники, як-от Ford, подешевшали майже на 2%.
Зазначається, що ці коментарі ознаменували зміну тону Маска, який торік заявив, що його компанія «стійка до рецесії».
Очікується, що в поточному кварталі компанія ще більше знизить ціни, щоб досягти своєї річної мети – продажу 1,8 млн автомобілів.