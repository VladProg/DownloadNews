Месенджер Телеграм з нагоди свого десятиліття впроваджує функцію Stories для усіх користувачів.

Як передає Укрінформ, про це повідомив засновник і власник Телеграму Павло Дуров.
«Завдяки численним оновленням і вдосконаленням протягом багатьох років Телеграм переосмислив, яким має бути сучасний досвід обміну повідомленнями. Наступний крок для Телеграму — вийти за межі обміну повідомленнями та очолити інновації в соціальних мережах загалом. Сьогоднішнє поступове впровадження Stories для всіх користувачів знаменує початок цього нового етапу в історії Телеграму», - заявив Дуров.
Він додав, що за час існування Телеграму, месенджер набрав 800 мільйонів активних користувачів.
Stories з’явилися у Телеграмі у липні. Функція була доступна для передплатників Premium. Інші ж могли передивлятися та коментувати їх.
Як повідомлялося, у кіберполіції попередили, що до користування месенджерами Телеграм і ТікТок необхідно підходити раціонально, адже потенційно вони можуть контролюватися спецслужбами РФ і Китаю.