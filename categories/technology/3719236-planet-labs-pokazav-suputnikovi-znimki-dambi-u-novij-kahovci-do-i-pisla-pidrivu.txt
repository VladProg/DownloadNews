На супутникових знімках сервісу Planet Labs видно Каховську ГЕС із різницею у декілька днів до і після підриву росіянами.

Як передає Укрінформ, про це повідомляє сервіс на власній сторінці у Твіттері.
«На цих знімках (супутникового сузір’я – ред.) SkySat зображено воду, яка просочується через дамбу Нової Каховки на півдні України. Дамба розрізає українську річку Дніпро, стримуючи величезний резервуар води», - йдеться у повідомленні.
У сервісі додали, що незмога зупинки води дамбою створює гуманітарну та екологічну катастрофу.
Зазначається, що перша світлина була зроблена 4 червня, а друга вже сьогодні, 6-го червня, вже після підриву Каховської ГЕС.

Фото: Planet Labs


Фото: Planet Labs

Як повідомлялося, вночі 6 червня російська армія підірвала дамбу Каховської ГЕС.
На Херсонщині розпочали евакуацію населення з небезпечних місць, для яких є ризик затоплення внаслідок підриву Каховської ГЕС.
За фактом підриву окупантами Каховської ГЕС правоохоронці розпочали розслідування за статтею "екоцид".
В Укргідроенерго заявили, що Каховська ГЕС повністю зруйнована і відновленню не підлягає.
Перше фото: Maxar Technologies