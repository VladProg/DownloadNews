До України прибула перша партія станцій супутникового Інтернету StarLink, яку надав засновник компанії SpaceX Ілон Маск.

Як передає Укрінформ, про це повідомив міністр цифрової трансформації Михайло Федоров у Телеграмі.
“Перша партія станцій супутникового Інтернету StarLink прибула до України! Дякую Ілону Маску та всім партнерам вільної України! Продовжуємо боротьбу на всіх фронтах!”, - написав Федоров.
Як повідомляв Укрінформ, засновник компанії SpaceX Ілон Маск відповів згодою на прохання міністра цифрової трансформації Михайла Федорова забезпечити Україну станціями Starlink та доступом до супутникового Інтернету.