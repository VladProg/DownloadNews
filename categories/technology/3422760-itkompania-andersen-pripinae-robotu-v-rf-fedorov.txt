IT-компанія Andersen розриває партнерські відносини з російськими клієнтами.


Як передає Укрінформ, про це віцепрем'єр-міністр - міністр цифрової трансформації Михайло Федоров повідомив у Телеграмі.
IT-компанія Andersen припиняє роботу в РФ та розриває партнерські відносини з російськими клієнтами, зауважив Федоров.
Як повідомляв Укрінформ, стримінговий сервіс Netflix призупинив роботу в Росії через агресію в Україні.
24 лютого Росія оголосила війну Україні. Російські війська одночасно перетнули українські кордони з півночі, сходу і Криму. Вони руйнують міста, вбивають мирне населення, обстрілюють та знищують ключові об'єкти інфраструктури, ракети потрапляють до житлових будинків українців.
В Україні запроваджено воєнний стан та оголошено загальну мобілізацію. Збройні сили України за підтримки всього народу мужньо протистоять агресії.
Станом на 7 березня триває 12 доба боротьби з російськими загарбниками.