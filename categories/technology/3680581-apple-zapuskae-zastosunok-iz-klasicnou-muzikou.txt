Компанія Apple анонсувала на 28 березня запуск окремого застосунку для класичної музики — Apple Music Classical.

Про це повідомляє The Verge, передає Укрінформ.
«Apple Music Classical дозволяє швидко та легко знайти будь-який запис у найбільшому каталозі класичної музики за допомогою повністю оптимізованого пошуку. Слухачі можуть насолоджуватися найвищою доступною якістю звуку та відчути багато класичних улюблених музичних творів абсолютно по-новому завдяки просторовому аудіо», — заявили у компанії.
Як зазначається, у 2021 році Apple придбала музичний сервіс Primephonic і планувала випустити власний додаток із класичною музикою до кінця минулого року.
Він буде доступний як окремий додаток в App Store. Доступ до програми входить у стандартну підписку на Apple Music.
Музика в каталозі буде доступна з функцією просторового аудіо з бітрейтом 192 кб/с. У додатку будуть сотні плейлистів та тисячі ексклюзивних альбомів та біографії композиторів.
Спочатку програма вийде на iOS, але у майбутньому з'явиться і на Android.