У період з 18 до 24 квітня ІТ-армія атакувала 125 російських онлайн-ресурсів.

Як передає Укрінформ, про це повідомляє Мінцифри у Телеграмі.
​​«IT-армія продовжує боронити кіберфронт та завдавати ворогу ударів. З 18 до 24 квітня було атаковано 125 російських онлайн-ресурсів»,- йдеться в повідомленні.
Зокрема, атаки зазнала російська система ветеринарної інспекції - це сервіс, через який надають дозволи на м'ясну та молочну продукцію. "Без цього товари не потраплять на полиці супермаркетів. Хай вороги посидять без м'яса та молока", - зазначили у Мінцифри.
Крім того, під атаку потрапили онлайн-сервіси купівлі авіаквитків, а також оператори фіскальних даних - це посередники між онлайн-касами та податковою службою. Попри атаки, у них виникли затримки у видачі чеків та розсинхронізація кількості проданих товарів.
В результаті кібератаки на сервіси 1С у рф було паралізовано роботу таких сервісів, як «‎1С-ИТС»‎, «1С-ЭДО»‎ та «1С-Отчетность»‎, унаслідок чого росіяни не могли подати необхідні звітності вчасно.
Як повідомляв Укрінформ, станом на початок квітня ІТ-армія України атакувала 660 російських ресурсів.