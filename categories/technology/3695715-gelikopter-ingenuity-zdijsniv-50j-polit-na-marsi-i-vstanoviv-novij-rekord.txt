Американське космічне агентство NASA провело в рамках дослідницької місії вже 50-й запуск на Марсі гелікоптера Ingenuity, який під час польоту встановив новий рекорд висоти.

Як передає Укрінформ, про це йдеться у пресрелізі Лабораторії реактивного руху NASA (JPL).
«Гелікоптер NASA Ingenuity Mars Helicopter завершив свій 50-й політ на Марсі», - заявили в JPL.
Зазначається, що гвинтокрил досяг нових висот 13 квітня, подолавши понад 322,2 метра за 145,7 секунди.
Крім цього, гелікоптер також встановив новий рекорд висоти, піднявшись на 18 метрів, перш ніж приземлитися біля «кратера Белва» завширшки 800 метрів.

У NASA очікували, що після приземлення на Червону планету Ingenuity зможе здійснити всього п’ять польотів. Проте він перевершив ці очікування вже у 10 разів.
Як повідомляв Укрінформ, гелікоптер Ingenuity був доставлений на Червону планету разом з марсоходом Perseverance NASA 18 лютого 2022-го року, після майже 7 місяців польоту. Свій перший політ Ingenuity здійснив 19 квітня. Вертоліт вартістю 85 млн доларів США став першим літальним апаратом, запущеним на іншій планеті.
Фото: NASA/JPL-Caltech/ASU/MSSS