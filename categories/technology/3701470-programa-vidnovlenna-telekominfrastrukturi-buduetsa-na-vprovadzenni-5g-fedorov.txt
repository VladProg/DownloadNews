Програма відновлення телеком-інфраструктури будується на впровадженні п’ятого покоління бездротового мобільного зв'язку - 5G.

Про це в інтерв’ю Укрінформу повідомив віцепрем'єр-міністр з інновацій, розвитку освіти, науки та технологій – міністр цифрової трансформації Михайло Федоров.
«Є основна перепона – російське вторгнення. Також ситуація полягає в тому, що частоти, які потрібні для 5G, використовуються військовими. Але програма відновлення телеком-інфраструктури будується, звичайно, на провадженні 5G», - зазначив міністр.
Федоров уточнив, що всього пошкоджено 3000 мобільних базових станцій операторів, а галузі завдано збитків орієнтовано на 2,5 мільярдів доларів. Частину з них, які знаходяться на деокупованих територіях, вдалось відновити – вони вже працюють.
Як повідомлялось, Мінцифри планує з компанією Nokia дослідити можливості модернізації телекомунікаційної інфраструктури України до новітніх технологій, таких як 5G, а також збільшення пропускної спроможності мереж з українськими клієнтами та партнерами.