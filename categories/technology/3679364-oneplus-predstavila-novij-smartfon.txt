Китайська компанія OnePlus презентувала новий смартфон OnePlus Ace 2V.

Як передає Укрінформ, про це повідомляє GSM Arena.
Смартфон має 17-сантиметровий дисплей з активною матрицею на органічних світлодіодах. Його роздільна здатність становить 2772 x 1240 пікселів, а частота оновлення екрану дорівнює 120Гц.

У середині пристрою встановлений процесор Dimensity 9000 та батарея ємністю 5 000 мегаампер за годину.


Зазначається, що селфі-камера має сенсор 16 Мп, а головна камера, що розташована на зворотній стороні, 64 Мп. Телефон важить 191,5 г і має товщину 8,15 мм.
Серед доступних на пристрої функцій є NFC (технологія бездротового зв'язку малого радіуса дії «в один дотик»), Wi-Fi 6, Bluetooth 5.3, сканер відбитків пальців під дисплеєм і стереодинаміки.




OnePlus Ace 2V поставляється в зеленому та чорному кольорах.

Ціни за один екземпляр становлять 310 доларів США за версію з оперативною пам’яттю 12ГБ та внутрішньою 256 ГБ, 360 доларів США за 16/256 ГБ і 405 доларів США за 16/512 ГБ.
Як повідомляв Укрінформ, компанія OnePlus презентувала новий бюджетний смарт-годинник OnePlus Nord Watch.
Фото: GSM Arena