Завдяки оновленню програмного забезпечення, користувачі iPhone від компанії Apple зможуть відтепер копіювати текст зі зроблених фотографій.

Як передає Укрінформ, про це повідомляє CNBC.
Оновлене ПЗ у вигляді iOS 15 дозволяє розпізнавати текст на фотографії iPhone і дає можливість користувачам копіювати ці слова.

Наприклад, користувачі зможуть сфотографувати сторінку в книзі, а потім скопіювати цей уривок тексту та помістити його в інший документ.

Зазначається, що це також працює з копіюванням з рукописного тексту на світлинах, який технологія на основі штучного інтелекту також може розпізнавати.

Як повідомляв Укрінформ, соціальна мережа Instagram тестує нову функцію, яка дозволить користувачам ще більше контролювати вміст своєї стрічки.
Фото: Ming Yeung / Getty Images