Колишня працівниця фірми Limitless, яку компанія Facebook найняла для роботи у сфері безпеки, подала позов до суду, звинувативши її керівництво у расовій дискримінації.

Як передає Укрінформ, про це пише New York Post.
Колишня працівниця служби безпеки Facebook Міа Кінг стверджує у своєму позові, що вона стикнулася з дискримінацією невдовзі після того, як почала працювати у 2018 році на фірмі Limitless, яку Марк Цукерберг та його дружина Прісцилла Чан найняли для захисту безпеки свого технологічного бізнесу.
Зокрема, Міа Кінг заявляє, ніби менеджер фірми Limitless Ліам Бут неодноразово казав, що вона не відповідає кваліфікації для своєї посади, і найняли її лише тому, що вона - темношкіра жінка.
Як зазначається, позов, у якому фігурує Марк Цукерберг, подав також Джон Доу, який керував його домогосподарством і нібито зазнав дискримінації через свою нетрадиційну сексуальну орієнтацію. Доу у своєму судовому позові стверджує, що Бут "мацав" його у суші-ресторані та під час відвідин помешкання Цукербергів у штаті Монтана.
Видання уточнює, що Цукерберг та Чан згадуються в обох позовах як роботодавці, котрі допустили дискримінацію та домагання щодо своїх працівників.