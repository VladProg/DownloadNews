Американське космічне агентство NASA уже вдруге за тиждень оголосило про перенесення запуску ракети SpaceX із чотирма астронавтами, які мають відбути на міжнародну космічну станцію, пославшись на проблему зі здоров’ям одного з членів екіпажу.

Про це передає Укрінформ з посиланням на газету Guardian.
Саме агентство назвало це «незначною медичною проблемою», яка не є чимось надзвичайним і не пов'язана з COVID-19, але відмовилося уточнити характер проблеми чи повідомити, кого з астронавтів вона стосується.
Запуск спочатку було перенесли через погодні умови з неділі на середу, тепер – на вечір наступної суботи.
Космічний корабель компанії SpaceX, який має стартувати в суботу о 23:36 із космодрому імені Кеннеді на мисі Канаверал, являтиме собою капсулу Crew Dragon і двоступеневу ракету Falcon 9.
Астронавти відбувають на навколоземну орбіту на шість місяців з науковою місією. За 22 години корабель має наблизитися до космічної станції та стикуватися з нею на відстані 400 км від поверхні землі.
До екіпажу входять: командир, льотчик-випробувач ВПС США 44-річний Раджа Чарі; астронавт і лікар 61-річний Том Маршберн; інженер-ядерник, офіцер підводного човна ВМС США 34-річна Кайла Баррон; а також німецький фахівець із Європейського космічного агентства 51-річний Маттіас Маурер.