Українські компанії та підприємства оборонної галузі представлені на Міжнародній оборонній виставці IDEF-2023, яка відкрилася сьогодні у Стамбулі.

Про це повідомляє кореспондент Укрінформу.
“Бажаю, аби 16-та Міжнародна виставка IDEF, яка відбувається з 1993 року, стала майданчиком сприяння для компаній нашої країни та наших друзів. Вітаю всі установи та організації, які зробили внесок у проведення виставки. Вітаю учасників та гостей з різних країн світу... IDEF зарекомендував себе як новий бренд в оборонній сфері, що доведено мільйонними угодами в доларах», - сказав, вітаючи учасників та гостей виставки, президент Туреччини Реджеп Тайїп Ердоган.






Міжнародна оборонна виставка IDEF-2023 у Стамбулі / Фото: Ольга Будник, Укрінформ































На виставці представлені стенди Національної асоціації оборонної промисловості України та Державного підприємства «АРСЕНАЛ», також компаній LLC NVECTECH, ТОВ «НВЦ «СПЕЦТЕХНОМАШ», Державне підприємство «СпецТехноЕкспорт».
У порядку денному - відвідання виставки українською делегацією на чолі із заступником міністра оборони України Денисом Шараповим, очільниками провідних підприємств оборонної галузі України.
Міжнародна оборонна виставка IDEF - це відомий у світі та потужний міжнародний майданчик представлення продукції оборонно-технічної сфери, який охоплює більше 1,5 тисячі компаній з виробництва техніки та озброєння з більше 50 країн світу.