У Державній службі спеціального зв’язку та захисту інформації порадили, як залишатись на зв’язку навіть за відсутності мобільного покриття.

Як передає Укрінформ, про це Держспецзв’язку повідомляє у Телеграмі.
"У період війни надзвичайно важливо знати про те, що з вашими близькими. Послуги наших операторів дають можливість дізнатися, коли той, кому ви дзвонили, з'явиться на зв'язку. А додатки, встановлені на телефоні, дозволяють спілкуватися із сусідами, навіть за відсутності покриття", - ідеться у повідомленні.
У Держспецзв’язку порадили відповідні додатки:
Bridgefy: Android, iOS;
Walkie Talkie: Android, iOS;
Two Way/Walkie Talkie: Android, iOS.
Як повідомляв Укрінформ, у Держспецзв’язку попередили про посилення ворожих кібератак на Великдень.
Фахівці радять не переходити за будь-якими посиланнями, отриманими від незнайомців. Не відкривати вкладених файлів, надісланих у листах із невідомих адрес. Навіть якщо на перший погляд здається, що це звичайні вітальні листівки чи святкове відео.
Також із обережністю потрібно ставитися і до подібних повідомлень, надісланих від знайомих. Навіть близькі можуть не знати, що ненавмисно розповсюджують шкідливе посилання чи вкладення, або ж їхній акаунт може бути зламаний кіберзловмисниками.