Храм у штаті Керала на півдні Індії представив механічного слона для проведення своїх ритуалів.

Як передає Укрінформ, про це повідомляє BBC.
“Ми сподіваємось, що інші храми також подумають про те, щоб замінити слонів роботами-слонами для своїх ритуалів”, - сказав священник храму Раджкумар Намбутірі.
Ініціатива влади храму Ірінджадаппіллі Шрі Крішна в районі Тріссур є частиною їхньої обіцянки припинити використання живих тварин для будь-яких свят.
Модель було подаровано відділенням організації “Люди за етичне поводження з тваринами” (PETA) в Індії та індійською актрисою Парваті Тірувоту.
Вони сподівалися, що це допоможе проводити заходи без жорстокості.
Прикуті ланцюгами, осідлані та прикрашені, слони відіграють важливу роль у храмових святах у Кералі. Цей індійський штат є домом для приблизно п’ятої частини з близько 2500 слонів, яких утримують у неволі.
Минулого тижня Центр дослідження прав тварин написав головному міністру штату про збільшення смертності ссавців, зазначивши, що 138 слонів, які утримувалися в неволі, померли в Кералі між 2018 та 2023 роками.
В опублікованій у понеділок заяві PETA заявила, що піддавати живих слонів надзвичайно гучним звукам під час фестивалів було жорстоким, і закликала всі храми у штаті Керала перейти на реальних механічних слонів.
Модель механічного слона, подарована PETA, має зріст 3,3 метра, вагу 800 кілограмів, і виготовлена із залізної рами.
Як повідомляв Укрінформ, активісти корінних народів, які вимагають прибрати вітрові турбіни з оленячих пасовищ у Норвегії, розширили свій протест у вівторок, заблокувавши доступ до міністерства фінансів, оскільки продовжували демонстрацію біля сусіднього міністерства енергетики.