Компанія OpenAI оголосила про початок передзамовлень на за стосунок ChatGPT для пристроїв на операційній системі Android.

Як передає Укрінформ, про це компанія повідомила на офіційній сторінці у Твіттері.
«Анонс ChatGPT для Android! Застосунок стане доступним для користувачів наступного тижня», – зазначили у компанії у п’ятницю.
Наразі додаток від OpenAI можна попередньо замовити у магазині додатків Google Play.
ChatGPT – це чат-бот на основі мовної моделі штучного інтелекту (ШІ), розроблений американською лабораторією досліджень OpenAI.
Був запущений як прототип у листопаді 2022 року і викликав неабиякий резонанс серед світової спільноти. Популярність до нього прийшла практично одразу: 1 млн користувачів за п'ять днів.
Як повідомляв Укрінформ, Європейський парламент схвалив проєкт, який ляже в основу майбутнього закону щодо правил регулювання штучного інтелекту.