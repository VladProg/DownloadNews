Стів Юрчик, колишній адміністратор NASA, запустив стартап Quantum Space, що займатиметься будівництвом роботизованих форпостів між Місяцем та Землею.

Як передає Укрінформ, про це повідомляє Space News.
Стартап на чолі з колишнім виконуючим обов’язки адміністратора NASA оголосив про плани розробити спеціальні платформи, які використовуватимуть роботизовані транспортні засоби у космічному просторі для підтримки низки функцій.
Компанія Quantum Space, що базується у штаті Меріленд, оголосила 3 ​​лютого, що починає роботу над платформою космічного корабля, що спочатку працюватиме на точці Лагранжа L-1 між Землею та Місяцем та розміщуватиме різні корисні вантажі. Точка Лагранжа L1 системи Земля-Луна розташована на умовній лінії між Землею та Місяцем, на відстані приблизно 60 тис. км від поверхні Місяця
«Ми намагаємося змінити спосіб розгортання та експлуатації космічних кораблів», – сказав в інтерв’ю Стів Юрчик, співзасновник, президент та виконавчий директор Quantum Space.
«Ми насправді компанія, що займається космічними послугами, і ці послуги будуть доступні за допомогою нової платформи, що називається форпост, який є, свого роду, космічним кораблем, розробленим для технічного обслуговування», - йдеться у повідомленні.
За його словами, такий форпост буде складатися з двох компонентів. Один з них — платформа для розміщення корисних вантажів із використанням модульного інтерфейсу. Інший — космічний корабель, який буде доставляти вантажі на платформу та встановлювати їх за допомогою роботизованих маніпуляторів.
За словами Юрчика, таким чином можна буде доправляти прилади для зв’язку, навігації, дистанційного зондування, датчики космічної погоди тощо.