Китайська компанія Honor презентувала широкому загалу нові смартфони Honor X30i 5G та Honor X30 Max 5G.

Як передає Укрінформ, про це повідомляє GSM Arena.
Honor X30i 5G має 17-сантиметровий LCD-дисплей з роздільною здатністю FHD+. Частота оновлення екрану становить 90 гц.

Загалом пристрій має чотири камери – селфікамеру на 8 Мп та ще три на зворотному боці - на 48 Мп, 2 Мп та 2 Мп.



На телефоні встановлено процесор MediaTek Dimensity 810 5G та батарею потужністю 4 тис. мегаампер за годину. Товщина пристрою - 7,45 мм, вага - 175 г. Операційна пам'ять - 6 або 8 Гб, а внутрішня - до 256 Гб.
Вартість базової моделі починається від 218 доларів США.
Honor X30 Max 5G має 18-сантиметровий LCD-дисплей з роздільною здатністю FHD+. Загалом пристрій має три камери – селфікамеру на 8 Мп та ще дві на зворотному боці - на 64 Мп та 2 Мп.

Телефон оснащено процесором MediaTek Dimensity 900 та батарею потужністю 5 тис. мегаампер за годину. Операційна пам'ять - 8 Гб, а внутрішня - до 256 Гб.
Вартість базової моделі стартує від 375 доларів США.
Як повідомляв Укрінформ, китайська компанія Honor представила новий смартфон Honor Play5 Youth.
Фото: gsmarena.com