Екіпаж пілотованого китайського корабля "Шеньчжоу-13" здійснить другий вихід у відкритий космос у неділю, 26 грудня.

Про це повідомили в Канцелярії програми пілотованої космонавтики Китаю (CMSA), передає Укрінформ із посиланням на Сіньхуа.
Планується, що космонавти Чжай Чжиган та Є Гуанфу зроблять вихід у відкритий космос, а жінка-космонавт Ван Япін залишиться у модулі, щоб надавати їм підтримку.
Три китайські космонавти з жовтня працюють і живуть в основному модулі китайської космічної станції. У CMSA заявили, що вони перебувають у хорошому стані, комплекс космічної станції працює у штатному режимі.
Як повідомлялося, Шеньчжоу-13 - восьмий пілотований космічний корабель КНР серії "Шеньчжоу".
Метою польоту є продовження роботи на орбіті основних технологій з будівництва та експлуатації китайської космічної станції, розвантаження транспортного корабля «Тяньчжоу-3». Екіпаж перебуватиме на орбіті близько п'яти-шести місяців.
У листопаді два члени китайських космонавтів Чжай Чжиган та Ван Япін здійснили вихід у відкритий космос.
Фото з відкритих джерел