Центр протидії дезінформації при РНБО України та Офіс доброчесності НАЗК у рамках проєкту «Доброчесність онлайн» нагадують, як поводитися у мережі, щоб не допомагати ворогу під час війни.

Як передає Укрінформ, про це ЦПД повідомляє у Телеграмі.
«Не поширюйте інформацію про зброю та технічне обладнання, яке ми отримуємо від партнерів. Це чутлива інформація, яку збирає супротивник, щоб використати у війні проти нашої країни. Давайте радіти тихо», - ідеться в повідомленні.
У ЦПД зазначають, що зараз будь-який правильний вчинок українця, зокрема у цифровому просторі, наближає нас до перемоги.
Як повідомляв Укрінформ, росія готує маніпуляції на тему можливого «голоду» в Україні та світі.