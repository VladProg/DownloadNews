Кіберфахівці української ІТ-армії зламали російську систему бронювання авіаквитків, зупинивши роботу найбільших аеропортів РФ.

Як передає Укрінформ, про це про це віцепрем’єр-міністр з інновацій, розвитку освіти, науки та технологій - міністр цифрової трансформації Михайло Федоров повідомив у Телеграмі.





“IT-армія активно працює, майже щодня російські сайти виходять з ладу, дані витікають, а робота держустанов паралізується. Один з останніх кейсів - зупинка найбільших аеропортів рф”, - зазначив він, додавши, що IT-армія зламала російську систему бронювання авіаквитків Leonardo.
Як зауважив Федоров, якщо українські аеропорти не можуть працювати через війну, то чому це мають робити російські?
“ІТ-армія постійно прокачує скіли, поповнює свої ряди та готує нові “сюрпризи” для росіян. Перемога буде за Україною, зокрема й у кіберпросторі”, - наголосив віцепрем'єр-міністр.
Як повідомляв Укрінформ, Мінцифри має намір масштабувати успішний досвід у сфері БПЛА на інші напрями військових інновацій і запрошує до співпраці команди, які можуть допомогти технологічно підсилити фронт.