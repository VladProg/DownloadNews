Національне управління США з аеронавтики та дослідження космосу (NASA) повідомило, що поблизу Землі у суботу, 24 червня, пролетить астероїд 467336 (2002 LT38).

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта становить близько 256 м.
Відстань від нього до Землі становитиме близько 6,7 мільйона кілометрів. Швидкість руху астероїда дорівнює 25 740 км/год.
Якщо астероїд наближається до Землі на відстань ближче ніж за 7,4 млн км, а його розмір перевищує 150 м, у NASA вважають його «потенційно небезпечним об’єктом».
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у четвер, 15 червня, пролетів астероїд 2020 DB5. Довжина небесного об'єкта становила близько 488 м.