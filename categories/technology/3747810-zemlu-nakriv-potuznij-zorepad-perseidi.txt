У ніч на неділю, 13 серпня, Персеїдський метеорний дощ (Персеїди) накрив Землю, коли вона перетинала шлях комети Свіфта-Туттля.

Як передає Укрінформ, про це повідомляє BBC.
Зазначається, що коли уламки комети потрапляють в атмосферу Землі, вони згорають, що призводить до яскравих спалахів, відомих як падаючі зірки, які можна побачити неозброєним оком.

Фото: CALLUM WHITE

За цим щорічним природним явищем можна спостерігати в однаковий час у липні та серпні щороку, і цього року пік припав на ніч суботи та ранні години неділі.

Фото: GETTY IMAGES

Як відомо, метеори, які можуть мати розмір піщинки або горошинки, врізалися в атмосферу Землі зі швидкістю 215 000 км за годину.
Слід наголосити, що палаючі уламки не становлять ніякої небезпеки для мешканців Землі. Зорепад Персеїди вважається однією з найкращих астрономічних подій, оскільки вона створює яскраві метеори та є однією з найактивніших.