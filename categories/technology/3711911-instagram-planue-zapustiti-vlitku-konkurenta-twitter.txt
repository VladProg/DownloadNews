Застосунок Instagram компанії Meta Platforms планує в червні випустити текстовий застосунок, який конкуруватиме з Twitter.

Як передає Укрінформ, про це повідомляє Reuters.
Згідно з повідомленням, материнська компанія Meta Platforms тестує продукт спільно з впливовими людьми і деякими розробниками.
"Meta зв'язалася з кадровими агентствами та знаменитостями, щоб оцінити їхню зацікавленість у випробуванні ранньої версії програми, яка буде інтегрована з Instagram", - йдеться в повідомленні.
Зазначається, що застосунок побудований на базі Instagram, але буде сумісний з деякими іншими застосунками, такими як Mastodon.
Як повідомляв Укрінформ, у компанії Twitter заявили, що корпорація Microsoft порушила угоду про використання даних соціальної мережі.