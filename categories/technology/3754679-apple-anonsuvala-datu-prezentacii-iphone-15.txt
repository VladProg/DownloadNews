Компанія Apple призначила презентацію п’ятнадцятої версії iPhone та нового покоління розумних годинників Apple Watch на 12 вересня.



Як передає Укрінформ, про це повідомляє Bloomberg.
Компанія оголосила про заплановану презентацію на своєму веб-сайті та електронною поштою під слоганом «Wanderlust» («Жага до подорожей»).
Презентація разом із супутнім заходом у театрі Стіва Джобса у Купертіно, штат Каліфорнія, транслюватиметься в онлайн-режимі 12 вересня о 10:00 за тихоокеанським часом (20:00 за київським часом).
Родзинкою заходу стане нова лінійка iPhone, яка включатиме iPhone 15, iPhone 15
Plus, iPhone 15 Pro та iPhone 15 Pro Max.
Перші два пристрої отримали від моделі iPhone 14 Pro чіп А16, інтерфейс Dynamic Island та 48-мігапфіксельну задню камеру, проте їх дизайн залишиться незмінним.
iPhone 15 Pro отримав раму із титану, тонші рамки навколо екрану та процесор А17. Також цьому варіанту гаджетів додали нову кнопку, яка замінить перемикач звуку. iPhone 15 Pro буде легшим за попередників, матиме 6,7-дюймовий екран та нову камеру із більш глибоким оптичним зумом.
Усі чотири iPhone перейдуть на зарядний порт USB-C відповідно до нових правил ЄС.
Компанія планує підвищити ціни на деякі із своїх моделей вищого класу (iPhone Pro та iPhone Pro Max) цього року, йдеться у матеріалі.
На вересневій презентації також будуть представлені навушники Apple Airpods, теж із зарядним портом USB-C, та смартгодинники Apple Watch Series 9 і Ultra.
Як повідомляв Укрінформ, iPhone-15 підтримуватиме зарядку потужністю до 35 Вт, що забезпечуватиме більшу швидкість заряджання батареї.
Фото з сайту ordcuttersnews.com