У Шанхаї відбувся захід, присвячений передачі замовнику першого збудованого в Китаї великого круїзного лайнера.

Про це повідомляє Сіньхуа, передає Укрінформ.
Довжина круїзного лайнера під назвою "Adora Magic City" становить 323,6 м, водотоннажність - 135 500 тонн.






Перший китайський круїзний лайнер передали замовнику / Фото: Сіньхуа































На борту судна розташовано 2 125 гостьових кают. Як повідомили в компанії Shanghai Waigaoqiao Shipbuilding Co., Ltd. у них зможуть розміститися 5 246 пасажирів.
Уточнюється, що "Adora Magic City" вирушить у перший рейс 1 січня 2024 року.
Як повідомлялося, у Китаї почалася комерційна експлуатація першого спроєктованого і збудованого в країні магістрального реактивного пасажирського літака C919.