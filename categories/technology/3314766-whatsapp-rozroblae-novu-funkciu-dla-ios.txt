Месенджер WhatsApp розробляє нову функцію для користувачів із операційною системою iOS, яка дозволить робити транскрипцію голосових повідомлень.

Як передає Укрінформ, про це повідомляє 9To5mac.

Сама ж транскрипція буде робитися на пристроях користувачів, і таким чином ані WhatsApp, ані Facebook не матимуть доступу до змісту цих повідомлень.
Нова функція також допоможе Apple покращити свою технологію розпізнавання мовлення. Окрім того, вона буде абсолютно необов’язковою.
Поки що нова функція перебуває на стадії розробки, і її ще не можна протестувати на практиці.
Як повідомляв Укрінформ, компанія Facebook тестує голосові та відеодзвінки в основному додатку соцмережі.