Пентагон закупить для ЗСУ реактивні боєприпаси з лазерним наведенням – ракети Hydra 70, якими можна бити по ворогу з літаків, гелікоптерів та наземних установок

Що таке APKWS
- Advanced Precision Kill Weapon Systems - система лазерного наведення для некерованих ракет Hydra 70, що перетворює їх на високоточний боєприпас.

Які переваги та особливості
- ракети можна запускати з повітряних і з наземних мобільних пускових установок;
- ракета заповнює нішу між некерованими ракетами та протитанковими боєприпасами, що забезпечує точність нейтралізації невеликих цілей;
- лазерна головка самонаведення підключається до керування після зниження кутової швидкості обертання ракети з 40 до 1- 2 об/с;
- в ракеті є неконтактний детонатор, що забезпечує підрив при наближенні до цілі;
- ракети повністю сумісні з усіма пусковими пристроями для НАР Hydra 70 та можуть використовуватися всіма літаками та гелікоптерами, які здатні нести некеровані ракети.


ТЕХНІЧНІ ХАРАКТЕРИСТИКИ
- вага: 15 кг;
- довжина: 1,87 м;
- діаметр: 70 мм;
- розмах крила: 24,3 см;
- швидкість: 1000 м/с;
- дальність:
1 100-5 000 м при пуску з гелікоптера,
2-11 км при пуску з літака;
- наведення: напівактивне лазерне;
- двигун: всі двигуни Hydra 70;
- боєголовка: Hydra 70.

Виробник: BAE Systems.

Яка сума закупки ракет
- $22,6 млн.

Чим ракета важлива для України
- з цими ракетами українська армія у рази збільшить свій арсенал способів ліквідації російської техніки та живої сили.

Ціна однієї ракети
- $10 тис.

Текст: Алла Роєнко
Джерела:
Факти, Ukrainian Military Pages