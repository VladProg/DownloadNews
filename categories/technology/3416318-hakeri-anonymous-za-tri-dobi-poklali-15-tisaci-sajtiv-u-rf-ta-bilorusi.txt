Міжнародна хакерська група Anonymous за останні 72 години припинила роботу 1,5 тисячі сайтів, що належать держструктурам, державним ЗМІ, банкам та компаніям в Росії та Білорусі. Також забанили пропагандистські Russia Today та Sputnik у країнах Євросоюзу.

Про це повідомляє Укрінформ із посиланням на Твіттер Anonymous.
«Аnonymous за останні 72 години «поклав» понад 1500 вебсайтів урядів Росії та Білорусі, державних ЗМІ, банків і компаній», - повідомили хакери.
Також Anonymous повідомили про те, що забанили у країнах Євросоюзу Russia Today та Sputnik.
Хакери звернулися до росіян із закликом вийти на вулиці.
«Народу Росії: Ми не хочемо з вами воювати. Зрозумійте, що Путін вторгся до суверенної нації, і весь світ обурений. Ми знаємо, що протистояти йому ризиковано, але якщо ви не встоїте, то хто?», - йдеться у зверненні.
Як повідомляв Укрінформ, хакери Anonymous попередили росіян, що до 3 березня гроші з їхніх карток можуть перевести ЗСУ.