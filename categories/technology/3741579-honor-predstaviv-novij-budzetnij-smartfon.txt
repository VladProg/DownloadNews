Китайська компанія Honor презентувала новий бюджетний смартфон, який отримав назву Honor X6a.

Як передає Укрінформ, про це повідомляє GSM Arena.
Пристрій має 16,7-сантиметровий тонкоплівковий транзисторний рідкокристалічний дисплей з роздільною здатністю 720 x 1 612 пікселів та частотою оновлення екрана 90 Гц.

Смартфон оснащений процесором MediaTek Helio G36 та акумулятором з потужністю 5200 міліампер за годину.

Операційна пам'ять дорівнює 4 ГБ, внутрішня становить 128 ГБ.
Зазначається, що основна камера Honor X6a має 50 МП. Також є макрооб'єктив на 2 МП і датчик глибини на 2 МП.
Honor X6a, який поставляється в бірюзовому й чорному кольорах, продається за 167 доларів США.
Як повідомляв Укрінформ, південнокорейська компанія Samsung Electronics у середу, 26 липня, презентувала низку нових гаджетів - нові гнучкі смартфони, планшети та смартгодинники.