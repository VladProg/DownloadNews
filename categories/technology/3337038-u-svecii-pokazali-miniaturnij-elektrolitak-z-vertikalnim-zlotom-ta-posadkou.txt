Шведська компанія Jetson Aero показала свій компактний мініатюрний електричний літаючий апарат The Jetson One, який може здійснювати вертикальний зльот та посадку (eVTOL).

Як передає Укрінформ, про це повідомляє New Atlas.
Його габарити становлять 2845 мм x 2400 мм x 1030 мм, вага лише 90 кг.
Загалом одномісний апарат, який має вісім пропелерів, може розганятися до 102 км за годину. Потужність електродвигуна становить 118 кінських сил.

Зазначається, що 85-кілограмовий пілот зможе пролетіти лише 15 хвилин перед тим, як апарату доведеться підзарядитися. Сам апарат керується двома джойстиками замість керма.

Вартість одного екземпляра дорівнює 92 тисяч доларів США.

Як повідомляв Укрінформ, ізраїльська стартап-компанія AIR представила свій перший електричний літак з вертикальним зльотом і посадкою (eVTOL).