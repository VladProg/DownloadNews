Погодні умови завадили Японії відправити свою першу дослідну місію на поверхню Місяця.

Як повідомляє кореспондент Укрінформу, про це пише Reuters.

“Космічне агентство Японії відклало запланований на понеділок запуск у космос ракети Н-ІІА, на борту якої знаходився місячний посадковий модуль”, - йдеться у матеріалі.

Зазначається, що рішення було ухвалене за 24 хвилини до запланованого часу запуску через нестабільні вітри у верхніх шарах атмосфери. “Ракета містила розумний посадковий модуль для дослідження Місяця JAXA, який мав стати першим японським космічним судном, що приземлилося на Місяці”, - стверджує Reuters.

Агентство нагадує, що у квітні японський стартап Ispace спробував запустити на Місяць дослідний зонд, однак місія була не досягла успіху.

Як повідомляв Укрінформ, 23 серпня Індія стала четвертою країною, яка змогла успішно здійснили посадку місії Chandrayaan-3 на Місяць.

Місія приземлилася біля південного полюса Місяця і, вивчатиме своє оточення протягом приблизно одного місячного дня (приблизно 14 земних діб). У неділю вона передала на Землі перші дослідні дані, які стосувалися температури поверхні Місяця.