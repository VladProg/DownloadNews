Чотирилапі роботи-пси Automated Ground Surveillance Vehicles допомагатимуть американським прикордонникам патрулювати ділянки південно-західного кордону США.

Як передає Укрінформ, про це повідомляє 8newsnow.
Роботи були розроблені інженерами Директорату науки і технологій, який є підрозділом Міністерства внутрішньої безпеки США. Вага одного «собаки», який оснащений різними гаджетами і камерами, становить близько 45 кг. Вони можуть працювати на асфальті, траві та підніматися або спускатися зі схилів.
Основна мета застосування цих роботів-псів полягає у тому, щоб використовувати їх у небезпечних зонах, щоб зменшити вплив від небезпечних для життя ситуацій на людей.
Зазначається, що пристрої можуть передавати відео та інші дані в реальному часі людині, яка ними керує.
Як повідомляв Укрінформ, китайська компанія Xiaomi показала свого першого чотириногого робота-собаку CyberDog.