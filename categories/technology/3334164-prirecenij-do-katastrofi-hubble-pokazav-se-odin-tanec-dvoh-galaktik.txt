Телескоп Hubble зробив фотографію двох взаємодіючих галактик NGC 7752 та NGC 7753 у сузір'ї Пегаса.

Як передає Укрінформ, про це повідомляє обсерваторія.
Колективна назва цих двох галактик, які розташовані за близько 220 мільйонів світлових років від Землі, - Arp 86 в Атласі пекулярних галактик.


Фото: esahubble

Найбільшою на знімку є спіральна галактика NGC 7753, а NGC 7752 вважається його меншим за розміром компаньйоном.
Зазначається, що цей космічний «танець» між двома галактиками приречений завершитися катастрофічно саме для NGC 7752. Зрештою ця галактика або вилетить у міжгалактичний простір, або її повністю поглине набагато більший сусід.
Як повідомляв Укрінформ, телескоп Hubble зробив фотографію двох взаємодіючих галактик NGC 5953 та NGC 5954.