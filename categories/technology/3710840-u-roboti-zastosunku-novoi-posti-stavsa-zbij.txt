Через технічний збій у роботі застосунку «Нової пошти» неможливо скористатися поштоматом та супутніми послугами. Клієнтам буде запропоновано варіанти отримання посилок.

Як передає Укрінформ, про це повідомляє пресслужба компанії.
«На жаль, через технічний збій мобільний застосунок «Нової пошти» тимчасово не працює. Тому наразі неможливо скористатися поштоматом та усіма послугами із застосунку», – йдеться в повідомленні.
В компанії наголошують, що усім, хто очікує посилки у поштомат сьогодні, найближчим часом зателефонує оператор і уточнить побажання: зручний спосіб доставки або можливість зачекати отримання у поштоматі.
За інформацією «Нової пошти», у відділеннях оператора усі послуги по відправці посилок і вантажів, а також фінансові послуги доступні. Також працюють усі інші цифрові точки контакту - API, бізнес-кабінет, сайт.
«Ми докладаємо усіх зусиль, щоб якнайшвидше відновити роботу мобільного застосунку. Щойно ми відновимо його роботу - одразу повідомимо у соціальних мережах та на сайті компанії», - запевнили в компанії.
Як повідомлялося, «Нова пошта» призначила генеральних директорів представництв компанії у Польщі, Литві та Чехії.