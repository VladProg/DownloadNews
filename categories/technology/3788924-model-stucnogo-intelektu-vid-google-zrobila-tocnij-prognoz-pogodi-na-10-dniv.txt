Компанія Google DeepMind розробила модель штучного інтелекту GraphCast, яка зробила точний прогноз погоди на 10 днів менше ніж за хвилину.

Про це повідомляє Science, передає Укрінформ.
GraphCast, застосовуючи архітектуру машинного навчання на основі історичних даних про погоду, бере поточний стан погоди на Землі та стан шістьма годинами раніше, після чого розраховує, якою буде погода ще через шість годин.
GraphCast прогнозує погоду на 10 днів у всьому світі менше ніж за хвилину.
Дослідники Google підключили до алгоритму історичні дані за 39 років (з 1979 по 2017 рр.) і використали наявні дані та решту років для перевірки його точності.

Фото з сайту Science

Окрім того, що GraphCast перевершив результати суперкомп’ютера Європейського центру середньострокових прогнозів погоди (ECMWF), точно передбачив циклони та екстремальні температури.
Як повідомлялося, генеральний директор компанії Google Сундар Пічаї заявив, що країни несуть спільну відповідальність за створення глобальних рамок щодо ШІ.
Перше фото: Depositphotos