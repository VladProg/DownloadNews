Бойовий БПЛА Bayraktar TB-3 розробки та виробництва компанії Baykar готують до першого польоту.

Про це повідомляє Укрінформ з посиланням на технічного директора компанії Baykar Сельчука Байрактара у Твіттері.
“Bayraktar TB3 рахує дні до свого першого польоту після свого старшого брата Kızılelma”, - повідомив Сельчук Байрактар.
На опублікованих техдиректором компанії Baykar фото видно бойовий безпілотник Bayraktar TB-3 у виробничих приміщеннях компанії. Однією з особливостей нового “байрактару” буде можливість складати крила при транспортуванні.




Як повідомляв Укрінформ, у кінці січня турецький безпілотний винищувач Kızılelma, розроблений компанією Baykar, успішно пройшов друге льотне випробування.