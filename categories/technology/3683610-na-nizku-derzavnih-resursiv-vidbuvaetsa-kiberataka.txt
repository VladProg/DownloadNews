ДП «Національні інформаційні системи» повідомляє про кібератаку на державні ресурси України.

Як передає Укрінформ, про це інформує портал “Судова влада”.
“Державне підприємство "Національні інформаційні системи" інформує, що 17 березня 2023 року відбувається кібератака на державні ресурси України, в тому числі на Єдині та Державні реєстри, сайти Міністерства юстиції України, ДП "НАІС" тощо”, - йдеться в повідомленні.
Зазначається, що через великий обсяг трафіку під час DdoS-атаки користувачі ресурсів можуть спостерігати проблеми з отриманням доступу до них.
Спеціалісти ДП "НАІС" спільно з фахівцями провайдера працюють над вирішенням проблеми.
Як повідомлялося, напередодні ДП "Інформаційні судові системи" повідомило про російську кібератаку на систему електронної пошти української судової влади.