Унаслідок кіберінциденту та хакерської атаки тимчасово припинено роботу офіційного вебпорталу Державної архівної служби України.

Як передає Укрінформ, про це інформує Державна архівна служба України у Фейсбуці.
“Сповіщаємо, що тимчасово, внаслідок кіберінциденту та хакерської атаки, припинено роботу офіційного вебпорталу Державної архівної служби України. Фахівці займаються відновленням сталої роботи ресурсу зовнішньої комунікації Укрдержархіву, про відновлення роботи вебпорталу Вас буде повідомлено додатково”, - ідеться в повідомленні.
Зазначається, що новини та інформація від Укрдержархіву будуть публікуватися на сторінках відомства в соціальних мережах.
Як повідомлялося, напередодні Державна служба спеціального зв'язку та захисту інформації України попереджала про нову кібератаку на державні організації України через розсилання електронних листів.