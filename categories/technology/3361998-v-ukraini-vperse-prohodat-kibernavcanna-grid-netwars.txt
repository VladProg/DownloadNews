Національний координаційний центр кібербезпеки при РНБО за підтримки проєкту USAID «Кібербезпека критично важливої інфраструктури» проводить перші в Україні кібернавчання «National Cybersecurity Preparedness: Grid NetWars».

Як передає Укрінформ, про це повідомляє пресслужба РНБО.
Зазначається, що нові знання у сфері кіберзахисту об’єктів критичної інфраструктури здобувають представники основних суб’єктів кібербезпеки, приватного сектору та вищих навчальних закладів.

Сценарії навчань Grid NetWars створені SANS Institute — провідною світовою організацією, яка навчає та сертифікує фахівців з кібербезпеки.
Формат Grid NetWars передбачає командну роботу з відбиття імітованих кібератак, що допомагає учасникам не тільки перевірити, а й покращити свої навички. Українські спеціалісти вперше отримають престижну сертифікацію від SANS Institute.






В Україні вперше проходять кібернавчання Grid NetWars із захисту критичної інфраструктури / Фото: РНБОУ

























Заступник секретаря РНБО Сергій Демедюк зазначив, що надійна кібербезпека об’єктів критичної інфраструктури в умовах гібридної агресії є критично важливою, й акцентував на важливості скоординованих дій суб’єктів державного та приватного сектору у питаннях забезпечення кіберзахисту.
«Протягом року НКЦК проводить навчання для спеціалістів з кіберзахисту критично важливої інфраструктури, і змагання Grid NetWars наприкінці року - своєрідне підбиття підсумків, за результатами яких ми зможемо оцінити готовність фахівців протидіяти кіберзагрозам», - наголосив він.