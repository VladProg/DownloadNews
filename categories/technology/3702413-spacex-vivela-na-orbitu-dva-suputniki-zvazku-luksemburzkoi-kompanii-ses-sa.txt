Ракета компанії SpaceX у суботу вивела на орбіту два супутники зв'язку O3b mPOWER люксембурзької корпорації SES S.A.

Про це SpaceX повідомила у Твіттері, передає Укрінформ.
Запуск ракети Falcon 9 відбувся з 40-го стартового комплексу бази космічних сил США на мисі Канаверал у Флориді.
Компанія підтвердила, що супутники успішно вийшли на задану орбіту.

Відео: SpaceX
O3b mPOWER призначені для забезпечення високошвидкісного доступу до інтернету та надання послуг мобільного зв'язку у глобальному масштабі.
Загалом на середню навколоземну орбіту висотою 8 тис. км планується вивести 11 супутників O3b mPOWER. Два такі супутники були запущені на Falcon 9 торік у грудні.
Як повідомляв Укрінформ, 27 квітня SpaceX запустила на орбіту 46 інтернет-супутників Starlink.
Фото: SpaceX