Британська компанія Blue Ocean Seismic Services (Boss) заявила про успішні випробовування підводного дрона у Північному морі.

Як передає Укрінформ, про це повідомляє Evening Standard.
«Тепер ми знаємо, що наші автономні транспортні засоби витримують у надзвичайно складних умовах та продовжують збирати високоякісні дані», - заявив гендиректор компанії Саймон Іллінгворт.

Зазначається, що автономний транспортний засіб здатний проводити геологічні дослідження на морському дні.
Ба більше, здобуті підводним безпілотником дані можуть бути використані для ідентифікації нових нафтових і газових родовищ, місць для будівництва морських вітрових електростанцій та спеціальних сховищ для зберігання відходів вуглекислого газу під землею.

У компанії заявляють, що такі дослідження під водою з використанням дрона швидші, безпечніші, екологічніші та на 50% дешевші, ніж традиційні методи, які досі використовують технології віком 50 років.
Новий дрон може бути під водою майже три місяці без підзарядки.
Як повідомляв Укрінформ, колумбійська компанія KM-RoBoTa розробила робота AgnathaX, який може плавати у воді.
Фото: Blue Ocean Seismic Services (Boss)