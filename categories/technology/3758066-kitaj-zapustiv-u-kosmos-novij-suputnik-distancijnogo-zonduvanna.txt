Фото:: Wang Jiangbo/XinhuaКитайська ракета-носій «Чанчжен-4C» (Long March-4C) у четвер вивела в космос новий супутник дистанційного зондування Землі.

Як передає Укрінформ, про це повідомляє Xinhua.






Китай запустив у космос новий супутник дистанційного зондування/Фото:: Wang Jiangbo/Xinhua




















Ракета-носій із супутником Yaogan-33 03 стартувала з космодрому Цзюцюань на північному заході Китаю о 2:14 ночі за місцевим часом (21:14 середи за Києвом). Космічний апарат успішно вийшов на заплановану навколоземну орбіту.


Китайська сторона повідомляє, що супутник використовуватиметься для наукових експериментів, розвідки морських та наземних ресурсів, оцінки ефективності сільського господарства, запобігання природним катастрофам та ліквідації їх наслідків.


Проте західні аналітики вважають, що космічні апарати сімейства Yaogan мають подвійне призначення і використовуються як для цивільних, так і військових потреб. Зокрема, здійснюють в інтересах армії Китаю оптичну, радіолокаційну та електронну розвідку.

Ця місія стала 486-м польотом ракет-носіїв серії Long March.
Як повідомляв Укрінформ, китайська приватна компанія Galactic Energy у вівторок здійснила успішний морський запуск космічної ракети-носія CERES-1 із чотирма комерційними супутниками.
Фото:: Wang Jiangbo/Xinhua