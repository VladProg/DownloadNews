Китайська компанія Meizu випустила розумну каблучку MYVU Ring, яка іде як доповнення до смартокулярів MYVU Discovery AR.

Про це повідомляє Igeekphone, передає Укрінформ.
Зазначається, що ця розумна каблучка виконана з кераміки зовні та нержавіючої сталі всередині. Вона має стандарт водонепроникності IPX7, тобто може витримати занурення у воду. Каблучка має відсік для розумної зарядки MYVU. Каблучка є у чотирьох розмірах 17-22 мм на вибір.

MYVU Ring - це інтерактивна каблучка, створена для окулярів MYVU AR. За її допомогою можна відтворювати і зупиняти музику чи відео, відповідати на повідомлення і виконувати інші дії.
Як повідомляв Укрінформ, Meta Platforms представили нове покоління розумних окулярів Ray-Ban, які можуть робити трансляції безпосередньо в Facebook і Instagram.