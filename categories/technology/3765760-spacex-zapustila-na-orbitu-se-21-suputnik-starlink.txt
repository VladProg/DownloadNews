Американська компанія SpaceX у понеділок, 25 вересня, запустила на орбіту ще 21 інтернет-супутник Starlink.

Як передає Укрінформ, про це компанія повідомила у соцмережі Х.
«Запуск», - повідомили в SpaceX.


Liftoff! pic.twitter.com/TebMGQkhcu
— SpaceX (@SpaceX) September 25, 2023

Space.com зазначає, що ракета-носій Falcon 9 із 21 інтернет-супутником Starlink на борту стартувала з космодрому у Флориді об 11.48 за київським часом.
Якщо все піде за планом, перший ступінь Falcon 9 благополучно повернеться на безпілотний корабель SpaceX в Атлантичному океані приблизно через 8,5 хвилин після запуску. Це буде шостий зліт і посадка першого ступеня Falcon 9.
Тим часом розгортання 21 супутника Starlink на низькій навколоземній орбіті заплановане приблизно через 62,5 хвилини після запуску.
Starlink — це інтернет-мегасузір'я SpaceX. Мережа вже складається з понад 4 750 працюючих супутників.
Як повідомляв Укрінформ, учора компанія SpaceX вивела на орбіту ще 22 інтернет-супутники Starlink.
Фото: SpaceX