Засновник японської компанії Rakuten Viber Хіросі Мікітані пожертвував Україні 8,7 мільйонів доларів.

Як передає Укрінформ, про це повідомив міністр цифрової трансформації Михайло Федоров у Телеграмі.
«Наш друг, CEO Rakuten Viber Хіросі Мікітані, пожертвував Україні 8,7 мільйонів доларів. Неймовірно, коли весь світ разом з нами», - написав Федоров.
Як повідомляв Укрінформ, президент РФ Володимир Путін 24 лютого оголосив війну Україні і розпочав масштабне вторгнення.
Російські війська третій день обстрілюють і знищують ключові об'єкти інфраструктури, ракети влучають у житлові будинки.
В Україні запровадили воєнний стан та оголосили загальну мобілізацію.