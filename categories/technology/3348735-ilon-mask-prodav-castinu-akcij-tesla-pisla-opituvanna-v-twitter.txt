Засновник та генеральний директор Tesla Ілон Маск продав частину акцій компанії на суму 5 мільярдів доларів незабаром після проведення опитування в Twitter про їх продаж.

Як передає Укрінформ, про це повідомляє Bloomberg з посиланням на документи регулятора.
Починаючи з понеділка, 8 листопада, найбагатша людина світу Ілон Маск продав понад 4,5 мільйона акцій – його перший продаж за більше ніж п’ять років.
Зокрема, в понеділок він продав пакет акцій вартістю $1,1 млрд у рамках угоди, яка планувалася з середини вересня. Інші угоди відбулись у вівторок і середу, даних про те, чи були вони заздалегідь сплановані, у звітах немає.
Видання зазначає, що документи також не проливають світло на те, чи вплинуло опитування Маска у Twitter на його рішення здійснити частину або всі трансакції, а також чи буде він продовжувати продаж.
Раніше повідомлялось, що Маск запропонував користувачам Twitter вирішити, чи варто йому продавати 10% своїх акцій Tesla, заявивши, що дотримуватиметься результатів опитування.


Much is made lately of unrealized gains being a means of tax avoidance, so I propose selling 10% of my Tesla stock.

Do you support this?
— Elon Musk (@elonmusk) November 6, 2021

У голосуванні взяли участь більш ніж 3,5 млн користувачів, майже 58% висловилися за продаж. Ринок відреагував зниженням ціни акцій Tesla. За підрахунками Bloomberg, через це Маск втратив більшу частину статку, ніж засновник Amazon Джефа Безоса — на розлученні з дружиною.