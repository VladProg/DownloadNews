У п'ятницю вранці за допомогою китайської ракети-носія «Чанчжен-4Б» (Long March-4B) у космос було відправлено групу супутників «Шицзянь-6 05».

Як передає Укрінформ, про це повідомляє Сіньхуа.
Зазначається, що цей політ для розроблених Китаєм ракет-носіїв серії «Чанчжен» став 400-м.
З моменту першого польоту в 1970 році на ракети-носії серії «Чанчжен» припало 92,1% від усіх космічних запусків Китаю, заявили в Китайській корпорації аерокосмічної науки та технологій (CASC), яка є розробником цих ракет та головною силою країни у сфері космічної промисловості.
За повідомленням CASC, за останні 51 рік за допомогою «Чанчжен» у космос було відправлено понад 700 космічних апаратів.
Як повідомляв Укрінформ, Китай у вівторок запустив свою ракету-носій CERES-1 Y2 із п'ятьма супутниками.
Фото: Xinhua