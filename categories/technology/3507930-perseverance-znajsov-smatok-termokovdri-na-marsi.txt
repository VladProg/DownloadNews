Космічний марсохід Perseverance від NASA зробив світлину шматка термоковдри на Червоній планеті.

Як передає Укрінформ, про це повідомила пресслужба апарату у Tвітері.
«Моя команда помітила щось несподіване: це шматочок термоковдри, який, на їхню думку, міг потрапити з мого спускового апарату, який допоміг мені приземлитися (на Марсі – ред.) в 2021 році», - йдеться у повідомленні.


My team has spotted something unexpected: It’s a piece of a thermal blanket that they think may have come from my descent stage, the rocket-powered jet pack that set me down on landing day back in 2021. pic.twitter.com/O4rIaEABLu
— NASA's Perseverance Mars Rover (@NASAPersevere) June 15, 2022

Зазначається, що цей блискучий шматок фольги на світлині є частиною термічної ковдри - матеріалу, який використовується для контролю температури.
«Це несподіванка: мій спусковий апарат розбився приблизно за 2 км. Цей шматок приземлився сюди після цього, чи його сюди приніс вітер?», - додали у пресслужбі.
Як повідомляв Укрінформ, космічний апарат Perseverance був доправлений на Марс разом із гелікоптером Ingenuity у межах дослідницької місії NASA 18 лютого 2021 року.
Одне з його завдань - зібрати на Марсі зразки породи, які на Землю вивезе спеціальна спільна місія Європейської космічної агенції та NASA.
Фото: Твітер NASA's Perseverance Mars Rover