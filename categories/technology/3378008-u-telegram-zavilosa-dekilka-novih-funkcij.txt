У месенджері Telegram з'явилося декілька нових функцій, серед яких - автоматичний переклад повідомлень та QR-коди з унікальним оформленням.

Як передає Укрінформ, про це йдеться у блозі месенджера.
Telegram першим запустив анімовані та інтерактивні емодзі. Тепер деякі з даних емодзі можна використовувати у вигляді реакцій – щоб швидко висловити свою думку, не надсилаючи зайвих повідомлень.
Аби обговорювати новинки прокату, не занепокоюючись щодо передчасного розкриття інтриги, Ви можете виділити частину набраного повідомлення та застосувати форматування «Прихований». Прихований текст не відображається ні в повідомленнях, ні у списку чатів та оповіщень.
Також тепер користувачі зможуть безпосередньо у застосунку перекласти будь-яке повідомлення.
Зазначається, що користувачі месенджера отримали можливість згенерувати QR-код для переходу до профілю будь-якого користувача, який має публічне посилання. Можна також створювати QR-коди для груп, каналів та ботів - наприклад, можна швидко показати товаришу улюблений блог або свій фан-клуб.
Як повідомляв Укрінформ, стримінгова платформа Netflix розробила нову функцію для дітей, аби залучити молодших глядачів на свою платформу та допомогти відкрити нові програми.