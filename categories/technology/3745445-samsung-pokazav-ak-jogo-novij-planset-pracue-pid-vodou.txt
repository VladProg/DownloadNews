Південнокорейська компанія Samsung Electronics продемонструвала, як її новий планшет Galaxy Tab S9 Ultra продовжує працювати у звичайному режимі після того як його опустили в акваріум із водою.

Як передає Укрінформ, про це йдеться у пресрелізі компанії.
«Galaxy Tab S9 Ultra виводить гасло «робота з будь-якого місця» на абсолютно новий рівень. Завдяки своєму стандарту захисту IP68, Galaxy Tab S9 Ultra захищений від води пилу та навіть проти жорстких зовнішніх елементів», - заявили у Samsung Electronics.


Зазначається, що при повному зануренні під воду продуктивність Galaxy Tab S9 Ultra залишається незмінною — відтворення відео та відображення тексту, написаного за допомогою пера S Pen, відбуваються без затримки.
«Серія Galaxy Tab S9, яка ідеально підходить для активного відпочинку на свіжому повітрі, є ідеальним компаньйоном для кемпінгу та походів, оскільки її конструкція включає міцність і зручність для носіння», - додали у компанії.
Як повідомляв Укрінформ, південнокорейська компанія Samsung Electronics у середу, 26 липня, презентувала низку нових гаджетів - нові гнучкі смартфони, планшети та смартгодинники.