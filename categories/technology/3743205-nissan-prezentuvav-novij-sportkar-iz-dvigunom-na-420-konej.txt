Японський автовиробник Nissan представив новий спортивний автомобіль 2024 Nissan Z Nismo.

Як передає Укрінформ, про це повідомляє CarBuzz.
Усередині встановлений трилітровий подвійний турбодвигун V6 із потужністю 420 кінських сил та крутним моментом 384 Нм.




Зазначається, що спорткар має дев'ятиступеневу автоматичну коробку перемикання передач.



Автомобіль був представлений в ексклюзивному сірому кольорі, але він також може бути пофарбований у чорний діамантовий перламутр, блискуче срібло, червоний і перламутровий білий.


Дані про розгін спорткара з нуля до «сотні» наразі невідомі, як і його максимальна швидкість.

Nissan Z Nismo надійде в продаж цієї осені, а вартість буде оголошена пізніше. Як орієнтир, вартість Nissan Z Performance з коробкою передач «автомат» становить 50 990 доларів США, а Nissan Z Proto Spec – 53 990 доларів США.
Як повідомляв Укрінформ, GM Korea Co., південнокорейський підрозділ General Motors Co., випустив оновлений компактний позашляховик Trailblazer у Південній Кореї.
Фото: Nissan