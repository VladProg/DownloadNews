Американська компанія Ілона Маска SpaceX купує Pioneer Aerospace – виробника парашутів, які допомагають ракетам Dragon повертатися на Землю.

Про це повідомляє Business Insider, передає Укрінформ.
Цією угодою вартістю 2,2 мільйона доларів SpaceX вивела з банкрутства компанію Pioneer Aerospace. Вона була заснована в 1938 році і виготовляла та постачала парашути для ряду місій SpaceX і NASA, включно з кількома польотами екіпажу на Міжнародну космічну станцію та місію OSIRIS-REx, яка повернула зразки з астероїда віком 4,6 млрд років на Землю.
Зазначається, що ця угода примітна тим, що це перша для SpaceX відома купівля іншої компанії після придбання супутникового стартапу Swarm за $524 мільйони у 2021 році.
Це відбувається в той момент, коли SpaceX готується зіграти важливу роль у поверненні NASA на Місяць, коли космічне агентство планує використовувати багаторазову ракетну систему компанії Starship для доставки астронавтів на Місяць у 2025 році, вперше з 1972 року.
У SpaceX поки не прокоментували інформацію про купівлю Pioneer Aerospace.
Як повідомляв Укрінформ, американська компанія SpaceX у вівторок, 28 листопада, запустила на орбіту ще 23 інтернет-супутники Starlink.
Фото: NASA