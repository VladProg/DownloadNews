Популярна стрімінгова платформа Netflix заявила про придбання першої ігрової студії - компанії Night School Studio.

Як передає Укрінформ, про це повідомляється на сайті платформи.
«Ми знаходимося ще на початковому етапу створення ігрового досвіду для наших передплатників у всьому світу. Ми раді оголосити, що до нас приєднується Night School Studio», - заявили у Netflix.
Зазначається, що студію Night School Studio заснували Шон Кранкел і Адам Гайнс ще в 2014 році. Вона стала відомою своєю пригодницькою грою Oxenfree.
Деталі угоди не оголошуються.
За даними Engadget, таким чином Netflix вперше купила компанію-розробника ігор.
Як повідомляв Укрінформ, у травні цього року стрімінгова платформа Netflix почала пошук фахівців у сфері геймінгу, щоб почати виробництво власних відеоігор.
Фото: Night School Studio