Американська компанія SpaceX у суботу, 21 жовтня, запустила у космос ще 21 інтернет-супутник Starlink.

Про це повідомляється на сторінці компанії у соцмережі Х, передає Укрінформ.
Ракета Falcon-9 із 21 супутниками стартувала з авіабази Ванденберг у Каліфорнії в суботу. Після цього перший ступінь Falcon 9 повернувся на Землю, приземлившись на безпілотному кораблі Of Course I Still Love You у Тихому океані.
Очікується, що приблизно за 45 хвилин супутники будуть розгорнуті на орбіті.
Це вже 16-й політ першого ступеня ракети-носія, що підтримує цю місію, яка раніше запускала Crew-1, Crew-2, SXM-8, CRS-23, IXPE, Transporter-4, Transporter-5, Globalstar FM15, ISI EROS C- 3 і шість місій Starlink.
Сьогоднішній запуск стане 75-ю орбітальною місією для SpaceX у 2023 році. Загалом компанія запланувала здійснити 100 польотів цього року, а у 2024 році – 144 польоти.
Близько 60% польотів компанії цього року були присвячені розбудові Starlink, інтернет-мегасузір’я SpaceX. Нині воно складається із майже 4 900 діючих супутників.
Як повідомляв Укрінформ, 18 жовтня SpaceX запустила на орбіту 22 інтернет-супутника Starlink.