Космічний корабель Dragon Endurance від компанії SpaceX в рамках спільної місії з NASA під назвою Crew-7 успішно пристикувався до Міжнародної космічної станції.

Як передає Укрінформ, про це повідомляє NASA в Х (колишній Twitter).
«Стиковку підтверджено для Crew-7! О 16:16 годині космічний корабель Dragon з чотирма космічними мандрівниками на борту прибув до МКС», - заявили в NASA.


Docking confirmed for #Crew7! At 9:16am ET (1316 UTC), the Dragon crew spacecraft with four space travelers aboard arrived at the @Space_Station. pic.twitter.com/BbNX804voe
— NASA (@NASA) August 27, 2023

Space.com зазначає, що на борту корабля знаходяться астронавтка NASA Жасмін Могбелі, астронавт Європейського космічного агентства (ESA) Андреас Могенсен, астронавт Японського агентства аерокосмічних досліджень (JAXA) Сатоші Фурукава та космонавт Костянтин Борисов з Роскосмосу.


Фото: Х / SpaceX



Попередня місія SpaceX/NASA під назвою Crew-6 була відправлена на МКС 2 березня. До неї входили перший астронавт Об’єднаних Арабських Еміратів Султан Аль-Неяді, астронавти NASA Воррен Хобург і Стівен Бовен, а також Андрій Федяєв з Роскосмосу.
Як повідомляв Укрінформ, міжнародний екіпаж із чотирьох осіб перебуває на орбіті після успішного запуску ракети SpaceX Falcon 9 у суботу.