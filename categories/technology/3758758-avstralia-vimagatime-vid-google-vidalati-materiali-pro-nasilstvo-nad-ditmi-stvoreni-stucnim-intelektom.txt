В Австралії зобов’яжуть пошукові системи, зокрема Google та Bing, вжити заходів для запобігання поширенню матеріалів про сексуальне насильство над дітьми, створених штучним інтелектом (ШІ).

Про це повідомляє Reuters, передає Укрінформ.
Новий кодекс, розроблений на вимогу австралійського уряду, зобов’язуватиме пошукові системи гарантувати, що такий вміст не буде наявний у результатах пошуку.
Крім того, передбачається, що функції ШІ, вбудовані у пошукові системи, не повинні створювати діпфейки про жорстоке поводження із дітьми.
Комісар із електронної безпеки Джулі Інман Грант зазначила, що попередній код, розроблений Google, що належить Alphabet і Bing, а також Microsoft, не охоплює створений ШІ контент, тому вона звернулася до компаній щодо перегляду цього питання.
На початку року інтернет-регулятор Австралії зареєстрував коди безпеки для смартфонів і постачальників обладнання. Ці коди набудуть чинності наприкінці 2023 року.
Як повідомляв Укрінформ, Європейський парламент схвалив проєкт, який ляже в основу майбутнього закону щодо правил регулювання штучного інтелекту.
Фото: Pixabay