Японська автомобілебудівна компанія Toyota поновлює діяльність в Україні.

Про це повідомляє пресслужба компанії, передає Укрінформ.
"Компанія розуміє необхідність подальшого економічного розвитку, тому поновлює свою діяльність в Україні із дотриманням необхідних заходів безпеки для співробітників і відвідувачів. Зокрема, у деяких регіонах повернуться до роботи офіційні дилерські центри", - йдеться у повідомленні.
Також наводиться перелік відкритих дилерських центрів.
У Toyota зазначають, що компанія активно залучена до надання гуманітарної допомоги постраждалим унаслідок розв'язаної росією війни проти Україн - своїм українським співробітникам, їхнім сім’ям та біженцям. Для них компанія збирає фінансову допомогу на суму до 2,5 млн євро.
Як повідомлялося, Toyota Motor Corp заявила, що експорт її автомобілів до Росії призупинено на невизначений термін.
Фото: blog.caranddriver.com