Розробник комп’ютерних ігор Wargaming за один день продав користувачам 23 тис. ігрових наборів, кошти за які будуть перераховані платформі United24.

Про це повідомив віцепрем’єр-міністр з інновацій, розвитку освіти, науки та технологій — міністр цифрової трансформації Михайло Федоров у Телеграмі, передає Укрінформ.
«Вчора в легендарній World of Tanks та ще п’яти іграх з’явилася можливість придбати унікальні українські набори. За добу продано понад 23 000 наборів», - йдеться в повідомленні.
Наголошується, що компанія створила тематичні ігрові набори, весь прибуток з яких піде на закупівлю реанімобілів у межах благодійного збору на платформі United24.
Спільний проєкт Wargaming та благодійної платформи триватиме з 18 жовтня до 1 листопада.
Як повідомлялося, 16 жовтня, завдяки фандрейзинговій ініціативі Президента Володимира Зеленського United24 Україна отримала перший броньований автомобіль швидкої медичної допомоги для евакуації поранених. Усього їх закуплено 13.