Американська компанія Snap Inc., яка є власником месенджера Snapchat, презентувала чат-бот зі штучним інтелектом My AI.

Як передає Укрінформ, про це повідомляє TechCrunch.
Новий чат-бот використовує останню версію технології GPT від OpenAI, яку він підлаштував для своїх користувачів.
GPT (Generative Pre-trained Transformer) – генеративний попередньо тренований трансформер. Основний принцип технології – вона генерує текст, подібний до написаного людьми.
My AI тепер доступний як експериментальна функція для Snapchat+, послуги соціальної мережі за 3,99 доларів на місяць.
Зазначається, що чат-бот може допомогти з відповідями на дрібні питання чи написати хайку. My AI був навчений мати унікальний голос та індивідуальність, що відіграє роль у його цінностях про «дружбу, навчання та веселощі».
Його також було навчено дотримуватись правил довіри та безпеки платформи.
«My AI може порекомендувати ідеї щодо подарунків на день народження для вашого найкращого друга, спланувати похід на довгі вихідні, запропонувати рецепт вечері», - додали у компанії.
Як повідомляв Укрінформ, в Україні доступний чат-бот зі штучним інтелектом ChatGPT.