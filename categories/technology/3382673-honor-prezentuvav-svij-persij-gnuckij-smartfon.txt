Китайська компанія Honor презентувала 10 січня свій перший гнучкий смартфон Honor Magic V.

Як передає Укрінформ, про це повідомляє The Verge.
Пристрій має внутрішній 20-сантиметровий дисплей із роздільною здатністю у 2272 x 1984 пікселів та частотою оновлення у 90 Гц. При цьому зовнішній екран має 16,4 см, роздільну здатність у 2560 x 1080 пікселів та частоту оновлення 120 Гц.
У звичайному режимі його товщина дорівнює 6,7 мм, а довжина 141,1 мм. У складеному режимі товщина смартфона збільшується до 14,3 мм, а довжина зменшується до 72,7 мм.

Усередині також встановлені процесор Snapdragon 8 Gen 1 та батарея потужністю 4 750 мегаампер за годину. Зарядка з нуля до 50% за 15 хвилин гарантована.
Операційна пам'ять дорівнює 12Гб, а внутрішня - 256 або 512 Гб. Селфі камера має 42Мп, а на зворотньому боці знаходяться ще три по 50 Мп.

Смартфон буде доступний у трьох кольорах – чорному, сріблястому та оранжевому. Вартість одного екземпляра стартує від 1 569 доларів США.
Як повідомляв Укрінформ, китайська компанія Honor презентувала 1 грудня два нові смартфони Honor 60 та Honor 60 Pro.