Техногігант IBM остаточно йде з російського ринку і звільняє своїх співробітників.


Про це повідомив у Telegram міністр цифрової трансформації України Михайло Федоров, передає Укрінформ.
"Нагадаю, що в березні компанія засудила повномасштабне вторгнення рф в Україну та призупинила роботу, але продовжувала фінансово підтримувати кілька сотень своїх працівників. Проте тепер більшість з них безробітні", - зазначив Федоров.
За його словами, таким чином щодня тисячі громадян країни-агресора втрачають робочі місця через безглузді дії своєї влади, яку вони досі не в змозі зупинити.
"Провідні технологічні компанії продовжують покидати росію, залишаючи її сам на сам із власною злістю, невіглаством та безнадією", - підсумував міністр.
Як повідомляв Укрінформ, технологічна компанія Hewlett Packard Enterprise офіційно залишає російську федерацію та білорусь.
Фото: Carolyn Cole/Getty Images