Президент рф путін підписав указ про додаткові заходи щодо забезпечення інформаційної безпеки.

Документ опубліковано на офіційному порталі правової інформації, передає Укрінформ.
В указі прописана мета створити у кожному відомстві, установі та системоутворюючих організаціях підрозділи з ІТ-безпеки.
У документі також йдеться про те, що державні установи та компанії з 1 січня 2025 року не зможуть використовувати антивіруси, створені у "недружніх країнах", - тобто фактично йдеться вже про весь цивілізований світ.
Як відомо, 24 лютого росія розпочала новий етап восьмирічної війни проти України – повномасштабний наступ. Ворог здійснює масовані обстріли та бомбардування мирних українських міст та сіл. ЗСУ, Сили територіальної оборони та весь український народ ефективно чинить спротив російським військам і завдають їм великих втрат.