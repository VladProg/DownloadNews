Космічний телескоп Hubble сфотографував «космічний мазер» OH 339.88-1.26, розташований у сузір’ї Жертівника.

Про це повідомила обсерваторія ESA, передає Укрінформ.
OH 339.88-1.26 знаходиться на відстані 8 900 світлових років від Землі.
Мазер — це мікрохвильовий еквівалент лазера, який виробляє когерентне світло (лазерне випромінювання) на мікрохвильових довжинах.

Такі об’єкти можуть виникати в природі в астрофізичних ситуаціях, у середовищах, що варіюються від північного полюса Юпітера до регіонів зореутворення, таких як зображений на цій світлині.
Зазначається, що світлина була зроблена завдяки камері Wide Field Camera 3 на телескопі Hubble.
Жертовник або Жертівник— сузір'я в південній півкулі неба між сузір'ям Скорпіона й Південним трикутником. Сузір'я було відомо стародавнім грекам і перелічене серед 48 сузір'їв каталогу Птолемея «Альмагест» під назвою Курильниця.
Як повідомляв Укрінформ, космічний телескоп Hubble сфотографував галактику ESO 300-16, розташовану у сузір’ї Ерідана.
Фото: ESA/Hubble & NASA, J. Tan