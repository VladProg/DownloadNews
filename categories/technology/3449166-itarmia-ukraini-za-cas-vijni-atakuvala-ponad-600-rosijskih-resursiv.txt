За весь період війни ІТ-армії України вдалося атакувати 660 російських ресурсів.

Як передає Укрінформ, про це повідомляє пресслужба Мінцифри у Телеграмі.
​​«Від початку російської агресії в Україні Мінцифри створила ІТ-армію, яка об’єднала ІТ-фахівців з України та світу, щоб боротися з ворогом на кіберфронті»,- йдеться в повідомленні.
ІТ-армія щодня атакує всі сфери росії: ресурси державних установ, великі корпорації, операторів зв’язку, банки, кредитні спілки, сервіси електронного цифрового підпису, низку побутових сервісів, яким користується населення.
За весь період повномасштабної війни ІТ-армії вдалося атакувати 660 російських ресурсів. Заблокували більшість державних сайтів, російських ЗМІ та онлайн-сервісів бізнесу, який підтримує ворога. А також різними цифровими каналами для населення країни-агресора поширюється жорстока правда про звірства, які вчиняють російські нелюди в Україні.