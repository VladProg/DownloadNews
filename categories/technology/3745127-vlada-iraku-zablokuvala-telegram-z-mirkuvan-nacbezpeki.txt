Влада Іраку заявила, що заблокував соцмережу Телеграм з міркувань «національної безпеки та захисту особистих даних громадян».

Про це повідомляє Радіо Свобода з посиланням на державне інформаційне агентство Іраку INA, передає Укрінформ.
«Органи державної влади безуспішно просили компанію, що стоїть за мережею, співпрацювати в блокуванні каналів, які поширювали особисті дані», - йдеться в повідомленні.
Зазначається, що Телеграм є дуже популярним в Іраку, навіть у деяких урядовців. Зокрема, агентство INA має в цій мережі 260 тисяч підписників.
Водночас застосунок використовується проіранськими бойовиками та угрупованням «Ісламська держава» (ІДІЛ). Так, після жорстоких заворушень в Іраку восени 2021 року у деяких Телеграм-каналах поширювалися особисті дані представників сил безпеки.
Як повідомлялося, користувачі соціальних мереж Фейсбук та Інстаграм з Канади незабаром втратять можливість поширювати посилання на новинні ресурси.