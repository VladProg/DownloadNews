Нідерландська компанія Avy представила новий безпілотник Avy Aera, який може здійснювати перельоти на відстані до 100 км.

Як передає Укрінформ, про це повідомляє DroneDJ.
Сам літаючий апарат має можливість перевозити до 3 кг медичних товарів на відстані до 100 км. Ба більше, дрон, який може здійснювати вертикальну посадку та зліт, літатиме в дощ та під час сильних поривів вітру.
Його максимальна швидкість не перевищує 45 км годину.
Зазначається, що Avy Aera також оснащений резервними датчиками й каналами зв’язку на борту для більш складних операцій.
Крім того, в безпілотник може бути вбудована система з високим рівнем масштабування і теплова камера для виявлення лісових пожеж, виявлення людей, які постраждали в морі, моніторингу розливу нафти та оцінки надзвичайних ситуацій на Землі.
Як повідомляв Укрінформ, рибалки на півночі Японії випробували безпілотник, обладнаний термографічною камерою, намагаючись припинити браконьєрство.