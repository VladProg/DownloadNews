Стартап Neuralink Ілона Маска, який працює в галузі імплантів мозку та який два роки тому був оцінений майже у 2 мільярди доларів, зараз коштує близько 5 мільярдів доларів.

Як передає Укрінформ, про це повідомляє Reuters з посиланням на власні джерела.
За словами джерел агенції, деякі покупки оптимістично налаштованих інвесторів підвищили оцінку стартапу впродовж останніх місяців перед оголошенням 25 травня про те, що регуляторні органи США схвалили випробування його мозкового імпланта на людях.
Експерти кажуть, що стартапу Neuralink може знадобитися декілька років, щоб отримати дозвіл на комерційне використання продукції.
Кіп Людвіг, колишній директор програми нейронної інженерії в Національному інституті здоров’я США, сказав, що він «оптимістично» очікує, що Neuralink знадобиться ще принаймні 10 років, щоб комерціалізувати свій мозковий імплант.
Ілон Маск висловив грандіозні амбіції щодо Neuralink, заявивши, що його імплант дозволить як здоровим, так і людям з обмеженими можливостями, здійснювати лікування ожиріння, аутизму, депресії та шизофренії.
Стартап Neuralink нещодавно поставив скромніші короткотермінові цілі, наприклад допомогти паралізованим пацієнтам спілкуватися за допомогою комп’ютеризованого тексту без друкування.
Як повідомляв Укрінформ, генеральний директор Tesla Ілон Маск знову обійшов у рейтингу магната Бернара Арно після того, як акції компанії LVMH впали на 2,6% на торгах у Парижі.