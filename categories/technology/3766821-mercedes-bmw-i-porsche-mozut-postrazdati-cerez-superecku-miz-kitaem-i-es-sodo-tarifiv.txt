Розслідування ЄС щодо субсидій для електромобілів у Пекіні має на меті захистити європейських автовиробників від потоку дешевих китайських автомобілів. Але якщо це призведе до введення взаємних митних тарифів, три німецькі виробники автомобілів преміумкласу зазнають великих збитків.

Про це повідомляє Bloomberg, передає Укрінформ.
На думку аналітиків, автовиробники Mercedes-Benz Group AG, BMW AG та Porsche AG найбільше ризикують постраждати у разі ескалації торговельного конфлікту між ЄС і Китаєм.
Відколи ЄС оголосив про своє розслідування 13 вересня, акції Porsche впали на 7,6%, акції BMW і Mercedes-Benz - на більш ніж на 1%.
За оцінкою експертів, доходів з ринку в Китаї становлять понад 25% базового чистого прибутку німецьких автовиробників. У 2022 році на КНР припадало понад третину світових продажів моделей 7-ї серії BMW та моделей S-класу Mersedes.
Головний торговельний переговорник ЄС Валдіс Домбровскіс у понеділок підтвердив «більш наполегливу» позицію блоку щодо торгівлі із Китаєм.
«Якщо Китай вирішить відповісти введенням мита на імпорт, позначка «Зроблено в Німеччині», яка довгий час вважалася знаком вишуканості, може виявитися недоліком», – йдеться у публікації.
Як повідомляв Укрінформ, єврокомісар з питань торгівлі Валдіс Домбровскіс перебуває з візитом у Китаї. Він наполягатиме на скасуванні обмежень для діяльності європейських компаній на китайському ринку та має роз’яснити деякі кроки Єврокомісії, які в Пекіні вважають антикитайськими.