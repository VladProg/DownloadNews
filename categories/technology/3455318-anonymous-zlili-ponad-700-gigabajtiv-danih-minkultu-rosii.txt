Хакерська група Anonymous заявила, що «злила» в Мережу близько 200 тисяч електронних листів мінкульту рф.

Як передає Укрінформ, про це повідомила група у Твітері.
«Ці «злиті» дані включають понад 200 000 електронних листів від міністерства культури російської федерації», - заявили в Anonymous.
Зазначається, що всього хакери «злили» в Мережу понад 700 Гб даних російського уряду.
В Anonymous наголосили, що хакерські атаки проти рф триватимуть, поки росія не припинить свою агресію проти України.
Як повідомляв Укрінформ, Anonymous заявила, що "злила" в мережу Інтернет особисті дані 120 тисяч російських військовиків, які воюють в Україні.
24 лютого росія напала на Україну, почала масовані бомбардування мирних міст і селищ, російські військові розв’язали масовий терор на тимчасово захоплених територіях.