Національне управління США з аеронавтики та дослідження космосу (NASA) повідомило, що поблизу Землі у неділю, 6 серпня, пролетить астероїд 2023 OQ.

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта становить близько 137 м.
Відстань від нього до Землі становитиме 3,8 мільйона кілометрів. Швидкість руху астероїда 76 752 км/год.
Якщо астероїд наближається до Землі на відстань ближче ніж 7,4 млн км, а його розмір перевищує 150 м, у NASA вважають його «потенційно небезпечним об’єктом».
В цьому випадку космічний камінь не підпадає під два параметри одночасно.
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у п’ятницю, 4 серпня, пролетів астероїд 620082 (2014 QL433).
За даними NASA, довжина небесного об'єкта становить близько 366 м.
Фото: Getty Images/iStockphoto