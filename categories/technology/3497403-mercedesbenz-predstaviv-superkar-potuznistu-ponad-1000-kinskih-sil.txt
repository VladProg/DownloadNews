Німецький автовиробник Mercedes-Benz представив новий суперкар Mercedes-AMG ONE.

Як передає Укрінформ, про це повідомляє New Atlas.
У двомісному автомобілі встановлений 1,6-літровий V6 двигун внутрішнього згоряння та чотири електромотори.
Вбудована система охолодження призначена для того, щоб максимально підтримувати оптимальну робочу температуру акумуляторів незалежно від того, як часто вони заряджаються і розряджаються.
Загальна потужність суперкара становить 1063 кінські сили. При цьому автомобіль розганяється до 100 км/год за 2,9 секунди, до 200 км/год - за 7 секунд і до 300 км/год - за 15,8 секунди. Його максимальна швидкість сягає 352 км/год.
Спеціально для цього екземпляра була розроблена нова автоматизована 7-ступінчаста коробка передач.
Стартова ціна суперкара від 2,8 мільйона євро.
Як повідомляв Укрінформ, у лютому німецький автовиробник Mercedes-Benz представив новий електричний автомобіль 2023 Mercedes-AMG EQE.
Фото: newatlas.com