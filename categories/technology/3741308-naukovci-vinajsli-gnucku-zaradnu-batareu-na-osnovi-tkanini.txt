Команда дослідників під керівництвом професора машинобудування з Університету Г'юстона Халех Ардебілі створила прототип гнучкої батареї на основі еластичної тканини, що дасть змогу заряджати гаджети за допомогою одягу.

Про це повідомляється на сайті навчального закладу, передає Укрінформ.

"Як великий шанувальник наукової фантастики, я можу уявити собі майбутнє, в якому наш одяг розумний, інтерактивний та електричний", - зазначила Халех Ардебілі.

Для створення прототипу дослідницька група використовувала провідну срібну тканину як платформу та струмознімач. Така тканина може змінювати форму або розтягуватися, при цьому забезпечує електропровідність, необхідну для нормального функціонування електрода батареї.
Зараз науковці працюють над оптимізацією конструкції батареї, матеріалів, які використовуються, та процесу виготовлення.
Фото з сайту uh.edu