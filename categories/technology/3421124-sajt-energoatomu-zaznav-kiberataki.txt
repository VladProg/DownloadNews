Вебсайт державного підприємства «Національна атомна енергогенеруюча компанія «Енергоатом» протягом останнього часу перебував під сильними кібератаками.

Як передає Укрінформ, про це повідомляє пресслужба підприємства у Телеграмі.
Зазначається, що зловмисникам вдалося досягти своєї цілі й зараз вони намагаються розмістити на сайті брехливу інформацію.
«Щоб уникнути цього, ми були вимушені повністю закрити доступ до сайту. А всі новини компанії наразі будуть розміщуватися на нашому телеграм-каналі за посиланням», - наголошують в Енергоатомі.
Як повідомляв Укрінформ, з часу військового вторгнення в Україну (24 лютого) найбільше DDoS атак зазнали ресурси Верховної Ради, Кабінету Міністрів України, Президента України, Міністерства оборони та Міністерства внутрішніх справ.