Цього тижня вчені створили імплант для кращої регенерації нервів, вакциною знищили ВІЛ в організмі мавп, вперше виявили нейтрино на Великому адронному колайдері та розробили робота для літніх. Крім того, SpaceX тестує супутниковий інтернет у літаках, а Google розробляє свій перший розумний годинник.

Космос
Політ людини на Місяць: Україна планує долучитися до програми NASA
Україна має твердий намір долучитися до проєкту з відправлення людей на Місяць.
“Україна максимально рішуче налаштована брати участь у міжнародному проєкті з повернення людини на Місяць. Ми – підписанти програми «Артеміда». І я абсолютно впевнений, що будемо безпосереднім учасником процесу”, - заявив голова Державного космічного агентства Володимир Тафтай в інтерв’ю Укрінформу.
Читати новину повністю
* * *
NASA обрало три компанії для розробки космічних станцій
Національне управління з аеронавтики та дослідження космічного простору США (NASA) уклало угоди з трьома приватними компаніями - Nanoracks, Blue Origin та Northrop Grumman - для розробки проєктів космічних станцій замість Міжнародної космічної станції (МКС).

Фото: Blue Origin
За даними американського відомства, загальна вартість угод становить 415,6 мільйона доларів США. Зазначається, що замість того, щоб самостійно розробляти космічні апарати, такі як космічна станція, NASA все частіше обирає державно-приватне партнерства для досягнення своїх цілей у космосі.
Читати новину повністю
* * *

SpaceX запустила в космос ще пів сотні супутників
Американська компанія SpaceX Ілона Маска провела успішний запуск ракети Falcon 9, яка доправила на орбіту ще 48 мінісупутників в межах проєкту Starlink та 2 супутники компанії BlackSky Global.


Watch Falcon 9 launch 48 Starlink satellites and two BlackSky spacecraft to orbit → https://t.co/bJFjLCzWdK https://t.co/oAFVgWFOHB
— SpaceX (@SpaceX) December 2, 2021

Окрім 48 супутників Starlink на борту Falcon 9 також знаходилися два супутники, кожен по майже 55 кг, для обсервації Землі від компанії BlackSky Global.
Читати новину повністю
* * *

Космічне сміття змусило NASA відкласти вихід астронавтів із МКС
Національне управління з аеронавтики та дослідження космічного простору США (NASA) відклало вихід двох американських астронавтів у відкритий космос, який був запланований на сьогодні ввечері.
NASA отримало повідомлення про (проліт – ред.) космічного сміття повз космічну станцію. Через відсутність можливості належним чином оцінити ризик загрози для астронавтів, команди вирішили відкласти вихід у відкритий космос до отримання додаткової інформації.
Читати новину повністю
* * *
Астрономи знайшли екзопланету, де рік триває менш як 8 годин
Астрономи з Німецького центру авіації та космонавтики знайшли екзопланету GJ 367b, яка розташована за 31 світловий рік від Сонця.

Розмір GJ 367b становить приблизно 70% від Землі, а її маса - 55% від нашої планети, що робить її однією з найлегших екзопланет. Вдень температура на поверхні цієї планети може сягати 1 500 градусів Цельсія. Ба більше, один рік на GJ 367b триває 7,7 години.
Читати новину повністю
* * *

Телескоп NASA показав «сову» у сузір'ї Велика Ведмедиця
Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала планетарну туманність Сова у сузір'ї Велика Ведмедиця.


Фото: @chandraxray
«Чандра» спостерігає за Великою Ведмедицею. Поруч у небі знаходиться туманність Сова», - йдеться у повідомленні. Космічний об’єкт був відкритий ще у 1781-му році.
Читати новину повністю
* * *
Телескоп ESO показав зіткнення галактик у сузір'ї Водолія
Величезний телескоп Європейської Південної Обсерваторії (ESO) зробив фотографію галактики NGC 7727, що знаходиться у сузір'ї Водолія.

Фото: ESO
Галактика розташована на відстані у приблизно 89 мільйонів світлових років від Землі. Вважається, що NGC 7727 стала результатом зіткнення двох галактик, яке сталося близько мільярда років тому.
Читати новину повністю
* * *
Hubble показав галактику у сузір'ї Піч, відкриту майже 200 років тому
Телескоп Hubble зробив фотографію спіральної галактики NGC 1317, що знаходиться у сузір'ї Піч. Космічний об’єкт розташований за понад 50 мільйонів світлових років від нашої планети, вперше за нею спостерігав англійський астроном Джеймс Данлоп 24 листопада 1826 року.

Фото: NASA
На цьому зображенні можна поруч із NGC 1317 побачити два об’єкти з дуже різних частин Всесвіту. Яскрава точка з хрестоподібним візерунком — це зірка з нашої власної галактики, оточена дифракційними шипами, тоді як червоніша пляма — це віддалена галактика, що знаходиться далеко за межами NGC 1317.
Читати новину повністю
* * *
Телескоп NASA показав біполярну туманність у сузір’ї Косинець
Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала біполярну туманність Мураха (Мензел 3, Mz 3) у сузір’ї Косинець.

Фото: @chandraxray
Туманність розтягнута на близько 2 світлових років (19 трильйонів кілометрів), і розширюється приблизно зі швидкістю 50 кілометрів (5,3×10-12 світлових років) за секунду.
Читати новину повністю
ІТ, гаджети і соцмережі
Google розробляє свій перший розумний годинник – ЗМІ
Американська компанія Google розробляє перший власний розумний годинник і може випустити його вже наступного року. Над годинником, який отримав кодову назву Rohan, працює команда Google Pixel, і ця розробка відокремлена від Fitbit, яку компанія купила на початку цього року за $2,1 млрд.



Фото: The Verge

Однак поки не ясно, чи назве компанія новий пристрій Pixel Watch. Зазначається, що він виконуватиме багато в чому ту ж роль, що і телефони Pixel для Android: приклад того, на що дійсно здатне програмне забезпечення Google за наявності відповідного обладнання.
Читати новину повністю
* * *
В Україні вперше проходять кібернавчання Grid NetWars
Національний координаційний центр кібербезпеки при РНБО за підтримки проєкту USAID «Кібербезпека критично важливої інфраструктури» проводить перші в Україні кібернавчання «National Cybersecurity Preparedness: Grid NetWars».







В Україні вперше проходять кібернавчання Grid NetWars із захисту критичної інфраструктури / Фото: РНБОУ

























Формат Grid NetWars передбачає командну роботу з відбиття імітованих кібератак, що допомагає учасникам не тільки перевірити, а й покращити свої навички. Українські спеціалісти вперше отримають престижну сертифікацію від SANS Institute.
Читати новину повністю
* * *

Україна піднялася на 15 позицій у світовому рейтингу швидкості інтернету
Україна за останній рік піднялася з 92-го на 77-е місце у світовому рейтингу швидкості інтернету. Середня швидкість інтернету, яка була зафіксована агентством в Україні за підсумками майже 371 тисячі тестів, склала 25,26 Мбіт/с.
Зазначається, що перше місце у рейтингу займає острів Джерсі, один із Нормандських островів, на який поширюється юрисдикція Великої Британії. Середня швидкість інтернету зафіксована на рівні 274,3 Мбіт/с.
Читати новину повністю
* * *

Twitter видалятиме фото і відео, опубліковані без дозволу зображених на них людей
Соціальна мережа Twitter видалятиме фотографії та відеозаписи, якщо отримає повідомлення, що їх було опубліковано без згоди людини, яка на них зображена.
Адміністрація Twitter пояснила, що розміщення особистих зображень чи відео потенційно може порушити конфіденційність особи та призвести до емоційної чи фізичної шкоди. У компанії запевнили, що це нововведення не поширюватиметься на фото і відео із супроводжувальними твітами, в яких фігурують громадські діячі чи окремі особи, якщо повідомлення опубліковане в суспільних інтересах або підвищує цінність публічного обговорення.
Читати новину повністю
* * *
SpaceX тестує супутниковий Інтернет Starlink у літаках
Американська компанія SpaceX Ілона Маска почала тестувати супутниковий Інтернет системи Starlink у пасажирських літаках і хоче запропонувати авіалініям високошвидкісне зʼєднання «як можна швидше».
SpaceX веде переговори з кількома авіакомпаніями щодо пропозиції широкосмугового підключення на борту літаків. Ця домовленість дозволить компанії Маска конкурувати з Viasat, Intelsat, Telesat та іншими подібними сервісами, зазначає видання.
Читати новину повністю
* * *

Британський регулятор наказав Meta продати Giphy
Управління з питань конкуренції та ринку Великої Британії (СМА) зобов’язало компанію Meta, яка раніше називалася Facebook, продати Giphy, онлайн-бази даних і пошукової системи, яка дозволяє користувачам шукати та ділитися анімованими GIF-файлами.

Giphy наказали продати після того, як виявили, що її придбання може зменшити конкуренцію між платформами соціальних мереж, і збільшити і без того значний вплив Facebook на ринку, заявили у CMA.
Читати новину повністю
* * *

Глава Twitter йде з посади – ЗМІ
Американський архітектор програмного забезпечення та підприємець Джек Дорсі залишить посаду гендиректора компанії Twitter. Як повідомляють ЗМІ з посиланням на джерела, після появи новини акції Twitter виросли на 11%.
Один із стейкхолдерів Twitter – компанія Elliott Management намагалася замінити Дорсі на посаді генерального директора ще в 2020 році. Проте інвестиційна компанія згодом уклала угоду з керівництвом Twitter.
Читати новину повністю
Роботи, дрони і штучний інтелект
В Японії мережа мінімаркетів доставлятиме товари дронами
Японська мережа цілодобових мінімаркетів Seven-Eleven, об'єднавши зусилля з авіакомпанією ANA Holdings, провела випробування послуги з доставки товарів за допомогою дронів.

Фото: Tadayuki YOSHIKAWA
Дрон завдовжки близько двох метрів здатний переносити товари вагою до 5 кілограмів.

Мережа Seven-Eleven хоче розпочати практичне застосування дронів для доставки здебільшого у менш населених районах. Компанія планує почати надавати таку послугу у 2025 фінансовому році, пропонуючи доставку протягом 30 хвилин.
Читати новину повністю
* * *
Питає про здоров’я і нагадує пити ліки: у США розробили робота для літніх
Американська компанія Intuition Robotics розробила робота ElliQ, який допомагатиме літнім людям у боротьбі з самотністю.

У компанії заявили, що їхній апарат є першим роботом, який може демонструвати емпатію - співпереживання - літнім людям, віком у 65+. Зокрема, робот може запитати про психічне здоров’я людини, чи зробила вона певні фізичні вправи, а також нагадувати приймати ліки та пити воду.
Читати новину повністю
* * *

У дощ та сильний вітер: для рятувальних місій у Нідерландах створили дрон
Нідерландська компанія Avy представила новий безпілотник Avy Aera, який можна миттєво розгорнути для невідкладних і рятувальних місій.

Сам літаючий апарат має можливість перевозити до 3 кг медичних товарів на відстані до 100 км. Ба більше, дрон, який може здійснювати вертикальну посадку та зліт, літатиме в дощ та під час сильних поривів вітру. Його максимальна швидкість не перевищує 45 км годину.
Читати новину повністю
* * *

Samsung презентував чипи зі штучним інтелектом для авто
Південнокорейська компанія Samsung представила три нові чипи для автомобілів на тлі зростання попиту на передові мікросхеми серед світових автовиробників.

У компанії заявили, що її нові чипи розроблені для забезпечення швидшого підключення 5G, яке необхідне для завантаження відеоконтенту високої чіткості, покращення роботи інформаційно-розважальних систем в автомобілі та стабільного джерела живлення.
Читати новину повністю
Наука
На Великому адронному колайдері вперше виявили нейтрино
Науковцям, які беруть участь в експерименті FASER, уперше вдалося зафіксувати на Великому адронному колайдері нейтрино.

Електрично нейтральні частинки нейтрино виробляються різними джерелами енергії, зокрема Сонцем, чи космічним промінням. На Великому адронному колайдері до останнього часу виявити їх не вдавалося.
Читати новину повністю
* * *

Вчені створили імплант для кращої регенерації нервів
Японські науковці розробили прототип об’ємного імплантованого каркаса для сприяння відновленню нервів. До травм нервів зокрема відносяться ураження спинного мозку, які можуть призводити до втрати чутливості в частинах тіла або навіть паралічу.

Відновити вражену нервову тканину наразі є складним завданням. Нова розробка являє собою каркас із міцного полімерного матеріалу у вигляді багатошарової решітки. Згідно з попередніми дослідами з культурами клітин, винахід дозволяє спрямувати ріст нейронів уздовж його волокон та крізь шари для ефективнішої регенерації нервів.

Матеріал для відновлення нервів перевіряли на культурах мишачих клітин — дорзальних корінцевих нейронах та мотонейронах. За 48 годин вчені не виявили погіршення виживаності клітин, що дає змогу припустити достатню біосумісність каркасу.
Читати новину повністю
* * *


Японським науковцям удалося вакциною знищити ВІЛ в організмі мавп
Група японських дослідників повідомила, що вакцина, яку вони розробляють, успішно ліквідувала в організмі мавп вірус, котрий спричиняє СНІД.

Нацковці Японського національного інституту біомедичних інновацій, здоров'я та харчування ввели оброблений ВІЛ макакам, щепленим новою вакциною. У результаті, за їх словами, заразилися чотири із семи мавп, проте згодом у їхніх організмах вірус перестав виявлятися.
Читати новину повністю

Автомобілі та не тільки
Tesla почала продавати електроквадроцикли для дітей
Компанія Tesla Ілона Маска розпочала продаж електричних квадроциклів для дітей від восьми років. На одній зарядці Cyberquad for Kids зможе проїхати до 24 км. Для повної зарядки батареї знадобиться почекати до п’ятьох годин.

Фото: The Verge
Зазначається, що максимальна швидкість чотирьохколісного квадроцикла не перевищує 16 км за годину. Всього будуть доступні три режими швидкості - 8 км, 16 км та 8 км заднім ходом.
Читати новину повністю
* * *

Nissan вкладе $16 мільярдів у створення електрокарів і гібридів
Японська компанія Nissan вирішила інвестувати майже 2 трильйони ієн (близько 16 мільярдів доларів США) впродовж наступних п’яти років у електрифікацію своїх автомобілів.


Компанія планує до 2030 року виробити більше половини своєї світової лінійки автомобілів у вигляді електрокарів або гібридів. Ба більше, у Nissan також оголосили ціль щодо випуску 23 електрифікованих моделей авто, з яких 15 будуть електрокарами.
Читати новину повністю
* * *

Toyota на чверть скоротила виробництво через брак деталей
Найбільший японський автовиробник Toyota за рік виготовив на 25% машин менше, ніж планував, через брак чіпів та інших деталей.
Зазначається, що Toyota уже три місяці поспіль відстає у графіку виробництва автомобілів та вимушено відстрочує багато постачань. Замість 880 тис. запланованих автомобілів компанії вдалося за рік зібрати по всьому світу лише 627 тис.
Читати новину повністю
* * *
Tesla завершила перенесення головного офісу в Техас
Американська компанія Tesla з виробництва електроавтомобілів, зарядного та іншого обладнання, завершила процес перенесення центрального офісу зі штату Каліфорнія до столиці Техасу, міста Остін.
Очікується, що нова гігафабрика в Остіні, куди переїхала штаб-квартира компанії, завершить реновації до кінця нинішнього року. Там планується виробництво автомобілів Cybertruck, Model 2, Model Y та іншої техніки.
Читати новину повністю

Ще більше цікавих новин шукайте на сайті Укрінформу.
Перше фото: @chandraxray