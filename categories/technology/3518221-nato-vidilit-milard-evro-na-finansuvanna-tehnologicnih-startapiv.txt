НАТО створить спеціальний фонд, який вкладе 1 млрд євро в новітні технології подвійного використання.

Як повідомляє кореспондент Укрінформу, про це під час пресконференції у Мадриді сказав генеральний секретар НАТО Єнс Столтенберг.
“Ми створюємо інноваційний фонд НАТО. За підтримки союзників, він вкладе 1 млрд євро у стартапи та фонди, які розвивають новітні технології подвійного призначення, такі як штучний інтелект”, - сказав Столтенберг.
За його словами, цей новий фонд дозволить НАТО краще пристосуватися до реалій сучасного світу. “Разом із оборонним акселератором НАТО для Північної Атлантики (DIANA), новий фонд вишуковуватиме нові технології для трансатлантичної безпеки”, - зазначив генсек.
Як повідомлялося, 28-30 червня у Мадриді відбувається саміт НАТО. Глави держав та урядів розглядають шляхи посилення політики стримування й оборони, розвитку оборонних спроможностей Альянсу у новій ситуації з безпеки, що склалася після вторгнення росії в Україну.
Фото: www.flickr.com