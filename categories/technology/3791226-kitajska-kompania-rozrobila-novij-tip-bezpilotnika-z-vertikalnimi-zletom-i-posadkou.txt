Китайська компанія-виробник дронів Changchun Changguang Boxiang UAV розробила новий тип безпілотного літального апарата, який має дві пари нерухомих крил і кілька гвинтів та здатний вертикально злітати й приземлятися.

Про це повідомляє Xinhua, передає Укрінформ.
Дрон спроможний швидко здійснювати вертикальні злет і посадку й має поліпшену вітро- та морозостійкість, завдяки чому здатний підніматися на висоту до 5,5 км.

Новий безпілотний літальний апарат має невеликі розміри, малу вагу і легко збирається. Тривалість його польоту становить до 12 годин.
Зазначається, що він може використовуватися в багатьох сценаріях, таких як аварійно-рятувальні роботи, перевірка промислової інфраструктури, геодезія та картографування.
Більшість існуючих моделей безпілотних літальних апаратів запускаються за допомогою катапульти.
Як повідомляв Укрінформ, у Вінницькому національному технічному університеті (ВНТУ) розробили наземну дистанційно керовану платформу Escadron, яка може використовуватися для транспортування боєприпасів на передову та вивезення поранених з поля бою.


Фото: Xinhua