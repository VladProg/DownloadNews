Генеральний директор компанії Apple Тім Кук розповів, що він має вкладення у криптовалюті.

Як передає Укрінформ, про це повідомляє CNN із посиланням на заяву Тіма Кука на конференції New York Times DealBook.
«Я не хочу, щоб на мене навішували ярлики, просто я зацікавлений у цьому з особистої точки зору. Я думаю, це має сенс – мати криптовалюту як частину диверсифікованих вкладень», - розповів Тім Кук журналістам.
Повідомляється, що директор компанії додав, що не планує у найближчому майбутньому дозволяти платежі криптовалютою для купівлі продукції Apple. Так само він не планує інвестувати у біткоїн акції компанії. Тім Кук пообіцяв, що є «інші речі, які ми плануємо щодо криптовалюти», однак не конкретизував, що він має на увазі. Окрім цього, Кук відмовився коментувати чутки, що Apple анонсує автомобіль свого виробництва.
Також ЗМІ зазначає, що на цій конференції Кук відповів на критику компанії щодо продажів продукції Apple в Китаї попри дії уряду КНР, які загрожують правам людини у цій країні.
«Я думаю, що наша відповідальність як бізнесу – це працювати у всіх країнах, де це тільки можливо. Я вірю у слова (колишнього директора IBM, - ред.) Тома Вотсона про «мир у світі завдяки світовій торгівлі», - заявив Тім Кук.
Раніше Укрінформ повідомляв, що у понеділок Bitcoin наблизився до свого абсолютного рекорду, а ще одна криптовалюта, Ethereum, встановила новий рекорд вартості.