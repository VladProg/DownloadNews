Міжнародна хакерська група Anonymous після оголошення «кібервійни» злочинному режиму Кремля «зламала» 2,5 тисячі сайтів в Росії та Білорусі на знак підтримки України.

Про це повідомляє Укрінформ із посиланням на Твіттер Anonymous.
«Після оголошення «кібервійни» злочинному режиму Кремля, на підтримку України, Anonymous зламав понад 2500 вебсайтів російської та білоруської влади, державних ЗМІ, банків, лікарень, аеропортів, компаній і проросійських «хакерських груп», - йдеться у повідомленні.
До повідомлення додано хештеги #FckPutin та #FreeUkraine.
Також хакери Anonymous повідомили про те, що «поклали» офіційний сайт т.зв. керівництва Криму.
Як повідомляв Укрінформ, 25 лютого міжнародна анонімна хакерська група Anonymous заявила, що розпочинає атаки проти уряду Російської Федерації, але постраждати може і російський приватний сектор.