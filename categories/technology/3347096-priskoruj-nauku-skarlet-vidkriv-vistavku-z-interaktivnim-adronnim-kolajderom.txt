У Києві міністр освіти і науки Сергій Шкарлет відкрив виставку «Прискорюй науку», яка доповнена інтерактивним тунелем Великого адронного колайдера.

Як передає Укрінформ, про це повідомляє Міністерство освіти і науки.
Виставка «Прискорюй науку» є частиною тимчасової експозиції Музею науки Малої академії наук України на честь 5-річчя співпраці України з Європейською організацією ядерних досліджень (CERN).






Сергій Шкарлет відкрив виставку " Прискорюй науку" / Фото: МОН








































«CERN – міжнародний дослідницький центр поблизу Женеви, де фізики та інженери досліджують фундаментальну структуру Всесвіту. Головною сферою дослідження ЦЕРН є фізика елементарних частинок – вивчення фундаментальних складових матерії та сил, що діють між ними. Насамперед оглянув виставку, доповнену інтерактивним тунелем Великого адронного колайдера. Тут можна самостійно зіткнути частинки та побачити вибух. Також мав змогу ознайомитися з мінівиставкою «ЦЕРН у зображеннях», яка демонструє шлях Центру до успіху», – повідомив Шкарлет.
Виставка «Прискорюй науку» має вигляд шляху відкриттів, на якому відвідувачі дізнаються про фізику елементарних частинок, а також інструменти, які використовуються для її дослідження. Виставка складається із трьох взаємопов’язаних зон, кожна з яких занурює відвідувача у світ таємниць і невідомості.
Пройшовши через вхідний тунель, відвідувачі потрапляють у першу зону, де спеціальний фільм та інформаційні стенди розповідають про історію Всесвіту. Друга зона розкриває світ елементарних частинок, а в останній відвідувачі стикаються віч-на-віч з тими науковими інструментами, якими є машина LHC (Великий адронний колайдер) а експерименти. Біля виходу відвідувачі повертаються до реальності повсякденного життя, дізнаючись, як фундаментальна фізика служила і продовжує служити технологічним досягненням, від яких залежить людство.
Виставка, що займає понад 200 кв. м, була розроблена для подорожей країнами, які є членами ЦЕРН. З моменту відкриття вона об’їздила багато країн у Європі та за її межами, а також відвідала Туреччину та Індію. Її модульна конструкція може адаптуватися до різних місць, оскільки три капсули можуть бути розміщені в різних конфігураціях.
Україна першою у світі отримала від США ліцензію на проведення національної Олімпіади геніїв.
Як повідомляв Укрінформ, у жовтні українські школярі - учні Малої академії наук отримали 20 нагород міжнародного інноваційного шоу INOVA 2021.