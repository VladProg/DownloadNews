Чотириногого робота ANYmal на колесах навчили спускатися і підійматися сходами, долати перешкоди та ставати на задні кінцівки.

Як повідомляє Укрінформ, про це розповідають шведські інженери зі Swiss-Mile.




Метою розробників було зробити робота більш мобільним, але зберегти його вміння користуватися своїми ногами — почергово ними пересувати, згинати та стрибати.
Попит на доставку зростає зі збільшенням кількості міського населення, за підрахунками Swiss-Mile, до 2030 року кількість транспортних засобів у містах збільшиться на 36%. Це, своєю чергою, призведе до збільшення викидів більш ніж на 30%. Щоб запобігти екологічному колапсу, інженери й намагаються збудувати такого робота, що зможе доставляти товари замість кур'єрів на автівках та не шкодитиме довкіллю.
Робот на колесах витримує навантаження до 50 кілограмів, за підрахунками інженерів, він буде на 83% швидшим за аналоги на звичайних ногах.
Наразі робот від Swiss-Mile може користуватися сходами та вставати на задні кінцівки. А якщо йому потрібно швидко скотитися сходами або з бордюру, його ноги згинаються для більшої амортизації.
Фото: Swiss-Mile