Упродовж першого місяця літа в Україні зареєстровано 5,6 тис. нових легкових автомобілів - це майже вдвічі більше показника минулого року.

Як передає Укрінформ, про це повідомляє Асоціація автовиробників України (Укравтопром) у Телеграмі.
«В перший місяць літа в Україні було зареєстровано 5,6 тис. нових легкових авто, що майже удвічі більше ніж торік. Водночас від показника довоєнного червня 2021 року платоспроможний попит на нові авто відстає на 36%», - йдеться в повідомленні.
За даними Укравтопрому, відносно травня споживча активність на авторинку збільшилась на 9%.
У п’ятірку лідерів за кількістю зареєстрованих автівок у червні увійшли Toyota (1 076 шт.), Renault (682), Volkswagen (470), Skoda (401) та BMW (319).
Уточнюється, що бестселером місяця на українському ринку нових легковиків залишається компактний кросовер Renault Duster, який обрали 656 покупців.
Загалом з початку року в Україні зареєстровано понад 27 тис. нових легкових автомобілів, що у 1,5 більше, ніж за аналогічний період 2022-го
Як повідомлялося, в Україні у травні було зареєстровано трохи більше ніж 5,1 тис. нових легкових авто, що удвічі більше, ніж роком раніше.
Фото: renault.ua