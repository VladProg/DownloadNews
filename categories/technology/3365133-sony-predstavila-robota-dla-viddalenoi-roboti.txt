Японська група компаній Sony Group представила свою новітню робототехніку та інші технології для використання на фабриках та у магазинах, щоб задовольнити потреби в системах дистанційного керування в умовах пандемії коронавірусу.

Як передає Укрінформ, про це повідомляє NHK.
Робот оснащений сенсорами, які можуть визначати відстань до об'єкта та стан його поверхні. Звичайні роботи потребують того, щоб такі дані, як форма і вага об'єкта, було введено заздалегідь. Нова модель може миттєво регулювати захват з урахуванням інформації, отриманої від сенсорів. Це означає, що робот може захоплювати м'які та тендітні предмети, такі як квіти та тістечка. Це може бути зручним при розміщенні товарів на вітринах магазинів.

Sony вже є розробником сенсорів для камер смартфонів. Компанія хоче застосувати цю технологію у своєму останньому роботі. Це може призвести до нових способів віддаленої роботи на тлі пандемії.
Як повідомляв Укрінформ, британська компанія Engineered Arts представила гуманоїдного робота Ameca, здатного відтворювати людські емоції. Свою розробку інженери називають «майбутнім обличчям робототехніки».
Фото: www3.nhk.or.jp