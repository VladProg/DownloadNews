Компанія Yahoo! Japan Corporation тестує систему, яка дозволятиме людям здійснювати покупки без банківських карток чи смартфонів - за допомогою розпізнавання обличчя.

Про це повідомляє NHK, передає Укрінформ.
Yahoo! Japan Corporation почала тестувати послугу в торговій точці в Токіо, де продаються харчі та товари повсякденного вжитку.
Користувачі реєструють своє фото на вебсайті через смартфон та прив’язують особистий кабінет до сервісу безготівкової оплати.
Під час купівлі вони сканують штрих-коди товарів, а потім показують свої обличчя пристрою для розпізнавання. Коли відскановане зображення збігається з зареєстрованою фотографією, система схвалює оплату.
У компанії планують продовжувати вдосконалювати технологію з метою впровадження її в магазинах і мережах супермаркетів.
Представники компанії сподіваються, що це допоможе подолати нестачу робочої сили в роздрібній торгівлі Японії.
Як повідомляв Укрінформ, Kuwait News представило ведучу новин, створену за допомогою штучного інтелекту.
Фото: Getty Images