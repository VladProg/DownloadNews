Запуск американської важкої ракети Falcon 9 з італійським супутником радіолокаційного спостереження COSMO-SkyMed перенесли через несприятливі погодні умови.

Як передає Укрінформ, про це у Твіттері повідомила компанія-розробник ракети SpaceX.
Це вже втретє, коли спробу запуску переносять.
Запуск ракети планували здійснити о 18:11 у неділю за часом Східного узбережжя США із 40-го стартового комплексу космодрому на мисі Канаверал у Флориді.
Тепер його запланували на понеділок, 31 січня.
Програма Cosmo-SkyMed фінансується Італійським космічним агентством, Міністерством оборони та Міністерством освіти, університетів та наукових досліджень Італії. Система складається з двох супутників, призначених для спостереження за Землею за допомогою радару із синтезованою апертурою. Такий тип радара використовують для реєстрації зображення об'єкта, наприклад ландшафту - незалежно від метеорологічних умов та ступеня природного освітлення місцевості з роздільною здатністю на рівні аерофотознімків.
Перший супутник CSG-1 було запущено у грудні 2019 року.
Фото: Getty Images