Космічна компанія SpaceX Ілона Маска провела успішний запуск ракетоносія із 51 супутником мобільного інтернету Starlink.

Як повідомляє Укрінформ, про це пише Сіньхуа.



Зазначається, що супутники були виведені на орбіту ракетою Falcon 9 з космодрому у Каліфорнії.
“Незабаром після запуску у SpaceX заявили, що супутники Starlink було розгорнуто”, - йдеться у матеріалі.

Додамо, що перша ступінь ракети успішно приземлилася на автономну баржу у Тихому океані.

Як відомо, Starlink — це величезна широкосмугова мережа SpaceX. Наразі вона складається з приблизно 4 000 оперативних супутників, але згодом їх кількість може перевищити 40 000.