Американські науковці успішно випробували мРНК вакцину проти вірусу імунодефіциту на мишах і макаках.

Як передає Укрінформ, про це повідомляє Nature Medicine.
Повідомляється, що РНК-вакцину розробили науковці Національного інституту алергії та інфекційних захворювань США. Тварин розділили на декілька груп та протягом 60 тижнів спостерігали, наскільки добре виробляються антитіла під дією вакцини.
Згідно з результатами випробувань, ця вакцина знижує ризик інфікуватися вірусом на 79%. Повідомляється, що наступні дослідження дозволять краще оцінити потенціал застосування мРНК-вакцини проти ВІЛ у людей.
ЗМІ відзначає, що раніше проти ВІЛ проходили випробування уже кілька вакцин, але більшість із них показали недостатню ефективність навіть у дослідах на тваринах.


Схематичне зображення ліпідної наночастинки вакцини, у яку заключені мРНК (зліва), та вірусоподібної частинки, утвореної на основі мРНК (справа), де синім позначені білки Env вірусу імунодефіциту людини, а рожевим - білки Gag вірусу імунодефіциту мавп