Американська компанія SpaceX розробила новітні супутники, які надаватимуть покращений сигнал для системи інтернету Starlink.

Як повідомляє кореспондент Укрінформу, фотографії нових супутників опубліковано на сторінці SpaceX у мережі Твіттер.
“Ми називаємо їх “V2 Mini”. Вони представляють крок уперед в спроможностях Starlink. V2 mini містять ключові технології, такі як: більш потужні фазовані антенні решітки та використання Е-діапазону для транзитного зв’язку, що дозволить Starlink забезпечувати приблизно учетверо більшу пропускну здатність на супутник, ніж попередні покоління”, - заявили у SpaceX.
Зазначається, що новітні супутники дадуть змогу Starlink “забезпечувати більшу пропускну здатність із підвищеною надійністю та приєднати ще мільйони людей по всьому світу до швидкісного інтернету”.

We call them “V2 Mini”. They represent a step forward in Starlink capability pic.twitter.com/EFVpLFcz7n
— SpaceX (@SpaceX) February 26, 2023

Нагадаємо: наразі SpaceX запустила на низьку навколоземну орбіту понад 3400 супутників Starlink.
Крім того, компанія вже має схвалення на запуск 12 000 апаратів Starlink і звернулася до регулятора з проханням надати дозвіл на запуск ще до 30 000 супутників.