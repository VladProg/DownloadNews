Японська фармацевтична компанія Shionogi розпочала клінічні випробування своєї вакцини проти COVID-19 для бустерних щеплень.

Таку інформацію оприлюднило агентство NHK, переда' Укрінформ.
У випробуваннях беруть участь 200 осіб. Усі вони отримали два щеплення вакцинами Pfizer або Moderna щонайменше шість місяців тому.
Як зазначається, одна половина учасників експерименту отримає як бустер вакцину Shionogi, друга - Pfizer. Потім дослідники порівняють ефективність та безпечність препаратів.
"Shionogi має намір впровадити на практиці першу вакцину проти коронавірусу японського виробництва до березня наступного року", - зазначається в повідомленні.
Як повідомляв Укрінформ, наприкінці жовтня компанія Shionogi розпочала черговий етап клінічних випробувань своєї вакцини проти коронавірусу, в якому беруть участь близько трьох тисяч осіб.
Фото: Shionogi