Єврокомісія оприлюднила дослідження про те, що платформа Х (колишній Twitter) Ілона Маска сприяла поширенню російської пропаганди про війну Росії проти України.

Як передає Укрінформ, про це повідомляє The Washington Post.
Згідно з дослідженням, яке тривало рік, попри добровільні зобов’язання вжити заходів проти російської пропаганди з боку найбільших соціальних мереж, включаючи Meta, російська дезінформація проти України процвітала.
«Протягом 2022 року аудиторія та охоплення пов’язаних із Кремлем облікових записів у соціальних мережах суттєво зросли по всій Європі. Попередній аналіз свідчить, що охоплення та вплив підтримуваних Кремлем облікових записів ще більше зросли у першій половині 2023 року, зокрема через руйнування стандартів безпеки Twitter», – зазначили у Єврокомісії.
ЄС запровадив набагато агресивніший регуляторний підхід до дезінформації, ніж США.
Як повідомлялося, 25 серпня в Євроcоюзі набрав чинності закон про цифрові послуги, який передбачає нові зобов’язання для інтернет-платформ, зокрема Facebook, Apple Store і кількох служб Google.