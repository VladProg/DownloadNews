Марсохід Національного управління США з аеронавтики та дослідження космосу (NASA) Perseverance добув іще один зразок каменю.

Як передає Укрінформ, про це повідомляється на сторінці апарата у Tвіттері.
«Ще один маленький шматочок Марса, який буду носити з собою», - йдеться у дописі.

Зазначається, що цей зразок каменю містить мінерал олівін зеленого забарвлення.

Раніше, 10 листопада, стало відомо, що Perseverance видобув зразки каменю на Марсі.
Як повідомляв Укрінформ, марсохід Perseverance доправлений на Марс разом із гелікоптером Ingenuity у межах дослідницької місії NASA 18 лютого 2021 року.
Одне з його завдань - зібрати на Марсі зразки породи, які на Землю вивезе спеціальна спільна місія Європейської космічної агенції та NASA.
Фото: NASA