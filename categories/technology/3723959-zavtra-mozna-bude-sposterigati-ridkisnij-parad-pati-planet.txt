Вранці 17 червня жителі Землі зможуть спостерігати у небі парад п’яти планет, явище, що відбувається не частіше ніж раз на 18-20 років.

Як передає Укрінформ, про це повідомляє портал Starwalk.space.
Суть явища полягає у тому, що Юпітер, Сатурн, Меркурій, Нептун та Уран на своїх орбітах вишукуються в єдину лінію до Сонця.

За годину до світанку 17 червня п’ять планет вишикуються під кутом 93° щодо Сонця, утворюючи єдину лінію. Спостерігатимуть це явище, найімовірніше, лише жителі Східної півкулі.
Науковці зауважують, що найважче буде побачити дві планети - Нептун та Уран. Водночас Юпітер побачити буде найлегше, стверджують науковці.
Вгорі та праворуч від Юпітера, над південно-східним горизонтом, буде розташовуватися Сатурн. Порівняно з Юпітером, він виглядатиме меншим та тьмянішим, втім його все ж буде видно неозброєним оком. П’ятою планетою, яка доєднається до параду, стане Меркурій.
Фото: Vito Technology, Inc.