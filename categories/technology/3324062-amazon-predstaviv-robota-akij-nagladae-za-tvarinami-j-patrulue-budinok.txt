Американська компанія Amazon представила «розумного» робота Astro.

Як передає Укрінформ, про це повідомляє BBC.
У компанії заявили, що робота можна дистанційно контролювати й використовувати, зокрема, для того, щоб наглядати за домашніми тваринами. Він також може «патрулювати» будинок і надсилати власникам сповіщення, якщо виявить щось незвичайне.

Робот розуміє і голосові команди людей.

Зазначається, що доставки Astro розпочнуться пізніше цього року, але тільки у США. Стартова ціна для першої обмеженої партії екземплярів становитиме 999 доларів, проте пізніше вона зросте до 1 449 доларів.
Фото: Amazon