У рамках місії Transporter 9 ракета Falcon 9 з десятками мінісупутників здійснила старт на низьку навколоземну орбіту.

Про це компанія SpaceX повідомила у соцмережі Х, передає Укрінформ.
Місія Transporter 9 - це дев'ятий спеціальний політ ракети SpaceX на орбіту з десятками мікро- і наносупутників для комерційних і державних клієнтів. У цьому польоті - 90 корисних навантажень, включаючи кубсати, мікросати й орбітальні транспортні засоби, що перевозять космічні апарати, які будуть розгорнуті пізніше.


Liftoff! pic.twitter.com/5Jetaif7cI
— SpaceX (@SpaceX) November 11, 2023

Як зазначається, Falcon 9 стартувала з бази космічних сил Ванденберг у Каліфорнії. Після цього перший багаторазовий ступінь ракети-носія здійснив вертикальну посадку на майданчику Landing Zone 4.


Falcon 9’s first stage has landed on Landing Zone 4 pic.twitter.com/Vl9WAOoTY4
— SpaceX (@SpaceX) November 11, 2023

Transporter 9 стане 82-ю орбітальною місією для SpaceX у 2023 році. Більшість цьогорічних місій були присвячені створенню Starlink, інтернет-мегасузір’я SpaceX, яке складається з понад 5000 супутників.
Як повідомлялося, попередня місія Transporter 8 стартувала у червня. Тоді на орбіту було виведено 72 мінісупутники.