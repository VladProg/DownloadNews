Інсайдер і аналітик компанії TFI Securities Мін-Чі Куо заявив, що американська компанія Apple представить перший iPhone з внутрішньою пам’яттю в 1Тб.

Як передає Укрінформ, про це повідомляє The Verge.
За його словами, йдеться про моделі iPhone 13 Pro та iPhone 13 Pro Max.
Водночас він зауважив, що користувачі моделей iPhone 13 та iPhone 13 mini матимуть вибір внутрішньої пам’яті між 128Гб, 256 Гб або 512 Гб, але не 64 Гб.
Раніше Мін-Чі Куо заявив, що нові iPhone 13 від Apple можуть отримати підтримку супутникового зв'язку.
Як повідомляв Укрінформ, популярний у світі виробник електронних пристроїв і програмного забезпечення компанія Apple проведе офіційну презентацію нової лінійки своїх розробок уже 14 вересня.