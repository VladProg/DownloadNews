Гвинтокрил Ingenuity Національного управління з аеронавтики і дослідження космічного простору (NASA) здійснив на Червоній планеті свій перший політ у 2022 році.

Як передає Укрінформ, про це повідомляє Лабораторія реактивного руху NASA у Твітері.
«Після деяких затримок із пиловою погодою настав час відсвяткувати перший політ марсіанського гелікоптера у 2022 році!», - йдеться у повідомленні.
Зазначається, що загалом для гвинтокрила це вже був 19-й політ на Марс із початку роботи минулого року. Всього політ тривав 99,98 секунди, а саме повітряне судно подолало відстань близько 62 метрів.
Як повідомляв Укрінформ, марсохід Perseverance доправлений на Марс разом із вертольотом Ingenuity у межах дослідницької місії NASA 18 лютого 2021 року, після майже семи місяців польоту.
Одне з його завдань — зібрати на Марсі зразки породи, які на Землю вивезе спеціальна спільна місія Європейської космічної агенції та NASA.