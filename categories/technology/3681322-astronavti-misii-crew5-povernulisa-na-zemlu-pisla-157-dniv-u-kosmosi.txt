Місія астронавтів SpaceX Crew-5 для NASA повернулася на Землю з Міжнародної космічної станції після більш ніж п'яти місяців перебування в космосі.

Як передає Укрінформ, про це повідомляє Space.com.
«Дякую, SpaceX, це була фантастична поїздка. Ми щасливі бути вдома», - сказала по радіозв’язку американська астронавтка Ніколь Манн.

Зазначається, що капсула Crew Dragon Endurance з чотирма астронавтами на борту приводнилася у Мексиканській затоці поблизу узбережжя Флориди у неділю, 12 березня, о 04:02 за київським часом.

Загалом астронавти NASA Джош Кассада та Ніколь Манн, представник Японії Коічі Ваката та російська космонавтка Анна Кікіна пробули у космосі на Міжнародній космічній станції 157 днів.


Splashdown of Dragon confirmed – welcome back to Earth, @AstroDuke, @Astro_Josh, @Astro_Wakata, and Anna! pic.twitter.com/LHrrqL5g6U
— SpaceX (@SpaceX) March 12, 2023


Для Вакати це був вже п’ятий політ у космос. Загалом він пробув у космосі 505 днів.
Як повідомляв Укрінформ, учора місія астронавтів SpaceX Crew-5 для NASA вирушила з Міжнародної космічної станції після більш ніж п'яти місяців перебування в космосі.
Фото: SpaceX