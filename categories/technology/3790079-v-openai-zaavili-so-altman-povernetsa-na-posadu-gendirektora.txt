Компанія OpenAI заявила, що поверне Сема Альтмана на посаду СЕО і призначить нових членів ради директорів.

Про це компанія повідомила у соцмережі Х, передає Укрінформ.
«Ми досягли принципової згоди щодо повернення Сема Альтмана в OpenAI як генерального директора з новим початковим складом правління, який включатиме Брета Тейлора (голова), Ларрі Саммерса та Адама ДʼАнджело», – йдеться у дописі.
Сам Альтман також прокоментував це рішення.
«Я люблю OpenAI, і все, що я робив за останні кілька днів, було спрямоване на те, щоб зберегти цю команду та її місію разом. Коли я вирішив приєднатися до Microsoft, було зрозуміло, що це найкращий шлях для мене та команди. Завдяки новій раді директорів та підтримці Сатьї Наделли, я з нетерпінням чекаю повернення до OpenAI та розвитку нашого міцного партнерства з Microsoft», - написав він в соцмережі Х.
Як повідомлялося, Рада директорів компанії штучного інтелекту OpenAI звільнила Сема Альтмана з посади генерального директора через втрату впевненості в його здатності керувати компанією.
У компанії заявили, що Альтман не був «послідовно відвертим у своїх комунікаціях», що перешкоджає його здатності виконувати свої обов’язки.
20 листопада компанія Microsoft заявила, що наймає на роботу колишнього генерального директора OpenAI Сема Альтмана та співзасновника Грека Брокмана.
Після цього майже всі співробітники OpenAI погрожували звільнитися услід за колишнім гендиректором Семом Альтманом і перейти до Microsoft, якщо чинне керівництво компанії не подасть у відставку.