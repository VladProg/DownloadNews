Компанія SpaceX у суботу, 1 липня, запустила у космос космічний зонд Euclid від Європейського космічного агентства (ESA), який досліджуватиме гіпотетичну темну матерію і темну енергію та їхній впив на формування Всесвіту.

Як передає Укрінформ, про стало відомо під час прямої трансляції SpaceX в Ютубі.


За даними Space.com, ракета-носій Falcon 9 запустила Euclid із космодрому на мисі Канаверал у Флориді о 18.11 годині за Києвом.

Зазначається, що космічному зонду Euclid знадобиться приблизно вісім місяців, щоб набрати необхідної швидкості, коли він досягне космосу.
Місія повинна витратити близько 30 днів на подорож до точки Лагранжа L2, що приблизно за 1,5 мільйона км від Землі на осі Сонце-Земля.
Протягом наступних семи місяців Euclid чекає період введення в експлуатацію, включно з тестуванням своїх можливостей візуалізації та інструментів. Очікується, що перші зображення будуть опубліковані ESA восени цього року.
Повноцінна робота апарата розпочнеться приблизно у квітні 2024 року.
Планується, що Euclid проведе шість років, ретельно досліджуючи темний Всесвіт, щоб краще зрозуміти еволюцію галактик, ранню історію космосу та чому розширення Всесвіту прискорюється.
Як повідомляв Укрінформ, група міжнародних вчених оголосила про перші докази фону довгохвильових гравітаційних хвиль, які заповнюють космічний Всесвіт.
PHOTOGRAPH: STEPHANE CORVAJA/ESA