Уряд Японії планує виділити близько 1,9 трлн ієн (близько 12,6 млрд дол.) на розвиток виробництва напівпровідників.

Про це повідомляє NHK, передає Укрінформ.
Як стало відомо японському агентству, уряд виділить близько 5 млрд доларів для підтримки масового випуску передових напівпровідників. Це, як вважають, допоможе тайванській компанії TSMC, яка вивчає питання щодо будівництва другого свого підприємства в Японії в південно-західній префектурі Кумамото.
Ще 4,2 млрд доларів, ймовірно, спрямують на підтримку таким фірмам, як Rapidus, яка прагне випускати передові напівпровідники у Японії.
Близько 3,8 млрд доларів буде спрямовано на сприяння стабільному постачанню напівпровідників.
Як повідомляв Укрінформ, тайванська корпорація Powerchip Semiconductor Manufacturing Corporation (PSMC) і японський фінансовий конгломерат SBI Holdings обрали місце для будівництва заводу з виробництва мікросхем вартістю 800 мільярдів ієн (5,3 мільярда доларів США) на півночі Японії.
Фото: Getty Images