У підрозділі технічної підтримки компанії Microsoft повідомили про припинення гарантійного обслуговування консолей Xbox у росії.

Як передає Укрінформ, про це повідомляють "Ізвестія".
«Гарантійне обслуговування консолей, зокрема ввезених у рф офіційно, більше недоступне через поточну ситуацію. Рекомендуємо власникам приставок звертатися в магазин, де їх купували», - заявив представник техслужби.
Інформацію також підтвердили користувачі та ритейлери.
Корпорація Microsoft послідовно скорочує свій російський бізнес.
Як повідомляв Укрінформ, в середині лютого була досягнута домовленість про надання українським прокурорам безкоштовного доступу до системи Microsoft Azure.
Фото: Getty Images