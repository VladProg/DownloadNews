Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала планетарну туманність Абель 39 у сузір’ї Геркулес.

Як передає Укрінформ, про це обсерваторія повідомила у Твіттері.
Планетарна туманність Абель 39 має майже ідеальну сферичну форму, її діаметр близько 5 світлових років. Останні 22 тисячі років її радіус постійно збільшується зі швидкістю 35 км за секунду.

Як повідомляв Укрінформ, космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала спіральну галактику з баром NGC 3344 у сузір’ї Малий Лев.
Фото: NASA