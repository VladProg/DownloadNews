Американська компанія Ford Motor Company презентувала 24 листопада новий позашляховик 2023 Ford Ranger.

Як передає Укрінформ, про це повідомляє Car and Driver.





У середині встановлений 2,3-літровий чотирициліндровий двигун із потужністю в 270 кінських сил та крутним моментом 310 Нм.
Також у позашляховику вбудована 10-ступчаска автоматична коробка передач для американського ринку. Водночас для світового випуску буде доступна 6-ступчаста коробка передач.
Стандартний сенсорний дисплей з інформаційно-розважальною системою SYNC 4 дорівнює 25,7 см, проте також є варіант у 30,5 см.
Виробництво 2023 Ford Ranger розпочнеться вже наступного року на заводах компанії у Таїланді та Південній Африканській Республіці. Перші моделі вже слід очікувати у США у 2023 році.
Вартість одного екземпляра поки що невідома.
Як повідомляв Укрінформ, південнокорейська компанія Kia презентувала новий автомобіль 2022 Kia Forte.