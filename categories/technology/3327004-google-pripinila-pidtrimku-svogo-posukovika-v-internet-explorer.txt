Компанія Google заявила, що офіційно припинила підтримку своєї пошукової системи в браузері Internet Explorer 11.

Про це повідомляє Укрінформ із посиланням на 9to5Google.
Як зазначається, сервіс не припиняє працювати з браузером повністю, але користувач пошуку буде отримувати доступ лише до самих базових функцій.
За даними програміста Google Мелта Убла, в компанії провели внутрішню оцінку і дійшли висновку, що старий браузер не вартий того, щоб витрачати на його підтримку ресурси компанії.
Варто зазначити, що останню версію Internet Explorer випустили у 2013 році з Windows 8.1.
Як повідомляв Укрінформ, американська корпорація Microsoft відмовиться від підтримки браузера Internet Explorer 11 на операційній системі Windows 10 вже 15 липня 2022 року. Компанія далі підтримуватиме браузер Microsoft Edge щонайменше до 2029 року.