Компанія Netflix повідомила про запуск тестування відеоігор, розроблених для телевізорів, комп’ютерів і смартфонів.

Як передає Укрінформ, про це повідомляється на сайті компанії.
«Сьогодні ми робимо перший крок до того, щоб зробити ігри доступними на усіх пристроях, де наші клієнти користуються Netflix – телевізорах, комп’ютерах та смартфонах», – йдеться у повідомленні віцепрезидента компанії Майка Верду.
Компанія запустила у понеділок обмежене бета-тестування для невеликої кількості користувачів у Канаді та Великій Британії на деяких телевізорах, а також на комп’ютерах через сайт Netflix у підтримуваних браузерах. До тестування було включено дві гри – Oxenfree від Night Scholl Studio та Mining Adventure від Molehew.
Для гри на телевізорі користувачі можуть використовувати контролер у їхніх смартфонах, а власники комп’ютерів зможуть грати на сайті Netflix за допомогою клавіатури та мишки.
Ігри на телевізорах працюватимуть на різних пристроях партнерів Netflix: Amazon Fire TV, Chromecast з Google TV, телевізорах LG, Nvidia Shield, пристроях і телевізорах Roku, телевізорах Samsung Smart TV та Walmart ONN. Згодом будуть додаватися й інші пристрої на постійній основі.
Як повідомляв Укрінформ, сервіс Netflix попередив користувачів з-понад 100 країн про те, що їхні облікові записи більше не можуть безкоштовно надаватися у спільне користування.
Фото: Getty Images