Азіатський виробник смартфонів Xiaomi блокуватиме встановлення додатку Telegram на пристроях, які використовують систему MIUI та інтерфейс прошивки.

Як передає Укрінформ про це повідомляє Bleeping Computer.
Відтепер MIUI позначає платформу обміну повідомленнями Telegram як небезпечний додаток у Китаї.
Після ідентифікації Telegram системою, користувачі бачать попередження, в якому зазначено, що додаток не пройшов перевірку безпеки Xiaomi. Серед аргументів заборони «шахрайського» додатку наводяться ризики шахрайських транзакцій або необґрунтованих витрат.
MIUI – це операційна система на базі Android, яку Xiaomi використовує на своїх смартфонах та мобільних пристроях.
Після випуску MIUI 13 минулого року компанія додала нову функцію безпеки для позначання та блокування запуску шкідливих додатків на пристроях. Якщо додаток вважається небезпечним, система намагається видалити його зі смартфона або заблокувати його встановлення на пристрій.
Раніше ця функція MIUI викликала підозри та критику, оскільки користувачі припускали, що у такий спосіб Xiaomi співпрацює з Партією китайського співтовариства задля відстеження дій користувачів і цензурування додатків.
Зазначається, що влада Китаю і раніше вводила обмеження або прямі заборони на такі глобальні платформи як Facebook, Twitter (Х), WhatsApp та Google.
Як повідомляв Укрінформ, в Італії заблокували ChatGPT за незаконний збір даних.