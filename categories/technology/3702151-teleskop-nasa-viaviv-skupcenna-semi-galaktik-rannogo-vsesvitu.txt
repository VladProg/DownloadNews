На новому знімку, який зробив космічний телескоп NASA "Джеймс Вебб", помітний протокластер із семи стародавніх галактик раннього Всесвіту.

Про це повідомляє Space.com, передає Укрінформ.
«Це особливе, унікальне місце прискореної еволюції галактик, і телескоп "Джеймс Вебб" надав нам безпрецедентну нагоду виміряти швидкості цих семи галактик і підтвердити, що вони об'єднані у протокластер», – сказав астроном з Каліфорнійського технологічного інституту Такахіро Морішіта.

Фото: space.com
Скупчення галактик, які мають високий показник червоного зміщення у 7,9, проіснувало всього 650 мільйонів світлових років після Великого вибуху, тому може допомогти відповісти на фундаментальні питання про еволюцію Всесвіту. Такі характеристики також роблять їх найдавнішими галактиками, які були спектроскопічно підтверджені як частина молодого скупчення галактик.
Команда змогла визначити, що галактики рухаються зі швидкістю у понад 3,2 мільйона кілометрів за годину. Швидкість та відстань між галактиками було виміряно спектрографом ближнього інфрачервоного діапазону NIRSpec на борту телескопа.
Ці дані дали змогу команді змоделювати розвиток цієї групи галактик і передбачити, який вигляд це скупчення мало би у сучасному Всесвіті.
Згідно з прогнозом дослідників, протокластер з часом нагадуватиме скупчення Кома. Це означає, що ця область може бути однією із найщільніших галактик у космосі із тисячами подібних об’єктів.
Як повідомлялося, раніше космічний телескоп NASA імені Джеймса Вебба зробив нове деталізоване зображення планети Уран.