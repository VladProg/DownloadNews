Компанія Ілона Маска SpaceX здійснила шістнадцятий запуск 22 супутників Starlink ракетою Falcon 9, встановивши новий рекорд повторного використання ракет-носіїв.

Як передає Укрінформ, про це повідомляє Space.com.
Ракета Falcon 9 із партією супутників «V2 mini» стартувала зі станції космічних сил на мисі Канаверал у Флориді в понеділок, 10 липня, о 06:58 за київським часом. 22 супутники Starlink були відправлені на навколоземну орбіту.
У компанії Маска заявили, що це був безпрецедентний 16-й запуск ракети-носія першого ступеня Falcon 9.
Перший ступінь ракети повернувся на Землю через 8,5 хвилин після старту, приземлившись на палубу безпілотного корабля Just Read the Instructions в Атлантичному океані.
Нова партія супутників була розгорнута на навколоземній орбіті через 62 хвилини після їх запуску.
«V2 mini» - новіша та потужніша версія супутників SpaceX. Вони менші за повнорозмірний варіант, але більші та потужніші за інші апарати Starlink, які компанія запускає у космос по сьогодні.
Як повідомляв Укрінформ, компанія SpaceX вивела на орбіту нову партію із 48 інтернет-супутників Starlink.
Фото: Space.com