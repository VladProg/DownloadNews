Космічний корабель Crew Dragon компанії SpaceX із екіпажем комерційних туристів зістикувався з Міжнародною космічною станцією (МКС).

Про це у понеділок повідомила SpaceX у Твіттері, передає Укрінформ.
«Стикування підтверджено!», - йдеться у дописі.
Екіпаж тиждень перебуватиме на борту МКС.
Як повідомляв Укрінформ, компанія SpaceX відправила зі штату Флорида на Міжнародну космічну станцію туристів.
До складу екіпажу увійшли колишня астронавтка NASA, а нині співробітниця Axiom - 63-річна Пеггі Вітсон, яка очолила команду AX-2, американський бізнесмен Джон Шоффнер, дослідниця у галузі онкології Райана Барнаві та колишній військовий пілот Алі Аль-Карні із Саудівської Аравії.


Watch live as the Ax-2 astronauts check-in from orbit https://t.co/c9VZYmlO7J
— SpaceX (@SpaceX) May 22, 2023



First Falcon 9 LZ-1 landing for a human spaceflight mission pic.twitter.com/2stzJoA7cX
— SpaceX (@SpaceX) May 22, 2023



Ax-2 is go for launch pic.twitter.com/GJZDES7HN4
— SpaceX (@SpaceX) May 21, 2023

Місія AX-2 (друга приватна місія на Міжнародну космічну станцію) є однією з низки місій, які, як сподіваються Axiom Space і NASA, продовжать стимулювати участь приватного сектору в космічних польотах, особливо на низькій навколоземній орбіті, де знаходиться космічна станція.