Японський автовиробник Nissan представив новий спорткар 2022 Nissan GT-R.

Як передає Укрінформ, про це повідомляє CarBuzz.
В автомобілі встановлений подвійний турбодвигун V6 об'ємом 3,8 літра. Його потужність становить 565 кінських сил, а крутний момент дорівнює 467Нм.

Спорткар буде з повним приводом та матиме шестиступеневу коробку передач із подвійним зчепленням.

Модель 2022 Nissan GT-R буде доступна лише у двох кольорах – фіолетовому й нефритовому.

Вартість одного екземпляра стартує від 138 490 доларів. Продажі спорткара заплановані на зиму.