Місто Нью-Йорк заборонило своїм працівникам використовувати застосунок ТікТок на муніципальних пристроях через ризики для особистих даних.

Як повідомляє кореспондент Укрінформу, про це пише Reuters.



За словами мера Нью-Йорка Еріка Адамса, ТікТок “становить небезпеку для міських технічних мереж”.

Зазначається, що усі служби Нью-Йорка мусять видалити додаток протягом 30 днів й муніципальні співробітники втратять до нього доступ з робочих пристроїв протягом місяця. Додамо, що штат Нью-Йорк раніше вже заборонив ТікТок на пристроях своїх співробітників.

Водночас у ТікТок заявили, що “не ділилися й не робитимуть цього у майбутньому, даними користувачів у США з урядом Китаю”.