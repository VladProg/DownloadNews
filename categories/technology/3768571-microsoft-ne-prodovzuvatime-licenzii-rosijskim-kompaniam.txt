Корпорація Microsoft з 30 вересня припинила продовжувати ліцензії російським компаніям.

Про це повідомили очільник Офісу президента Андрій Єрмак та пропагандистське видання ТАСС із посиланням на технічну підтримку Microsoft Online Services.
Тепер російські клієнти корпорації не зможуть відновити наявні підписки на корпоративні сервіси, зокрема Microsoft 365, пояснив Єрмак.
У Microsoft це рішення пояснили тим, що корпорація дотримується санкційного режиму проти росії.
Водночас міністр цифрового розвитку рф Максут Шадаєв заявив, що у росії є «альтернатива софту від Microsoft». Тепер планується перехід на російські операційні системи на базі ОС Linux.
Нагадаємо: корпорація Microsoft ще у березні 2022 року оголосила про призупинення всіх продажів нової продукції та послуг у росії через повномасштабне вторгнення.