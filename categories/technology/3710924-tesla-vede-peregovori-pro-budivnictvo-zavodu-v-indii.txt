Компанія Tesla запропонувала створити в Індії завод з виробництва електромобілів.

Про це повідомляє Reuters, передає Укрінформ.
"Хоча Tesla не обговорювала з індійськими чиновниками зниження податків на імпорт, вона запропонувала створити новий завод, хоча і без уточнення місця розташування та інвестицій", - йдеться в повідомленні.
Як зазначається, пропозиція надійшла після того, як торік Індія відмовилася задовольнити прохання Tesla знизити податок на імпорт автомобілів, який може досягати 100%.
Індія хотіла, щоб автовиробник виробляв автомобілі на місці, але Tesla хотіла спочатку "протестувати" ринок, імпортуючи авто.
Як повідомляв Укрінформ, виробник електромобілів Tesla з 19 травня відкличе з китайського ринку понад 1,1 млн машин через збій у програмному забезпеченні.