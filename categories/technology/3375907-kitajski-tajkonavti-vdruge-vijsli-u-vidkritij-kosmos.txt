Два члени екіпажу китайського корабля «Шеньчжоу-13» 26 грудня вийшли у відкритий космос.

Як передає Укрінформ, про це повідомляє Global Times.
Тайконавти Чжай Чжиган та Є Гуанфу здійснили вихід у відкритий космос у день народження засновника Китайської комуністичної партії Мао Цзедуна, якому б виповнилося 128 років.
За даними Канцелярії програми пілотованої космонавтики Китаю (CMSA), першим вийшов молодший космонавт Є Гуанфу о 18.44 за пекінським часом, а за ним і Чжай Чжиган.
Як повідомлялося, Шеньчжоу-13 - восьмий пілотований космічний корабель КНР серії "Шеньчжоу".
Метою польоту є продовження роботи на орбіті основних технологій з будівництва та експлуатації китайської космічної станції, розвантаження транспортного корабля «Тяньчжоу-3». Екіпаж перебуватиме на орбіті 5-6 місяців.
У листопаді 2021 року двоє тайконавтів Чжай Чжиган та Ван Япін здійснили перший вихід представників Китаю у відкритий космос.