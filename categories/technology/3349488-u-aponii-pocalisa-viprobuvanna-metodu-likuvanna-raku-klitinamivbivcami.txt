Дослідники з Національного центру онкології лікарні Хігасі і Центру досліджень та застосування iPS-клітин Кіотського університету розпочали клінічні випробування методу лікування оваріальної онкології з використанням імунних клітин, отриманих від індукованих плюрипотентних стовбурових клітин або iPS-клітин.

Як передає Укрінформ, про це повідомляє NHK.
iPS-клітини, що застосовуються при лікуванні, здатні перетворюватися на будь-які види клітин. Ген, який стрімко реагує на протеїн, є унікальним для певного типу оваріального раку. Цей ген привноситься до клітин iPS для створення природних клітин-вбивць. Потім клітини-вбивці вводитимуться в яєчники пацієнток, які хворі цим видом оваріального раку.

За словами дослідників, вони не очікують серйозних побічних ефектів, тому що клітини-вбивці атакують ракові клітини, але рідко зачіпають здорові.
Група планує провести клінічні випробування цього методу за участю до 18 пацієнток на пізніх стадіях оваріального неоперабельного раку.
Як повідомляв Укрінформ, вчені з Техаського університету з'ясували, що виникнення раку підшлункової залози провокують запальні процеси цього органу.