Соціальна мережа Instagram тестує нову функцію, яка дозволить користувачам ще більше контролювати вміст своєї стрічки.

Як передає Укрінформ, про це повідомляє Moneycontrol.
Нова функція отримала назву «Фаворити».
Зазначається, що таким чином публікації з облікових записів із міткою «Фаворити» відображатимуться вище у вашій стрічці, ніж інші пости.
Нова функція дає користувачам ще більше контролю над публікаціями, що з’являються в їхній стрічці.
Нині ж Instagram аналізує активність користувачів у соцмережі, а потім переглядає популярні публікації, щоб спробувати адаптувати вміст стрічки спеціально для кожного користувача окремо. Однак це не завжди спрацьовує, і багато людей з часом скаржилися на цей алгоритм роботи платформи.
Як повідомляв Укрінформ, месенджер WhatsApp розробляє нову функцію для користувачів з операційною системою iOS, яка дозволить робити транскрипцію голосових повідомлень.