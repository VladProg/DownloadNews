Японська компанія Nissan Motor Co. завила, що переробляє акумулятори своїх електрокарів Nissan Leaf у портативні джерела живлення.

Як передає Укрінформ, про це про це повідомляє AP.
Зазначається, що японський автовиробник Nissan продав понад 650 000 електромобілів Leaf. Їхні акумулятори часто зберігають зарядну ємність довше, ніж термін служби самого автомобіля.
У компанії заявили, що використовують старі акумулятори електрокарів в портативних джерелах живлення, які вона розробила спільно з виробником електроніки JVCKenwood Corp. і 4R Energy Corp., компанією, яка є спільною власністю Nissan і Sumitomo Corp.
Остання працює над екологічними транспортними засобами та системами накопичення енергії.
Портативна батарея важить 14,4 кг, і поки що продається лише в Японії за 170 500 ієн (1170 доларів США).
Як повідомляв Укрінформ, команда дослідників під керівництвом професора машинобудування з Університету Г'юстона Халех Ардебілі створила прототип гнучкої батареї на основі еластичної тканини, що дасть змогу заряджати гаджети за допомогою одягу.