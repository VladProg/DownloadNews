Чатботом «єВорог» уже скористалися понад 273 тисячі українців.

Як передає Укрінформ, про це Міністерство цифрової трансформації України повідомляє у Телеграмі.
«Понад 273 тисячі українців скористалися чатботом «єВорог». І щодня ця цифра зростає! Вдячні кожному, хто повідомляє ЗСУ деталі про пересування окупантів. Так ви допомагаєте військовим знищити ворогів», - ідеться в повідомленні.
У Мінцифри зауважили, що на сьогодні необхідна інформація про загарбників у населених пунктах Пологівського району Запорізької області.
Якщо хтось із ваших рідних чи знайомих перебуває там - діліться з ними чатботом «єВорог». Вказуйте кількість ворожої техніки, дії російських загарбників та переміщення.
«Будь-яка інформація - крок до перемоги. Перш ніж робити кадри, переконайтеся, що це безпечно! А після надсилання інформації в чатбот - очистіть історію повідомлень та видаліть фото окупантів із телефона задля вашої безпеки», - наголосили у міністерстві.
Як повідомляв Укрінформ, у період з 18 до 24 квітня ІТ-армія атакувала 125 російських онлайн-ресурсів.