Японська компанія Toyota презентувала новий позашляховик 2022 Toyota Tundra Capstone.

Як передає Укрінформ, про це повідомляє Car and Driver.
У середині встановлений 3,4-літровий V-6 iForce MAX гібридний двигун із подвійним наддувом. Його потужність становить 437 кінських сил, а крутний момент дорівнює 583 Нм.

Компанія заявляє, що пікап може перевозити вантажі до 674 кг та буксирувати транспортні засоби або причепи з масою до 4 690 кг.

У салоні встановлені 35,6-сантиметровий сенсорний екран із Apple CarPlay й Android Auto, 31,2-сантиметрова панель управління, 25,4-сантиметровий кольоровий дисплей та акустичні системи JBL.

Також в авто є панорамний дах.

Очікується, що вартість одного екземпляра 2022 Toyota Tundra Capstone становитиме близько 60 тис. доларів, а сам автомобіль буде доступний з весни в американських дилерів.
Як повідомляв Укрінформ, британська компанія з виробництва автомобілів преміум-класу Rolls-Royce Motor Cars заявила про рекордні на тлі пандемії продажі за всі 117 років існування компанії.
Фото: caranddriver.com