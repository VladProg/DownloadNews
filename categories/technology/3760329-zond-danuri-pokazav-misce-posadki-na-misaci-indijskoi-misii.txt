Південнокорейський космічний зонд Danuri зробив нові світлини місця на супутнику Землі, куди нещодавно прибула індійська місія Chandrayaan-3.

Як передає Укрінформ, про це повідомляє Yonhap.
Згідно з даними Міністерства науки та ІТ Південної Кореї, Danuri, який обертається навколо Місяця на висоті 100 кілометрів над поверхнею, сфотографував Шив Шакті Пойнт, місце посадки Chandrayaan-3, о 07:55 годині ранку 27 серпня.

Зазначається, що Chandrayaan-3 здійснила успішну посадку на Місяць приблизно за 600 кілометрів від південного полюса 23 серпня.

Danuri, перший південнокорейський місячний апарат, вийшов на навколомісячну орбіту 27 грудня минулого року після 145 днів подорожі від Землі та почав свою роботу 4 лютого приблизно через місяць після проведення тестових завдань.
Він призначений для вимірювання рельєфу, магнітної сили, гамма-випромінювання та інших характеристик місячної поверхні за допомогою шести бортових приладів до кінця цього року.
Орбітальний апарат також визначить потенційні місця посадки для майбутніх місячних місій.
Як повідомляв Укрінформ, Індійське космічне агентство ISRO поділилося першими зображеннями, надісланими космічним апаратом Aditya-L1, який прямує до Сонця в рамках місії спостереження за зорею.
Фото: Yonhap