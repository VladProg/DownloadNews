Державна служба спеціального зв’язку та захисту інформації заявила про масові фішингові листи на email-адреси українських військових на сервісах i.ua та meta.ua.

Як передає Укрінформ, про це повідомляє пресслужба Держспецзв'язку у Tелеграмі.
"Виявлено масові фішингові листи на email-адреси українських сервісів i.ua та meta.ua", - йдеться у повідомленні.
Зазначається, що цілями атаки стають приватні поштові скриньки українських військових, а також пов’язаних з ними осіб. Після компрометації у записі, за протоколом IMAP здійснюється завантаження всієї пошти. Також ворог має наявні контактні адреси для подальших розсилок, зазначають у Держспецзв'язку.
За інформацією відомства, ці дії вчиняє так звана група UNC1151, яка розташована в Мінську. До її складу входять кадрові офіцери Міністерства оборони Республіки Білорусь.