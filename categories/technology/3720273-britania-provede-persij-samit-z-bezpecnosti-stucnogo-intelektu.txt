У Великій Британії цього року відбудеться перший саміт з безпечності штучного інтелекту.

Про це повідомляє Reuters, передає Укрінформ.
У британському уряді заявили, що на саміті розглядатимуться ризики, пов'язані з ШІ, включаючи передові системи з застосуванням цієї технології, а також шляхи їх зменшення за допомогою скоординованих на міжнародному рівні дій.
Дата саміту наразі невідома.
Планується, що американська технологічна компанія Palantir Technologies оголосить про плани зробити Велику Британію своєю європейською штаб-квартирою з розробки ШІ.
Як повідомлялося, регулятори в усьому світі намагаються розробити правила, що регулюватимуть використання генеративного штучного інтелекту, який може створювати текст і зображення.
Раніше уряд Австралії заявив, що планує регулювати штучний інтелект, включаючи потенційну заборону глибоких фейків і реалістичного, але неправдивого контенту, через занепокоєння щодо можливого зловживання цією технологією.
Фото: Getty Images