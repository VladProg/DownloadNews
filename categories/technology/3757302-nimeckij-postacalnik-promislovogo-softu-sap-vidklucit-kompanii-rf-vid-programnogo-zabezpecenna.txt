Німецький постачальник промислового софту SAP відключить російські компанії від свого програмного забезпечення.

Про це повідомив у Телеграмі керівник Офісу Президента Андрій Єрмак, передає Укрінформ.
"Німецький постачальник промислового софту SAP відключить російські компанії від свого програмного забезпечення. Серед цих компаній - РЖД (ВАТ "Российские железные дороги" - ред.)", - написав Єрмак.
За його словами, група Макфола-Єрмака пропонувала такий крок, щоб росіяни все більше "занурювалися в кам‘яну добу у всьому".
Як повідомлялося, SAP – німецька компанія, яка є одним із лідерів на ринку прикладного програмного забезпечення для підприємств.
На початок 2022 року SAP був одним із найбільших постачальників промислового спеціалізованого софту на російському ринку з часткою до 60%.
Як вважають експерти, повна заміна SAP у Росії поки неможлива — рішення компанії відповідають за роботу базових систем підприємств, і повноцінних аналогів немає.