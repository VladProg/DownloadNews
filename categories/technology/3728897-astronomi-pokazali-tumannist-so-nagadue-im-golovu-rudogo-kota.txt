Телескоп VLT Європейської південної обсерваторії нещодавно зробив знімки, а 27 червня ESO опублікувала зображення туманності, яка за формою дуже нагадує руду котячу голову.

Як передає Укрінформ, про це повідомляє Inverse.
Дана туманність, відома як Sh2-284, є областю щільного газу і пилу, де формуються нові зорі.
Одне особливо яскраве скупчення новонароджених зірок, назване Долідзе 25, палає в самому центрі найяскравішої ділянки туманності (під носом у кота - ред.). Ці молоді масивні зорі наповнюють навколишній простір потужними зоряними вітрами та інтенсивним випромінюванням, накопичуючи електрони з навколишніх хмар водню.

Цей іонізований газ водню світиться яскравим помаранчевим і червоним кольором на зображенні в телескопі. Саме тому Sh2-84 схожа на рудого кота.
Зоряні вітри з Долідзе 25 також відштовхують газ від скупчення, утворюючи порожнечу в центрі туманності і збираючи газ, що рухається вітром, у щільніші згустки, які з часом можуть породити нові зірки.
Якщо уважно придивитися до зоряного скупчення, то можна побачити стовпи більш щільного газу і пилу, які досить міцні, щоб не бути розмитими зоряними вітрами. Ці стовпи породжують власні скупчення яскравих зірок.
Як повідомляв Укрінформ, космічний телескоп NASA/ESA Hubble сфотографував яскраве кулясте зоряне скупчення NGC 6544, що знаходиться у сузір’ї Стрільця.
Фото: ESO