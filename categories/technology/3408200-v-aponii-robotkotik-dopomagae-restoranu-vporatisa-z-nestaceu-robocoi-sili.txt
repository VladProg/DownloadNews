Котоподібний робот BellaBot працює офіціантом в ресторані в японському північному місті Отару, префектура Хоккайдо.

Як передає Укрінформ, про це повідомляє Kyodo News.
Таким чином BellaBot допомагає ресторану впоратися з нестачею робочої сили під час пандемії коронавірусу.
Його висота становить 129 см, а ширина 57 см. Він може автономно перевозити чотири підноси після того, як персонал введе номери столиків, які зробили замовлення.

Сам робот може говорити японською мовою: «Ось страва за вашим замовленням, мяу», і має милий смайлик на сенсорному екрані, який використовується в якості обличчя.
Ба більше, використовуючи свої датчики, робот обходить перешкоди, вголос говорячи: «Дозвольте мені пройти, мяу».
За словами менеджера ресторану Йошіакі Мацусіро, багато клієнтів нині вважають за краще, щоб їх обслуговував робот, деякі з них навіть знімають відео працюючого BellaBot.
Як повідомляв Укрінформ, робот зі штучним інтелектом Roameo охоронятиме парк розваг Six Flags Magic Mountain, який знаходиться у Лос-Анджелесі, штат Каліфорнія.
Фото / kyodonews