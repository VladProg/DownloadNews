Національне управління США з аеронавтики та дослідження космосу (NASA) повідомило, що поблизу Землі у вівторок, 6 червня, пролетить астероїд 2023 KW2.

Як передає Укрінформ, про це повідомляє Лабораторія реактивного руху NASA (JPL).
За даними NASA, довжина небесного об'єкта - близько 61 метр.
Відстань від нього до Землі становитиме близько 4,5 млн км. Зазначається, що швидкість руху астероїда дорівнює 36 360 км за годину.
Варто зауважити, що якщо астероїд наближається до Землі на відстань ближче за 7,4 млн км, а його розмір більший за 150 м, то у NASA вважають його «потенційно небезпечним об’єктом». Однак 2023 KW2 не відповідає обом критеріям одночасно, тому не вважається «потенційно небезпечним».
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у п’ятницю, 12 травня, пролетів астероїд 2023 HT4.
Фото ілюстративне: Getty Images