Астронавти NASA Томас Маршберн та Кайла Беррон вийдуть у відкритий космос із Міжнародної космічної станції у вівторок, 30 листопада, для заміни непрацюючої антени на одній із фермових конструкцій станції.

Про це повідомляється на сайті NASA, передає Укрінформ.
За планом, вихід у відкритий космос триватиме близько шести з половиною годин, у цей час астронавти працюватимуть біля фермової конструкції P1, де встановлено антену. Асистуватиме ним астронавт Європейського космічного агентства Маттіас Маурер, який керуватиме роботизованим маніпулятором Canadarm-2 зсередини станції.
У NASA зазначають, що хоча антена і перестала передавати сигнали на Землю за допомогою Супутникової системи супроводу об'єктів та передачі даних (TDRSS), збій не сильно впливає на роботу станції. Для повної впевненості у достатності зв'язку на станції космічне управління вирішило замінити непрацюючу антену.
Фото: NASA