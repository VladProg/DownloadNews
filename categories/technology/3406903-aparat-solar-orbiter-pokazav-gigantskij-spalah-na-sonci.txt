Апарат для дослідження Сонця Solar Orbiter від Європейського космічного агентства (ESA) та NASA зробив світлину найбільшого сонячного спалаху, який коли-небудь спостерігався на одному зображенні разом із повним сонячним диском.

Як передає Укрінформ, про це йдеться у пресрелізі ESA.
Цей масштабний спалах на Сонці, який відбувся ще 15 лютого, поширився в космосі на мільйони кілометрів.
Викид коронної маси був спрямований в бік від нашої планети.

Фото: ESA
Зазначається, що 26 березня космічний корабель Solar Orbiter максимально наблизиться до Сонця, й тоді його відстань до планети становитиме близько в 0,3 рази менше за відстань між Сонцем і Землею.
Сонячний спалах — вибуховий процес виділення енергії в атмосфері Сонця. Спалахи охоплюють усі шари сонячної атмосфери: фотосферу, хромосферу і корону Сонця. Сонячні спалахи та корональні викиди маси є різними і незалежними проявами сонячної активності.
Як повідомляв Укрінформ, група астрономів завдяки дуже великому телескопу-інтерферометру (VLTI) Європейської південної обсерваторії (ESO) у Чилі отримала знімки хмари космічного пилу в центрі галактики Мессьє 77, всередині якої прихована надмасивна чорна діра.