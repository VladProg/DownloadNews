Космічний телескоп Hubble сфотографував спіральну галактику NGC 1566, що знаходиться у сузір’ї Золота Риба.

Про це повідомила обсерваторія ESA, передає Укрінформ.
Галактика NGC 1566, яка також відома як Іспанська танцівниця, знаходиться приблизно за 60 мільйонів світлових років від Землі в сузір’ї Золотої Риби, і також є членом галактичної групи.

Фото: ESA/Hubble & NASA
Групи галактик - це сукупності гравітаційно пов'язаних галактик.
Зазначається, що групи відрізняються від скупчень галактик розміром і масою: скупчення галактик можуть містити сотні галактик, а групи — кілька десятків галактик.
Тим не менш, немає точного розмежування між визначенням групи галактик і скупчення галактик.
На думку деяких астрономів, скупчення галактик з масою менше 80 трильйонів планет Сонця повинні кваліфікуватися як групи галактик.
Членство в галактичній групі Золота Риба коливалося протягом останніх кількох десятиліть, у різних наукових статтях змінювався список складових її галактик.
Як повідомляв Укрінформ, космічний телескоп Hubble сфотографував три галактики у сузір’ї Тукана, які гравітаційно взаємодіють між собою.