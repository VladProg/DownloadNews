Американська Amazon презентувала оновлену версію свого голосового помічника Alexa, який повинен зміцнити позиції компанії в гонці штучного інтелекту технологічної галузі.

Як передає Укрінформ, про це повідомляє CNBC.
Нова Alexa матиме більш схожий на людський голос і зможе вести більш природні розмови без підказок.
Голосовий асистент також дізнаватиметься про своїх користувачів із кожною новою взаємодією/розмовою.
Подібно до ChatGPT або інших генеративних програм зі штучним інтелектом Alexa зможе створювати повідомлення для користувачів і надсилати їх від їх імені. Як приклад, Amazon показав запрошення, яке Alexa написала другові, просячи людину прийти на футбольний матч.
Серед іншого Amazon також представила оновлений розумний динамік Echo Show 8. Пристрій використовує комп’ютерне бачення, щоб налаштувати свій дисплей залежно від того, де в кімнаті стоїть користувач.
Якщо вони знаходяться далі, на екрані відображатиметься менше елементів, але коли вони наближатимуться, відображатиметься детальніша інформація.
Amazon заявив, що пристрій коштує 150 доларів і його доставки розпочнуться у жовтні.
Як повідомляв Укрінформ, платформа електронної комерції Amazon продовжила дію нульової ставки реферальної комісії для українських продавців товарів до вересня 2024 року.
Фото з сайту indiatoday.in