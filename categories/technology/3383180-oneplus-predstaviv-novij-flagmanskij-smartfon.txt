Китайська компанія OnePlus представила новий флагманський смартфон OnePlus 10 Pro.

Як передає Укрінформ, про це повідомляє GSM Arena.
У пристрої 17-сантиметровий LTPO 2.0 AMOLED-дисплей із великою роздільною здатністю 1 440 пікселів та частотою оновлення до 120 Гц.

Смартфон має процесор Snapdragon 8 Gen 1 та батарею потужністю 5 тисяч мегаампер за годину. Операційна пам'ять становить 8 або 12 Гб, а внутрішня – 128 або 256 Гб.

Селфі-камера пристрою має 32 Мп, а на зворотній стороні знаходяться ще три камери — 50 Мп, 48 Мп та 8 Мп відповідно.
OnePlus 10 Pro буде доступний у чорному й зеленому кольорах.
Вартість однієї моделі стартує від 737 доларів США, а продажі розпочнуться вже 13 січня. Поки що пристрій буде доступний у Китаї, але очікується, що вже навесні смартфон можна буде купити й в інших країнах.
Як повідомляв Укрінформ, китайська компанія Honor презентувала 10 січня свій перший гнучкий смартфон Honor Magic V.
Фото: www.gsmarena.com