Відеохостинг YouTube тепер забороняє публікувати контент, в якому ставляться під сумнів результати виборів після публікації офіційних даних.

Про це повідомляє Укрінформ з посиланням на оновлені правила відеохостингу.
Обмеження поширюються на результати всіх минулих президентських виборів у США, а також парламентських виборів 2021 року в Німеччині.
Серед неприпустимих дій - введення в оману виборців, недостовірна інформація про вимоги до кандидатів, заклики до порушення демократичних процесів, поширення матеріалів, отриманих внаслідок злому, контент, що ставить під сумнів результат виборів - усіх президентських у США та парламентських 2021 року в Німеччині.
«Якщо ви опублікуєте контент, який не відповідає нашим правилам, ми видалимо його і повідомимо вам про це електронною поштою. Перше порушення потягне за собою лише повідомлення, але наступного разу ми винесемо вам попередження. Якщо ви отримаєте три попередження, то ваш канал буде заблоковано», - наголошується в правилах відеохостингу.
Як повідомлялося, в листопаді 2020 року в США відбулися президентські вибори, перемогу в яких здобув Джо Байден.
26 вересня в Німеччині пройшли вибори до Бундестагу. СДП німці віддали 25,7% голосів, Блок Християнсько-демократичного та Християнсько-соціального союзів (партія канцлера Ангели Меркель) посів друге місце з 18,9%. Це найнижчий результат за всю історію для блоку.
Третє місце отримала партія "Зелені" з 14,8%, на четвертому - Вільна демократична партія з 11,5%, а "Альтернатива для Німеччини" (націоналістична і право-популістська політсила) стала п'ятою з 10,3%.