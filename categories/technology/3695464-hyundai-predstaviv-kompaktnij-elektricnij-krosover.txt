Південнокорейська компанія Hyundai Motor Co. представила новий компактний електричний автомобіль Kona Electric.

Як передає Укрінформ, про це повідомляє Yonhap.
У компанії заявили, що абсолютно новий Kona Electric поставляється з акумулятором ємністю 64,8 кіловат-годин і може проїхати до 417 кілометрів на одному заряді.
Вартість одного екземпляра стартує від 34 тисяч доларів США.
Kona Electric пропонує такі функції як, зокрема, попередження про безпечний виїзд і «розумні» системи круїз-контролю на основі навігації.
Зазначається, що компактний кросовер також оснащений функцією бездротового зв’язку, яка дозволить власникам отримувати оновлення карт і відповідного програмного забезпечення по бездротовій мережі без необхідності відвідувати дилера.
Як повідомляв Укрінформ, італійський виробник Automobili Lamborghini презентував два нові спорткари Lamborghini Invencible та Lamborghini Autentica.
Фото: Yonhap