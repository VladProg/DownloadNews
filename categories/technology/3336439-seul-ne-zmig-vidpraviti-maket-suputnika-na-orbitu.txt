Після свого запуску у четвер, 21 жовтня, перша південнокорейська ракета-носій «Нурі» не змогла вивести на орбіту макет супутника.

Як передає Укрінформ, про це повідомляє Yonhap.
«Випробувальний запуск «Нурі» був завершений. На жаль, ми не досягли ідеально мети, але під час першого запуску ми досягли дуже гідного успіху», - заявив президент країни Мун Чже Ін.
За його словами, ракета після запуску досягла висоти у 700 км, проте так і не змогла вивести на орбіту макет супутника.
Він також додав, що нині інженери розслідують, чому макет супутника не зміг залишитися на орбіті після того, як він успішно від’єднався від ракети.

Мун Чже Ін зазначив, що другий запуск «Нурі» запланований на травень наступного року
Як повідомляв Укрінформ, Південна Корея запустила у четвер першу ракету-носій «Нурі» вітчизняного виробництва, призначену для виведення на орбіту супутника.
"Нурі" – триступенева 200-тонна ракета висотою 47,2 м і діаметром 3,5 м, що працює на авіагасі Jet A-1 і рідкому кисні. Перший ступінь оснащено чотирма двигунами KRE-075 SL з тягою 266,4 т і питомим імпульсом 289,1 с, другий – одним KRE-075 Vac з більш широким соплом (80,4 т/315,4 с), третій – одним KRE-007 (7 т/325,1 с).
Південна Корея розробляла ракету-носій з 2010 року. На реалізацію проєкту було виділено $1,79 млрд.
Фото: ЕРА