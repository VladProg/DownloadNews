Британський автовиробник Lotus представив новий власний електрокар Lotus Emeya.

Як передає Укрінформ, про це повідомляє CarBuzz.
Автомобіль буде доступний у двох варіантах: 603 кінських сил та крутний момент 524 Нм або 905 к.с. і крутний момент 726 Нм.
У середині електрокара встановлений акумулятор із потужність в 102 кВт, що майже на одно рівні з Model S Plaid від Tesla (100 кВт).

Компанія стверджує, що Lotus Emeya може розігнатися з нуля до «сотні» за менш ніж 2,8 секунди. Його максимальна швидкість не перевищує 250 км за годину.

Запас ходу електрокара становить від 489 до 595 км.
При підключенні до зарядного пристрою постійного струму на 350 кВт Emeya може за п’ять хвилин зарядитися для додаткових 150 км проїзду. Зарядка від 10 до 80% займає приблизно 18 хвилин.

Lotus не надала інформацію про ціни, але як природний конкурент Tesla Model S і Porsche Taycan, на думку експертів, він повинен коштувати від 75 000 до 135 000 доларів США.

Очікується, що виробництво почнеться в 2024 році, тому Emeya, швидше за все, надійде в США наступного року як модель 2025 року.
Як повідомляв Укрінформ, британський автовиробник Lotus представив власний електрокар Evija, оснащений чотирма двигунами потужністю 1972 кінських сил.
Фото: Lotus