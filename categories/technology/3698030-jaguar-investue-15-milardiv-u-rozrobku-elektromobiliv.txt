Компанія Jaguar Land Rover (JRL) інвестує 15 мільярдів фунтів стерлінгів (18,7 млрд доларів США) у розробку електромобілів та функцій автономного водіння протягом наступних п’яти років.

Як передає Укрінформ, про це повідомляє Bloomberg.
Компанія здійснить інвестування у рамках плану відмови від двигунів внутрішнього згоряння.
План передбачає перетворення британського заводу JRL в місті Хейлвуд на завод, що вироблятиме лише електромобілі.
Зазначається, що це оголошення є першим детальним планом від автовиробника через два роки після заяв про інвестиційні плани у електромобілі та переосмислення Jaguar як бренду, який випускає лише електричні автівки.
JRL має обмежений досвід виробництва електромобілів. Позашляховик I-Pace – єдиний повністю електричний автомобіль компанії – виробляється канадською компанією Magna International в Австрії.
Як повідомляв Укрінформ, корейський автовиробник Hyundai Motor Group зобов’язався витратити близько 18,2 мільярда доларів США до 2030 року на збільшення виробництва електромобілів.
Фото: Jaguar Land Rover