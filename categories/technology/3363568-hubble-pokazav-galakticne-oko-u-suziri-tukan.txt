Телескоп Hubble зробив завдяки своїй ширококутовій універсальній камері WFC3 світлину спіральної галактики NGC 7329, розташованої у сузір’ї Тукан.

Як передає Укрінформ, про це повідомляє обсерваторія.
Це зображення було оброблене за допомогою чотирьох різних фільтрів, кожен з яких охоплює різну область світлового спектра - від ультрафіолетового до оптичного та інфрачервоного.

Зазначається, що на фото видно характерну структуру спіральних галактик, зокрема, рукави, що закручуються проти годинникової стрілки.
Відкривачем цього об'єкта NGC 7329 є британський астроном німецького походження Джон Гершель, який уперше спостерігав за об'єктом 20 липня 1835.
Як повідомляв Укрінформ, телескоп Hubble зробив фотографію спіральної галактики NGC 1317, розташованої у сузір'ї Піч.
Фото: ESA/Hubble & NASA, A. Riess et al