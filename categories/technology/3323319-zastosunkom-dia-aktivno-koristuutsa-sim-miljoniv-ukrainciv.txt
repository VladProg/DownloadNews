Застосунок «Дія» активно використовують 7 млн ​​українців.

Як передає Укрінформ, про це повідомив у Телеграмі віцепрем'єр-міністр - міністр цифрової трансформації України Михайло Федоров.
«+1 млн користувачів трохи більш як за 1 місяць! Фантастичний темп зростання. 24/7 наша команда працює над новими послугами і стабілізацією тих, які запустили», - заявив Федоров.

За його словами, паралельно з модернізацією державних реєстрів, які перебувають в управлінні інших міністерств, Мінцифри знайшло можливості для розширення контакт-центру, щоб створити швидкий і якісний сервіс.
«Ми готуємо пул нових послуг, на які ви точно чекали, а деякі навіть вас приємно здивують. І так, ми анонсуємо Diia Summit - осінь 2021. Відкриваємо передреєстрацію на онлайн-трансляцію саміту», - повідомив Федоров.
Він також подякував українцям за підтримку та конструктивну критику.
Як повідомляв Укрінформ, бренд і концепцію програми та порталу «Дія» представили 27 вересня 2019 року в Києві. У першій версії програми були доступні 33 онлайн-послуги та низку електронних документів.