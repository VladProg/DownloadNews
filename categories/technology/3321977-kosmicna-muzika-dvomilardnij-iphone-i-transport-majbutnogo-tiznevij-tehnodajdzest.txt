Цього тижня вчені з NASA змогли перетворити космічні фото на музику, Apple продала двомільярдний iPhone, а Twitter дозволив відправляти блогерам донати. Крім того, Китай заборонив будь-які операції з криптовалютами, у Греції почали тестувати дрони для доставки ліків, а в Британії створили батарею, здатну заряджатися за 90 секунд.

Космос
Корабель з цивільною місією Inspiration4 успішно приводнився біля Флориди
Корабель Crew Dragon компанії Ілона Маска SpaceX, який уперше в історії керувався повністю цивільним екіпажем, повернувся в суботу на Землю, приводнившись, як і було заплановано, в Атлантичному океані поблизу узбережжя Флориди, США.

Підготовка екіпажу Inspiration 4 до приводнення розпочалася за кілька годин до виходу космічного апарату на орбіту зниження. Корабель увійшов у атмосферу Землі приблизно о 19-й годині за східноамериканським часом. Система гальмування й приводнення відпрацювали в штатному режимі.


Читати новину повністю
* * *
В Юпітер врізався невідомий космічний об'єкт
Астрономи-аматори зафіксували новий випадок зіткнення Юпітера з невідомим космічним тілом.

Увечері 13 вересня астрономи-аматори з Бразилії та Німеччини зафіксували яскравий спалах, який, ймовірно, став наслідком зіткнення невідомого космічного об'єкта з Юпітером.
Читати новину повністю
* * *
Супутники Starlink забезпечать космонавтів безкоштовним Wi-Fi
Генеральний директор SpaceX Ілон Маск заявив, що супутниковий інтернет-сервіс Starlink корпорації Space Exploration Technologies Corp. незабаром забезпечить підключення до Інтернету для космічних мандрівників і астронавтів.
Зараз Starlink перебуває в стадії бета-тестування, але скоро воно закінчиться і сервіс буде готовий до експлуатації.
Читати новину повністю
* * *
Hubble показав яскраве кулясте скупчення у сузір'ї Змієносець
Телескоп Hubble зробив завдяки своїй ширококутовій універсальній камері WFC3 та камері Advanced Camera for Surveys світлину кулястого зоряного скупчення ESO 520-21 (Palomar 6), яке знаходиться у сузір'ї Змієносець.


Фото: ESA/Hubble and NASA, R. Cohen

Сам космічний об’єкт розташований неподалік від центру Чумацького Шляху, в районі, де міжзоряний газ і пил поглинають зоряне світло і роблять спостереження складнішими.
Читати новину повністю
* * *
Астроном відкрив нову комету, яка пролітає між Марсом і Сатурном
Американський астроном Каспер Вірчос із міста Таксон, штат Арізона, виявив нову комету у космосі.

Зазначається, що це відбулося ще минулого тижня під час роботи в астрономічній обсерваторії Маунт-Леммон (Арізона), проте публічно стало відомо тільки зараз.
Читати новину повністю
* * *
Китай запустив космовантажівку «Тяньчжоу-3»
Канцелярія програми пілотованої космонавтики Китаю (CMSA) заявила про запуск у космос вантажного корабля «Тяньчжоу-3», що доправить необхідні матеріали для продовження будівництва першої космічної станції КНР у космосі.






Китай запустив у космос вантажний корабель «Тяньчжоу-3» / Фото: Xinhua




























Зазначається, що запуск ракети-носія Long March-7 Y4 відбувся 20 вересня з космодрому Центру запуску супутників Веньчан, що на острові Хайнань.
Читати новину повністю
* * *
NАSА вибрало місце посадки для місії місяцехода
NАSА відправить роботизований всюдихід на пошуки водяного льоду біля кратера на Південному полюсі Місяця.




Фото: NАSА

У 2023 році всюдихід розміром з машинку для гольфу приземлиться біля західного краю кратера Нобіле завширшки 73 км, який майже постійно знаходиться в тіні.
Читати новину повністю
* * *
У NASA змогли перетворити космічні фото на музику
Вчені з NASA в рамках одного зі своїх унікальних проєктів зуміли перетворити зображення зірок, зібрані телескопами, на приємну музику.

Цей проєкт "ультразвукування" під керівництвом рентгенівської обсерваторії NASA та програми Universe of Learning перетворює на звук мовчазні візуальні дані з деяких найпотужніших телескопів світу.
Читати новину повністю
* * *
Пілот цивільної місії зняла Землю через ілюмінатор Crew Dragon
Екіпаж цивільної місії Inspiration4 зняв відео неймовірного краєвиду на Землю через куполоподібне вікно космічного корабля Crew Dragon.

90-секундне відео зняла пілот цивільної місії Сіан Проктор. На відео з’являються інші члени екіпажу – Гейлі Арсено, Кріс Семброскі і Джаред Айзекман, які повільно піднімають кришку з купола. Після цього перед астронавтами відкрився вид на Землю з висоти 590 км, що вище, ніж коли-небудь літав Crew Dragon. Висота орбіти МКС становить близько 400 км.
Читати новину повністю
* * *














ІТ і гаджети
Apple випустила оновлення операційної системи
Компанія Apple випустила офіційні оновлення операційної системи для iPhone, iPad і Apple Watch — iOS 15, iPadOS 15, watchOS 8.

Серед основних змін в iOS 15 — нова функція розпізнавання тексту на фото Live Text, редизайн сповіщень (набір режимів концентрації Фокус) та браузера Safari, а також оновлення застосунків (FaceTime, «Карти», «Погода», «Фото», «Гаманець», «Камера» та «Повідомлення»).
Читати новину повністю
* * *
Apple хоче «навчити» iPhone виявляти депресію та дитячий аутизм
Американська компанія Apple працює над розробкою декількох нових функцій, які будуть доступні на майбутніх iPhone.
Компанія шукає шляхи для виявлення депресії та зниження когнітивних функцій у користувачів.
Читати новину повністю
* * *
Міноборони Литви радить позбутися китайських смартфонів
Міністерство оборони Литви рекомендувало уникати купівлі китайських мобільних смартфонів та позбавитися тих, що були придбані раніше, через вбудовану можливість цензури та вразливість безпеки.
У литовському відомстві перевірили смартфони трьох китайських виробників - Huawei P40, Xiaomi Mi 10T і OnePlus 8T. В результаті дослідження у перших двох були виявлені вбудовані елементи цензури та вразливості безпеки.
Читати новину повністю
* * *
Гаджети можуть уповільнити розвиток словникового запасу дитини
Згідно з дослідженням, проведеним в Університетській лікарні Тампере (Фінляндія), чим довше дитина з батьками проводила час біля екрану, тим повільніше розвивався її словниковий запас.
Учені вивчали дітей віком від 1,5 до 2 років. У дослідженні взяли участь 1 667 сімей.
Читати новину повністю
* * *
Зеленський обговорив із президентом Microsoft проєкти в Україні
Президент Володимир Зеленський обговорив з головою корпорації Microsoft Бредом Смітом розширення присутності компанії в Україні.


Фото: ОП

«Ми будуємо цифрову державу, і нам надзвичайно важливо, щоб дані українців зберігалися на хмарних сервісах на території України», - зазначив Зеленський.
Читати новину повністю
* * *
Realme представила смартфон з потрійною камерою і швидкою «зарядкою»
Китайська компанія Realme представила новий смартфон Realme GT Neo2.

У самому смартфоні встановлений 16,8-сантиметровий AMOLED-дисплей з роздільною здатністю Full HD+. Частота оновлення екрану дорівнює 120Гц.
Читати новину повністю
* * *
В Україні пройшов перший саміт Національного кластера кібербезпеки
У столиці відбувся перший саміт Національного кластера кібербезпеки за участю Національного координаційного центру кібербезпеки (НКЦК) при РНБО та Фонду цивільних досліджень та розвитку США (CRDF Global).
Метою саміту стало підбиття проміжних підсумків роботи Національного кластера кібербезпеки за перше півріччя 2021 року та формування планів взаємодії з міжнародними партнерами на 2021-2022 роки.
Читати новину повністю
* * *
Meizu презентувала нові флагманські смартфони
Компанія Meizu на осінній презентації продуктів представила оновлені флагмани Meizu 18s і Meizu 18s Pro.

Як зазначається, обидва пристрої оснащені найпотужнішим процесором Qualcomm — Snapdragon 888 Plus, який по суті є "розігнаною версією і без того надшвидкого чіпа Snapdragon 888".
Читати новину повністю
* * *
ЄС планує перевести смартфони й планшети на єдину «зарядку»
Єврокомісія оголосила сьогодні про намір перевести всі зарядні пристрої для найбільш поширених побутових електронних приладів, включаючи мобільні телефони, планшети, навушники і т.і, - на єдиний порт USB-C.
«Єврокомісія займається цією темою вже понад 10 років, і весь цей час ми виступаємо за запровадження одного зарядного пристрою… З 2009 року Єврокомісія змогла добитися переходу від 30 різних моделей зарядних пристроїв до усього трьох, що вже є великим прогресом. Зараз ми вирішили рухатися далі, та вийшли із законодавчими пропозиціями, які містять три мети – надати більше свободи у використання пристроїв, зробити їх менш коштовними, і водночас – наскільки це можливо, скоротити кількість електронних відходів», - сказав Єврокомісар.
Читати новину повністю
* * *
У Facebook змінюється топменеджер з технологій
Головний директор з технологій компанії Facebook Inc Майк Шрепфер оголосив, що залишить цю посаду наступного року.
Поки що Шрепфер, який працює у Facebook з 2008 року, залишається в компанії на умовах часткової зайнятості. Він продовжить розвивати проєкти у сфері штучного інтелекту та залучатиме нових талановитих технічних співробітників.
Читати новину повністю
* * *
Apple продала двомільярдний iPhone
Компанія Apple за весь час існування iPhone продала вже 2 мільярди гаджетів.
Apple не влаштовувала ніяких спеціальних заходів з цього приводу.
Читати новину повністю
* * *
Twitter дозволив відправляти блогерам донати
Соціальна мережа Twitter дозволила користувачам відправляти донати (грошові перекази) блогерам, навіть у біткоїнах.
Цього тижня функція стане доступною для всіх користувачів з операційної системою iOS, але соцмережа пообіцяла її зробити також доступною й для користувачів Android впродовж декількох тижнів.
Читати новину повністю
* * *
Twitter, Facebook і WhatsApp оскаржили російські штрафи
Twitter, Facebook і WhatsApp оскаржили в апеляційній інстанції штрафи, призначені їм російським судом за порушення законодавства про локалізацію даних росіян на території РФ.
"Апеляційні скарги на рішення мирового суду щодо WhatsApp, Twitter, Facebook надійшли до Таганського суду Москви", - повідомили в суді.
Читати новину повністю
* * *
Китай заборонив будь-які операції з криптовалютами
За рішенням центрального банку Китаю, торгівлю біткоїнами та іншими криптовалютами вважатимуть злочином.
«Бізнес, пов'язаний із віртуальними валютами, вважається незаконною фінансовою діяльністю», - заявили у Народному банку Китаю.
Читати новину повністю
* * *






















Роботи і штучний інтелект
У NASA презентували нові функції 3D-моделі марсоходу Perseverance
У лабораторії NASA презентували нові функції 3D-моделі марсоходу Perseverance, зробленій на 3D-моделі марсіанського ландшафту реальних зображень планети. Тепер ця модель має нові вебінструменти, що дозволяють відвідувачам долучитися до дослідження Марсу.
Перший інтерактивний вебінструмент називається «Досліджуйте з Perseverance» та дозволяє вам рухатися разом з марсоходом так, ніби ви стоїте на поверхні Марсу.
Читати новину повністю
* * *
Марсохід NASA зробив нове селфі на Червоній планеті
Марсохід Perseverance у рамках дослідницької місії Національного управління з аеронавтики та дослідження космічного простору США (NASA) зробив нову світлину на Червоній планеті.

Зазначається, що сама світлина була зроблена Perseverance після того, як марсохід зміг взяти два зразки марсіанського ґрунту на Червоній планеті.
Читати новину повністю
* * *
У Греції почали тестувати дрони для доставки ліків
Влада грецького міста Трікала почала тестувати дрони для доставки ліків у віддалені регіони.

Червоний дрон із чотирма роторами пролетів 3 кілометри із Трікали, що на північному заході Греції, до Лептокарії.
Читати новину повністю
* * *
У гелікоптера Ingenuity почалися складнощі через зміну пір року на Марсі
Мінігелікоптер NASA Ingenuity зіштовхнувся зі складнощами перед 14-м польотом на Марсі, оскільки розріджене повітря планети робить такі польоти все складнішими.

За словами членів команди, 14-й політ гелікоптера, який може статися в будь-який день, є простим завданням у порівнянні з деякими попередніми розвідувальними польотами.
Читати новину повністю
* * *








Наука
Вчені назвали головну причину раку підшлункової залози
Виникнення раку підшлункової залози провокують запальні процеси в ній.
У новому дослідженні на мишах вчені з'ясували, що клітини підшлункової залози вміють відновлюватися, коли піддаються впливу запального процесу. Це допомагає органу уникати панкреатиту, але при цьому може стати причиною утворення злоякісної пухлини.
Читати новину повністю
* * *
ВООЗ рекомендує від коронавірусу коктейль з антитіл для «нетяжких» пацієнтів
Всесвітня організація охорони здоров'я рекомендує коктейль з антитіл для лікування від COVID-19 пацієнтів у легкому стані.
Рекомендований метод лікування передбачає використання двох препаратів з антитілами - касірівімаб і імдевімаб.
Читати новину повністю
* * *
У Британії створили батарею, здатну заряджатися за 90 секунд
Компанії Mahle Powertrain та Allotrope Energy розробили літій-вуглецевий акумулятор, який можна зарядити лише за 90 секунд.
Зазначається, що нова батарея має термін служби у понад 100 000 циклів перезаряджання.
Читати новину повністю
* * *
Вчені вперше синтезували крохмаль із вуглекислого газу
Китайські вчені першими у світі розробили метод штучного синтезу крохмалю з двоокису вуглецю.
Результати досліджень, проведених Тяньцзіньським інститутом промислової біотехнології при Академії наук Китаю, були опубліковані у п'ятницю в журналі Science.
Читати новину повністю
* * *








Автомобілі
Автономний та «противірусний»: яким буде громадський транспорт майбутнього
Дизайнер з Детройта Йонхо Чон продемонстрував свій погляд на майбутнє, в якому збереження соціального дистанціювання в транспорті має першорядне значення.


Фото: behance.net

Коронавірусна інфекція за останній рік внесла корективи у звичний спосіб життя. Про наслідки доводиться замислюватися не тільки лікарям, а й інженерам та дизайнерам.
Читати новину повністю
* * *
Honda стане першим в Японії виробником, який продаватиме авто онлайн – ЗМІ
Компанія Honda стане першим японським виробником автомобілів, який почне в країні продаж нових автомобілів онлайн.
За інформацією ЗМІ, Honda має намір вже наступного місяця запустити сайт, через який будуть здійснюватися всі операції з продажу, в тому числі оцінка, укладення контракту і процедури перевірки для надання позик.
Читати новину повністю
* * *
Перший турецький електрокар представили на виставці у Стамбулі
Перший турецький електрокар демонструють на виставці аерокосмічної техніки та технологій TEKNOFEST у Стамбулі.

«На нашому стенді представлено цей розумний пристрій, який вже є більше, ніж просто автомобіль, оскільки при розробці застосовуються наднові технології. Також представляємо акумулятор нового покоління - електричний розумний пристрій, справді технологічний продукт», - розповів на презентації стенду генеральний директор компанії розробник та виробника Automobile Enterprise Group TOGG Мехмет Гюрджан Каракаш.
Читати новину повністю
* * *
У Стамбулі представили летючий електрокар
Летючий електрокар «Джезірі» (Ceziri) розробки турецької компанії Baykar Makina представили на виставці аерокосмічної техніки та технологій TEKNOFEST у Стамбулі.

«Ми розглядаємо цю розробку як таку, що в майбутньому може зробити кожного з нас пілотом… В даний час найбільшою революцією масового виробництва в автомобільній промисловості є поява електромобілів, над чим сьогодні працює і TOGG (розробник першого турецького електрокару – ред.). Революційною є й поява розумних автомобілів. Поступ йде в напрямку розумних літаючих автомобілів, багато стартапів у світі працюють над цим», - сказав на презентації технічний директор Baykar Makina Сельчук Байрактар.
Читати новину повністю
* * *
Шведська компанія Volvo змінила логотип
Шведська автомобілебудівна компанія Volvo змінила логотип на мінімалістичніший.

Зазначається, що компанія не випускала жодних пресрелізів та гучних анонсів, а просто змінила зображення логотипу на глобальних веб-сайтах і в соціальних мережах бренду.










Читати новину повністю
Ще більше цікавих новин шукайте на сайті Укрінформу.
Перше фото: behance.net