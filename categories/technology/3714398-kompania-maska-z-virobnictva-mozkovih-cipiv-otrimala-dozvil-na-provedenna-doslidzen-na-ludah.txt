Компанія Neuralink Ілона Маска, яка розробляє мозкові чіпи, повідомила про отримання схвалення від Управління з контролю за продуктами та ліками США на проведення перших тестів на людях.

Як передає Укрінформ, про це повідомляє BBC.
Компанія має на меті відновлення зору та мобільності людей через підключення мозку до комп’ютерів.
У Neuralink сподіваються використовувати свої мікрочіпи для лікування таких захворювань, як параліч і сліпота, а також допомогти деяким людям з обмеженими можливостями використовувати комп’ютери та мобільні технології.
Чіпи, які були протестовані на мавпах, призначені для інтерпретації сигналів, що виробляються в мозку, і передачі інформації на пристрої через Bleutooth.
Зазначається, що у компанії поки немає планів набирати учасників. Попередні амбіції Маска розпочати випробування були невдалими.
Регулюючий орган, який видав відповідний дозвіл компанії, коментарів не надав.
Як повідомляв Укрінформ, наприкінці квітня цього року група лікарів, науковців та дослідників із Великої Британії створили алгоритм на основі штучного інтелекту, який може точно виявляти рак.
Фото: Jakub Porzycki | Nurphoto | Getty Images