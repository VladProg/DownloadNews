Група японських вчених повідомила, що їм вдалося створити систему штучного інтелекту, яка може швидко досліджувати численні хімічні речовини для визначення можливих ліків проти різних хвороб.

Як передає Укрінформ, про це передає NHK.
Вчені з Медичного інституту біорегуляції Університету Кюсю наголосили, що їхня програма виявила можливий препарат для лікування коронавірусу (COVID-19).

Зазначається, що традиційні методи пошуку ліків-кандидатів вимагають достатньо часу і зусиль, тому що вони передбачають проведення одного за іншим експериментів з багатьма хімічними речовинами.
Вчені ж стверджують, що їхня програма на засадах штучного інтелекту вивчила понад 2,5 млн комбінацій патогенних білків і хімічних речовин, які можуть приборкати їхній негативний вплив.
Вони кажуть, що їхня система може аналізувати близько 6 тис. видів хімічних речовин на хвилину і визначати відповідні ліки-кандидати.
Також дослідники заявляють, що програма рекомендувала використовувати як препарат від коронавірусу засіб, який до цього використовувався для лікування глаукоми.
За їхніми словами, експеримент з культивованою кліткою підтвердив, що ці ліки можуть заблокувати інфікування вірусом.
Як повідомляв Укрінформ, у світі станом на ранок 27 вересня зафіксували 232 602 292 випадки зараження коронавірусом. Зокрема, зареєстровано 4 761 948 смертей, одужали 209 239 576 осіб.