Сайт Міністерства захисту довкілля та природних ресурсів 23 лютого зазнав кібератаки.

Як передає Укрінформ, про це повідомляє Міндовкілля у Телеграмі.
«Через кібератаку 23 лютого офіційний вебсайт Міндовкілля тимчасово не працює. Наші фахівці спільно з відповідними органами вживають заходи, щоб відновити його роботу протягом тижня», – йдеться у повідомленні.
Як повідомлялося, 23 лютого у Держзв’язку наголосили, що загроза кібератак із боку росії як на українські системи, так і на системи наших партнерів, лишається постійною і високою.