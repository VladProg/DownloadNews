Проєкт "Дія" здобув бронзову статуетку на міжнародному фестивалі креативників "Каннські леви 2022" в категорії Creative Business Transformation.

Як передає Укрінформ, про це віцепрем'єр-міністр - міністр цифрової трансформації Михайло Федоров повідомив у Телеграмі.
"Отримали першого "Каннського Лева" за Дію. Бронзовою статуеткою Дію відзначили в категорії Creative Business Transformation. Дякую нашій команді та Fedoriv Agency. Тепер офіційно креативна цифрова країна", – написав він.
Як повідомляв Укрінформ, наприкінці травня проєкт "Дія" отримав дві нагороди британської премії D&AD Awards.