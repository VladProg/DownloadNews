Компанія Facebook практично подолала наслідки глобального збою в роботі своєї мережі та заявила що її сервіси відновили роботу.

Про це йдеться в повідомленні на офіційній сторінці компанії у Твіттері, передає Укрінформ.
«Величезній спільноті людей та бізнесу по всьому світу, які залежать від нас: перепрошуємо. Ми наполегливо працюємо над відновленням доступу до наших застосунків і сервісів та раді повідомити, що вони наразі повертаються до роботи в онлайні. Дякуємо, що ви з нами», - заявили в компанії.


To the huge community of people and businesses around the world who depend on us: we're sorry. We’ve been working hard to restore access to our apps and services and are happy to report they are coming back online now. Thank you for bearing with us.
— Facebook (@Facebook) October 4, 2021

Як повідомляв Укрінформ, у понеділок стався глобальний збій у роботі соцмереж Facebook, Instagram та WhatsApp. Голова технічної служби Facebook Майк Шрепфер заявив, що причиною збою стали проблеми із серверами компанії.