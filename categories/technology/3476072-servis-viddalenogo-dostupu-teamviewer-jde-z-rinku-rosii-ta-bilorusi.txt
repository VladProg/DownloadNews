Сервіс віддаленого доступу TeamViewer залишає ринок росії та республіки білорусь.

Як передає Укрінформ, про це віцепрем'єр-міністр - міністр цифрової трансформації України Михайло Федоров повідомив у Телеграмі.
"TeamViewer йде з ринку рф та білорусі. Програма дозволяє отримати віддалений доступ до інших компʼютерів", - написав він.
За даними Федорова, компанія пожертвує 750 тисяч євро Червоному Хресту.
Як повідомлялося, з перших днів вторгнення російської федерації в Україну міжнародні союзники та партнери запровадили жорсткі для російської економіки пакети санкцій, а також експортні обмеження. Багато компаній оголосили про припинення роботи в рф та вихід зі спільних проєктів.