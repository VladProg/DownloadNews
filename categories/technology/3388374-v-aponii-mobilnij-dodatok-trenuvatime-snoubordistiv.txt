Група дослідників з Університету майбутнього в Хакодате (Японія) розробляє спеціальний смартфонівський додаток зі штучним інтелектом, який оцінюватиме виконані трюки сноубордистів, щоб допомогти аматорам покращити свої навички.

Як передає Укрінформ, про це повідомляє Kyodo News.
Зазначається, що штучний інтелект аналізує дані, зібрані та надіслані з невеликого датчика, прикріпленого до сноуборда.

Сам сенсор виявляє зміни швидкості під час їзди, тиску на дошку, швидкості поворотів тощо, а потім перетворює їх на дані, які надсилає до додатку. Наразі додаток розпізнає п’ять найвідоміших типів трюків на сноуборді.
Потім сноубордисту надсилається звукове сповіщення з результатом про його виконання цих трюків.
Інші користувачі мають можливість ставити вподобайки під завантаженими відео, так само як і в інших соціальних мережах.
Як повідомляв Укрінформ, учені з Шанхайського університету транспорту (Китай) розробили робота, який може самостійно з'їжджати з гори на лижах.
Фото: kyodonews