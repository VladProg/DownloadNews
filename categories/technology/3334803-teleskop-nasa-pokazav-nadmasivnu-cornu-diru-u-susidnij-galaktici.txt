Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала надмасивну чорну діру у галактиці Андромеди.

Як передає Укрінформ, про це обсерваторія повідомила у Твітері.
«Чандра» спостерігає за центральною надмасивною чорною дірою у галактиці Андромеди», - йдеться у повідомленні.
Зазначається, що у нашій галактиці Чумацький Шлях також є надмасивна чорна діра, яка отримала назву Стрілець A. Її маса перевищує масу Сонця майже у чотири мільйони разів.


⚫Today Chandra is looking in on the central, supermassive #BlackHole (SMBH) in the Andromeda Galaxy. Our Milky Way's SMBH, Sagittarius A* (pronounced "Sagittarius Ā-Star"), is about 4 million times the mass of our Sun. Andromeda's SMBH contains more than 20 times that much mass! pic.twitter.com/iR2KjvSHNZ
— Chandra Observatory (@chandraxray) October 18, 2021

Маса надмасивної чорної діри у галактиці Андромеди перевищує масу Стрільця A у понад 20 разів.
Як повідомляв Укрінформ, космічна рентгенівська обсерваторія «Чандра» NASA сфотографувала спіральну галактику NGC 253 (Скульптор), яка знаходиться у сузір'ї Скульптор.