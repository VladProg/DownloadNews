Космічна компанія Ілона Маска SpaceX запустила до Міжнародної космічної станції місію Ax-1, де немає жодного державного космонавта.


Це перша в історії повністю приватна місія, запущена в орбітальну лабораторію, передає Укрінформ із посиланням на Громадське.
SpaceX проводить запуск цієї місії разом Axiom Space — стартапом, який планує створення перших комерційних модулів МКС і першої міжнародної комерційної космічної станції та управління ними. Одне місце на борту обійшлося членам екіпажу у 55 мільйонів доларів.

Falcon 9 launches the first all-private human spaceflight mission to the @space_station pic.twitter.com/krDfQyaVTO
— SpaceX (@SpaceX) April 8, 2022

До МКС відправилась команда із чотирьох членів:

Майкл Лопес-Алегрія, колишній астронавт NASA і нинішній співробітник Axiom, який керує місією;
колишній пілот ізраїльських ВПС та бізнесмен Ейтан Стіббе;
виконавчий директор канадської інвестиційної компанії Mavrik Corporation Марк Паті;
керуючий партнер американської фірми Connor Group Ларрі Коннор.


When we began Commercial Crew Program 10 years ago, we envisioned private companies servicing low-Earth orbit. And here we are, with a renaissance in human spaceflight on full display today with the #Ax1 private astronaut mission!

Go team! @Axiom_Space @SpaceX @NASA pic.twitter.com/q9RwcZDSPh
— Kathy Lueders (@KathyLueders) April 8, 2022

Запуск першої приватної місії відбувся з Космічного центру імені Кеннеді у Флориді. Завдяки успішному старту подорож екіпажу має зайняти 10 днів, 8 з яких вони проведуть на МКС. Там екіпаж Ax-1 братиме участь в освітній роботі та буде проводити інноваційні дослідницькі експерименти в орбітальній лабораторії.