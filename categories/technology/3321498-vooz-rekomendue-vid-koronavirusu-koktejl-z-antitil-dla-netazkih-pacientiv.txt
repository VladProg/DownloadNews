Всесвітня організація охорони здоров'я рекомендує коктейль з антитіл для лікування від COVID-19 пацієнтів у легкому стані.

Про це повідомляє Укрінформ з посиланням на NHK.
Рекомендований метод лікування передбачає використання двох препаратів з антитілами - касірівімаб і імдевімаб.
ВООЗ включила свою рекомендацію в оновлене керівництво з лікування COVID-19, яке було опубліковано в п'ятницю.
Результати клінічних випробувань показали, що такий метод лікування привів до скорочення періоду одужання пацієнта і до зниження ризику розвитку тяжкої форми захворювання, а також до усунення необхідності госпіталізації в порівнянні зі звичайним лікуванням.
Попередні рекомендації ВООЗ були для тяжких випадків захворювання COVID-19.
Надання коктейлів з антитіл країнам, що розвиваються, в яких лютує коронавірус, є проблемою, оскільки медичні препарати дорогі, а поставки їх обмежені, йдеться в повідомленні.
ВООЗ просить виробника цих препаратів про допомогу, включаючи можливість безкоштовного надання.
Як повідомляв Укрінформ, за даними сайту Worldometer, у світі станом на ранок 24 вересня зафіксовано 231 397 264 випадки коронавірусу, зокрема 4 742 761 летальний, одужало 208 082 102 особи.