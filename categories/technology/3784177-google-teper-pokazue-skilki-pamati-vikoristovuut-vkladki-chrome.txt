У браузері Google Chrome з'явився новий швидкий спосіб перевірки обсягу споживання оперативної пам'яті кожної відкритої вкладки.

Про це повідомляє 9to5Google, передає Укрінформ.
Функція вже доступна на Mac, Windows, ChromeOS тощо.

Тепер, коли користувач наводить курсор на сторінку на панелі вкладок у Google Chrome, окрім назви сторінки та домену, він також зможе подивитися «Використання пам'яті». Ця функція допомагає побачити, які сторінки найбільше навантажують систему пристрою.
Для того, щоб скористатися цією функцією, потрібно оновити браузер до останньої версії.
Як повідомляв Укрінформ, компанія американського мільярдера Ілона Маска xAI представила чат-бот Grok на основі штучного інтелекту (ШІ), після виходу з ранньої бета-версії він стане доступним лише для користувачів X Premium+.