Китай запустив у космос новий супутник з Центру запуску супутників Цзюцюань на північному заході країни.

Про це повідомляє Укрінформ з посиланням на Сіньхуа.
Супутник Jilin-1 Gaofen 02D був запущений ракетою-носієм Kuaizhou-1A і успішно вийшов на заплановану орбіту.
Запуск відбувся о 14:19 (за пекінським часом) у понеділок.

Цей запуск став одинадцятою місією для ракет-носіїв серії Kuaizhou, розроблених для дешевого і швидкого запуску на орбіту невеликих супутників.

Супутники Jilin-1 – це система китайських комерційних супутників дистанційного зондування для передачі відео високої чіткості. Вони розроблені та належать компанії Chang Guang Satellite Technology Co.
Як повідомляв Укрінформ, 7 вересня, Китай заявив про успішний запуск нового супутника зондування Землі. Виведення супутника "Гаофень-5 02" в космос було здійснено за допомогою ракети-носія "Чанчжен-4С".
Фото: Xinhua