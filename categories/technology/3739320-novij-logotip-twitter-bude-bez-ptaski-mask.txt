Американський мільярдер і власник компанії Twitter Ілон Маск заявив, що популярна соцмережа отримає новий логотип, який не матиме пташки.

Про це він написав у Twitter, передає Укрінформ.
«І незабаром ми попрощаємося з брендом Twitter та, поступово, з усіма птахами», - написав Маск.
Який саме логотип замінить звичну мільйонам користувачів Twitter пташку він не уточнив, однак в одному з попередніх твітів написав: «Якщо сьогодні ввечері буде опубліковано достатньо хороший логотип X, завтра ми покажемо його в усьому світі».
Як повідомляв Укрінформ, Ілон Маск заявив, що компанія Twitter залишається збитковою через падіння доходів від реклами і велике боргове навантаження.