Компанія Virgin Galactic успішно здійснила п'ятий тестовий космічний політ.

Про це повідомляє Mail Online, передає Укрінформ.
Літак VMS Eve, носій космічного корабля VSS Unity з екіпажем на борту, вилетів із космодрому Virgin Galactic America в Нью-Мексико. Він підняв космічний апарат на висоту 13 кілометрів, після чого VSS Unity, від'єднавшись, запустив двигун і піднявся на висоту понад 80 кілометрів, що вважається межею космосу.

VSS Unity завис на висоті 87 кілометрів над поверхнею Землі протягом трьох хвилин, упродовж яких люди на його борту перебували у стані невагомості.



Загальна тривалість польоту становила 90 хвилин.



Місія Unity 25 є фінальним тестовим польотом перед першим комерційним рейсом компанії, який відбудеться наприкінці червня. Надалі компанія сподівається здійснювати такі польоти приблизно щомісяця.