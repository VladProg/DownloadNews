Найбільший виробник автомобілів у Китаї SAIC Motor заявив, що збудує свій перший завод у Європі після того, як продажі його автомобілів на континенті підскочили.

Як передає Укрінформ, про це повідомляє BBC.
Речник SAIC сказав, що китайська компанія все ще «займається пошуком місця в Європі та завершує роботу над іншими деталями проєкту».
Він також додав, що SAIC ще не вирішила, чи будуть саме моделі MG виготовлятися на цьому заводі.
MG, коріння якого сягає понад століття, виготовлявся у Великій Британії, поки його виробництво не було перенесено до Китаю в 2016 році.
У компанії зазначили, що продажі автомобілів за межами Китаю зросли на 40% за перші три місяці року.
На бренд автомобілів MG припадає більшість продажів компанії за кордоном, у той час як кількість проданих автомобілів у Європі за той же період зросла більш ніж удвічі.
Як повідомляв Укрінформ, транснаціональна корпорація з виробництва автомобілів Stellantis презентувала новий електрокар FIAT 600e.
Фото: ВВС