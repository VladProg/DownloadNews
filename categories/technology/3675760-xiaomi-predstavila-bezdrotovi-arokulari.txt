Китайська компанія Xiaomi у понеділок представила бездротові окуляри доповненої реальності Xiaomi Wireless AR Glass.

Як передає Укрінформ, про це повідомляє Bloomberg.
Концептуальний пристрій від китайського виробника телефонів розроблений таким чином, щоб дозволити користувачам жестами за допомогою вбудованої камери вибирати та відкривати програми, гортати сторінки та виходити з програм, щоб повернутися на початкову сторінку без використання смартфона.
За даними Xiaomi, гарнітура Xiaomi Wireless AR Glass має вагу 126 грамів і показує інформацію користувачеві на двох екранах MicroOLED.
Компанія представила пристрій на Всесвітньому мобільному конгресі в Барселоні, де також презентувала і останній флагманський смартфон Xiaomi 13 Pro.
Очікувалося, що окуляри доповненої реальності давно мали стати обов’язковим гаджетом, але попит на них був низький через обмежену функціональність та непривабливий і громіздкий дизайн.
Snap Inc та Meta platforms Inc вже випустили такі пристрої, а Apple Inc вже багато років розробляє власну гарнітуру.
Як повідомляв Укрінформ, компанія HMD Global презентувала новий бюджетний смартфон Nokia C12.