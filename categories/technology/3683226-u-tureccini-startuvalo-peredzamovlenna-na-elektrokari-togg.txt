Турецький технологічний бренд Togg оголосив ціну та назву моделі свого першого електричного смарт-автомобіля, а також відкрив передзамовлення.

Передпродаж авто стартував у четвер, повідомляє Укрінформ з посиланням на сайт компанії Togg.
Вартість стартує з 953 тисяч турецьких лір (50 тисяч доларів США) для стандартної моделі з прохідністю 314 км на одному заряді та 1,215 млн (64 тисячі доларів США) для моделі з прохідністю 523 км.


Вказується, що доставка користувачам розпочнеться з червня цього року.
Розробники вказують, що електрокар Togg - це високотехнологічний пристрій, покликаний значно полегшити життя його власника.

Передзамовлення триває з 16 до 27 березня. Перших власників буде визначено жеребкуванням.
Як повідомляв Укрінформ, у кінці жовтні минулого року у Гемліку, що в провінції Бурса, на північному заході Туреччини, відбулося урочисте відкриття заводу з виробництва електрокарів.
Фото: Togg