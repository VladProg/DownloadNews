Компанія Google привітала українських вчителів з їхнім професійним святом, що 2021 року випало на 3 жовтня.

Як передає Укрінформ, про це інформує Google.
На головній сторінці пошуковика розміщено новий дудл, на якому зображені бджілки. Одна з них, найбільша, яка позначає літеру "G" зі слова Google, символізує вчителя. Ця бджола навчає інших маленьких бджілок та черв’ячка, який дуже нагадує українську літеру "l".

Як повідомлялося, День працівника освіти щороку відзначається в Україні у першу неділю жовтня. Цьогоріч свято випадає на 3 жовтня.