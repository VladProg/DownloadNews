У Південній Кореї пройшов стартап-фестиваль, на якому представили 72 проєкти – найбільшою популярністю серед них користувався робот для приготування смаженої курки.

Як передає Укрінформ, найбільша місцева конференція стартапів Come Up 2021 почалася у Сеулі 17 листопада і тривала три дні.
За інформаціє Pulse, у день відкриття фестиваль, у якому взяли участь 72 проєкти, зібрав понад 15 000 відвідувачів.
Найбільшою популярністю користувався робот для приготування смаженої курки «Robert Chicken» від Robo Arete. Робот був розроблений для смаження курки у фритюрі, щоб приготувати улюблену закуску корейців. Згодом Robo Arete планує додати більше функцій до кулінарного робота.




Neubility також привернув велику увагу своїм самокерованим роботом-курєром. Наприкінці листопада він вже має почати доставку для магазину на півдні Сеула. Оснащений камерами автономний робот доставки Neubility коштує близько 5 мільйонів вон (4200 доларів США).

H Robotics представила медичного робота, який допомагає пацієнтам виконувати реабілітаційні вправи вдома, а не в лікарні.
Фото з сайтів Korea Tech Desk, Pulse