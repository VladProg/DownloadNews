Американська компанія SpaceX у четвер, 5 жовтня, запустила на орбіту ще 22 інтернет-супутники Starlink.

Як передає Укрінформ, про це компанія повідомила у соцмережі Х (колишній Твіттер).
Зазначається, що ракета-носій Falcon 9 із 22 супутниками Starlink на борту здійснила запуск із 40-го стартового комплексу на базі американських Космічних сил на мисі Канаверал у Флориді.


Liftoff! pic.twitter.com/nRp6TPUEo1
— SpaceX (@SpaceX) October 5, 2023

Після цього перший багаторазовий ступінь ракети-носія, здійснив керовану вертикальну посадку на морську платформу-дрон Just Read the Instructions, що знаходиться в Атлантиці. Це був восьмий старт та приземлення першого ступеня Falcon 9.


Falcon 9’s first stage has landed on the Just Read the Instructions droneship pic.twitter.com/E33mVRzE4n
— SpaceX (@SpaceX) October 5, 2023

Через приблизно 50 хвилин супутники були розгорнуті на орбіті.
Space.com пише, що сьогоднішній політ став 70-ю орбітальною місією для SpaceX у 2023 році. Більшість із цих запусків були присвячені створенню мегасузір’я Starlink, яке наразі складається з понад 4800 діючих супутників.
Як повідомляв Укрінформ, 25 вересня SpaceX запустила на орбіту 21 інтернет-супутник Starlink.