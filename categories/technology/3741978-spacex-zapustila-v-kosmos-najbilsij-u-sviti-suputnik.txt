Ракета Falcon Heavy компанії Space Exploration Technologies Corp. вивела на навколоземну орбіту супутник Jupiter 3 вагою понад дев’ять тонн.

Про це повідомляє Bloomberg, передає Укрінформ.
Ракета-носій Falcon Heavy стартувала з Космічного центру імені Кеннеді на мисі Канаверал у Флориді в суботу о 06:04 за київським часом.

Супутник був розгорнутий на орбіті приблизно через три з половиною години після старту.

Два бічні прискорювачі ракети-носія приземлилися на подвійних посадкових майданчиках SpaceX у Флориді.
Jupiter 3 важить понад дев’ять тонн, апарат завбільшки як автобус. Керуватиме супутником підрозділ компанії супутникового зв’язку EchoStra Corp. під назвою Huges Network Systems.
Супутник забезпечить бездротове підключення до інтернету у Північній та Південній Америці.
Запуск Falcon Heavy став 51-ю місією SpaceX у 2023 році.
Як повідомляв Укрінформ, SpaceX 24 липня вивела на орбіту ще 22 інтернет-супутники Starlink.
Фото: SpaceX