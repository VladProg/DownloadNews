Група астрономів із університету Ілінойса (США) завдяки 4-метровому телескопу ім. Віктора Бланко обсерваторії Серро-Тололо у Чилі зробили нову світлину гігантської галактики NGC 5128 у сузір'ї Центавр.

Як передає Укрінформ, про це повідомляє Sci-News.
Галактика, яка також має назви LEDA 46957, ESO 270-9 та Caldwell 7, є однією з найяскравіших об’єктів у нічному небі південної півкулі.
Відкривачем цього об'єкта став шотландський астроном Джеймс Данлоп, який уперше спостерігав за ним 29 квітня 1826 року.

NGC 5128 розташована на відстані у 13 мільйонів світлових років від Землі.
«Нове зображення відкриває приголомшливий вид на яскраве сяйво зірок і темні нитки пилу, що приховують яскравий центр NGC 5128», - сказала дослідник Моніка Сорайсам.
Як повідомляв Укрінформ, космічна рентгенівська обсерваторія «Чандра» Національного управління з аеронавтики і дослідження космічного простору зробила світлину групи галактик у сузір’ї Змія.
Фото: CTIO