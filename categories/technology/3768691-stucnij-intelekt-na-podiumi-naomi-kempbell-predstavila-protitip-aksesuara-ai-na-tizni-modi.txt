На показі модної колекції Coperni весна-літо 2024 під час Тижня моди в Парижі образ Наомі Кемпбелл доповнював значок зі штучним інтелектом - Ai Pin. Стартап Humane має офіційно представити технологію лише в листопаді.

Як передає Укрінформ, про це повідомляють закордонні ЗМІ.
"Для нас Ai Pin - це маяк майбутнього, - кажуть співзасновники Coperni Себастьян Мейєр та Арно Вайан.

У Humane Inc, стартапі із Кремнієвої долини, що розробляє споживчі технології штучного інтелекту, зазначили, що "стосунки з технологіями стають усе більш особистими, оскільки пристрої перетворюються на продовження наших тіл і розуму".
Засновники стартапу Імран Чаудрі та Бетані Бонджорно вірять, що Ai Pin відкриє нову парадигму обчислень, керованих штучним інтелектом.

Це перший продукт стартапу, він має мінімалістичний дизайн – без екрана та кнопок. Його мета - органічно вплести можливості штучного інтелекту в повсякденну моду. AI Pin використовує низку вбудованих датчиків для природної взаємодії на базі чіпа Snapdragon. Він не має сигнального слова і не потребує спареного смартфона. Функції оптичного розпізнавання, лазерне проєктування дисплея та інші мають показати на презентації наступного місяця.


The Humane Ai Pin is coming later this year. Join the waitlist for priority access: https://t.co/qkwHPTL73D pic.twitter.com/Q5xyh7hMCU
— Humane (@Humane) July 3, 2023

Наомі Кемпбелл стала першою людиною, поза компанією Humane, яка носила цей пристрій на публіці.
Творчість, дизайн та технології є культурною силою для змін, такою є концепція модного дому Coperni, який не вперше залучає новітні технології до своїх показів. Так, у минулому сезоні на показі Coperni з'явилися чотири яскраво-жовті роботи-собаки, відомі як Spot, створені американською компанією Boston Dynamics.
Фото: Coperni