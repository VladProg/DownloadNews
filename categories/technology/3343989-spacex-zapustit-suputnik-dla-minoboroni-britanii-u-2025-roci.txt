Компанія SpaceX Ілона Маска отримала контракт на запуск у 2025 році супутника Skynet 6A Міністерства оборони Великої Британії.

Як передає Укрінформ, про це повідомляє Teslarati.
Запуск ракети-носія Falcon 9 із космічним апаратом повинен відбутися вже на початку 2025-го року.
Зазначається, що Міноборони Британії у 2020 році уклало угоду про виробництва самого супутника з компанією Airbus. Уже у жовтні цього року розпочалося саме виробництво Skynet 6A.
Вага супутника становитиме близько 5 тисяч кілограмів. Очікується, що після запуску він працювати на орбіті до 2040 року.
Як повідомляв Укрінформ, компанія SpaceX Ілона Маска й компанія Yahsat підписали контракт про запуск геостаціонарного телекомунікаційного супутника Thuraya 4-NGS у 2023 році.
Фото: teslarati