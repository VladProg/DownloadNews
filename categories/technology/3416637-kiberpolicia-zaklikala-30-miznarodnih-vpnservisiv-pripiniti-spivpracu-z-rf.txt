Кіберполіція направила офіційні запити до 30 міжнародних VPN-сервісів із закликом припинити надавати послуги користувачам із IP адресою країни-агресора.

Як передає Укрінформ, про це Національна поліція повідомляє у Фейсбуці.
VPN-сервіси використовуються ворогом для анонімізації в інтернеті і розповсюдження дезінформації та вчинення протиправної діяльності проти населення України.
Станом на вчора вже отримано відповідь від міжнародної компанії Кeepsolid, яка прийняла рішення про припинення співпраці з користувачами, котрі перебувають на території РФ.
Кіберполіція закликає інші VPN-сервіси підтримати Україну та припинити надання послуг агресору.
Як повідомляв Укрінформ, Державна архівна служба України закликала генерального секретаря Міжнародної ради архівів розглянути питання позбавлення членства у Міжнародній раді архівів Федеральне архівне агентство Російської Федерації та державні архівні установи (категорії А-D).