Астрономи зафіксували пустоти, які утворюють чорні діри.

Як передає Укрінформ, дослідження викладене на Arxiv.org.
Науковці спостерігали за скупченням галактик RBS 797, яке розташоване за 3,9 мільярда світлових років. Саме там, за даними вчених, вдалося виявити чотири велетенські «пустоти», утворені чорними дірами. Вони спричиняють "відтік" маси навколо, що й веде до утворення пустот.


Ці утворені цікавим поєднанням – перпендикулярними джетами.
Навколо чорних дір нерідко утворюється акреційний диск, який розкручується навколо компактного об'єкта. Як утворюються джети астрономи наразі не впевнені та, ймовірно, такі релятивістські струмені виникають внаслідок складної взаємодії магнітних полів з матеріалом акреційного диска. Завдяки такій взаємодії з полюсів чорної діри вириваються струмені матерії, які мають велетенську швидкість, зазначає 24 Техно.

У кластері RBS 797, як вважають вчені, дві надмасивні чорні діри розташовані близько одна до одної. Їхні релятивістські струмені направлені перпендикулярно відносно один одного. Енергія джетів буквально вимітає увесь міжгалактичний газ у регіоні, що й фіксується у вигляді велетенських пустот.
До речі, зазначають астрономи, пари активних надмасивних чорних дір спостерігаються неймовірно рідко, тому це відкриття є певною мірою екстраординарним.