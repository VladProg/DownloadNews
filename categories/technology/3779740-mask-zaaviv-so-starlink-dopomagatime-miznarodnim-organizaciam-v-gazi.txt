Ілон Маск оголосив, що його супутникова система зв'язку Starlink "підтримуватиме зв'язок з міжнародно визнаними гуманітарними організаціями в Газі".

Про це повідомляє Times of Israel, передає Укрінформ.
Маск зробив цю заяву на платформі X, раніше відомій як Twitter, у відповідь на заяву представника Сполучених Штатів Александрії Окасіо-Кортес про те, що відключення зв'язку в Газі є "неприйнятним".
"Starlink підтримуватиме зв'язок з міжнародно визнаними гуманітарними організаціями в Газі. Ми будемо підтримувати ООН та інші міжнародно визнані групи допомоги", - написав він.
Гуманітарні організації заявляють, що вони не можуть зв'язатися зі своїми командами в секторі Газа після того, як телефонний зв'язок та інтернет зникли під час інтенсивних ізраїльських бомбардувань.
Як повідомляв Укрінформ, у Секторі Гази зник інтернет на тлі потужного ізраїльського бомбардування.
А компанія Google відключила в своїх додатках Maps і Waze інформацію про дорожній рух в Ізраїлі та секторі Газа на вимогу ізраїльських військових напередодні можливого наземного вторгнення в сектор Гази.
Як відомо, Starlink, якою управляє компанія SpaceX, що належить Ілону Маску, була розгорнута в Україні невдовзі після вторгнення Росії в лютому 2022 року.