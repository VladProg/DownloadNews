Китайський розробник уперше за довгий час повідомив про стан роботизованого марсоходу "Чжурон", який тривалий час перебуває у режимі сну.

Як передає Укрінформ, про це повідомляє Reuters.
Повністю роботизований китайський марсохід, імовірно, зіткнувся з надмірним накопиченням піску і пилу на Червоній планеті, повідомив його розробник. Він перебуває у довшому, ніж очікувалося, режимі сну з травня 2022 року.
Передбачалося, що марсохід "Чжурон", названий на честь міфічного китайського бога вогню, "прокинеться" в грудні після того, як у травні 2022 року увійшов у запланований режим сну, оскільки падіння рівня сонячної радіації з приходом зими зменшило виробництво ним енергії.
Як повідомляв Укрінформ, державне космічне управління КНР та Академія наук Китаю спільно опублікували глобальні кольорові зображення Марса, отримані за допомогою орбітального апарату "Тяньвень-1".