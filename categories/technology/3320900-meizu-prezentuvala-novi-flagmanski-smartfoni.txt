Компанія Meizu на осінній презентації продуктів представила оновлені флагмани Meizu 18s і Meizu 18s Pro.

Про це повідомляє Укрінформ з посиланням на Gizmochina.

Як зазначається, обидва пристрої оснащені найпотужнішим процесором Qualcomm — Snapdragon 888 Plus, який по суті є "розігнаною версією і без того надшвидкого чіпа Snapdragon 888".
Meizu 18s має 6,2-дюймовий дисплей QHD + AMOLED з підтримкою частоти оновлення 120 Гц, а Meizu 18s Pro – 6,7-дюймовий дисплей QHD + AMOLED з частотою 120 Гц.
Компанія обіцяє, що смартфони серії Meizu 18s матимуть відмінний час автономної роботи, як і її попередники. Характеристики акумулятора Meizu 18s складають 3910 мАг з підтримкою зарядки 36 Вт, в той час як Meizu 18s Pro поставляється з акумулятором на 4410 мАг, який можна заряджати при 40 Вт.
Щодо камер – Meizu 18s оснащений 64-мегапіксельним основним датчиком, 16-мегапіксельним об'єктивом і 8-мегапіксельним датчиком. Фронтальна камера отримала роздільну здатність 16 мегапікселів.
Meizu 18s Pro матиме основний модуль з чотирма камерами на 50 + 32 + 8 + 0,3 мегапікселів. На передній панелі буде встановлено 44-мегапіксельний сенсор.
Обидва смартфони постачатимуться з попередньо встановленим "алгоритмом Rainbow Soft", що покращує портретний режим, відео, нічну зйомку і захист від струсу. Новий алгоритм допомагає робити кращі нічні знімки, складаючи 10 фотографій.
Серед інших характеристик – оперативна пам’ять LPDDR5 в поєднанні зі сховищем UFS 3.1 для швидшого завантаження додатків та підтримка Wi-Fi 6. Обидві моделі поставляються з вбудованими в дисплей датчиками відбитків пальців для додаткової безпеки.
Як пише видання, вартість Meizu 18s складатиме від $571 до $665 в залежності від обсягів пам’яті, а Meizu 18s – від $710 до $830.
Також смартфони матимуть чотири варіанти кольору.