Гвинтокрил Ingenuity від NASA здійснив уже 55-й успішний політ на Червоній планеті з початку своєї місії на Марсі.

Про це повідомляє Лабораторія реактивного руху NASA в соціальній мережі Х (колишній Twitter), передає Укрінформ.
«Ingenuity вже успішно злітав на Марсі 55 разів!» - заявили в Лабораторії.
Зазначається, що під час останнього польоту марсіанський гвинтокрил Ingenuity пролетів 264 м протягом 143 секунд на висоті 10 м.
Гелікоптер також зробив нові світлини Марсу.






Як повідомляв Укрінформ, гелікоптер Ingenuity був доставлений на Червону планету разом з марсоходом Perseverance NASA 18 лютого 2022-го року, після майже семи місяців польоту. Свій перший політ Ingenuity здійснив 19 квітня. Вертоліт вартістю 85 млн доларів США став першим літальним апаратом, запущеним на іншій планеті.