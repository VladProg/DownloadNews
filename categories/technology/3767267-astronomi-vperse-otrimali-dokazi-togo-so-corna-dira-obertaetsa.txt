Міжнародна дослідницька група в результаті аналізу зображень чорної діри в центрі галактики M87, отриманих за понад 20 років спостережень, отримали перші докази того, що вона обертається.

Про це повідомляє NHK, передає Укрінформ.
Зазначається, що астрономи за допомогою мережі радіотелескопів у всьому світі спостерігали за чорною дірою в галактиці M87, що розташована за 55 мільйонів світлових років від Землі.
Науковці звернули увагу на струмінь речовини, що викидається з чорної діри майже зі швидкістю світла. Аналіз даних показав, що напрямок струменя змінюється протягом приблизно 11-річного циклу.
Ці дані збігаються з результатами суперкомп’ютерного моделювання, проведеного Національною астрономічною обсерваторією Японії.
Астрономи стверджують, що це відкриття є першим прямим доказом того, що чорна діра обертається.
Як повідомляв Укрінформ, група американських астрономів завдяки телескопу NASA/ESA/CSA James Webb виявила найвіддаленішу активну надмасивну чорну діру.
Фото: technologyreview.com