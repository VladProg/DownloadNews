Китай успішно запустив чотири метеорологічні супутники з космодрому Цзюцюань на північному заході країни.

Про це повідомляє Сіньхуа, повідомляє Укрінформ.
Супутники, що належать до метеорологічного угрупування "Тяньму-1" ("Tianmu-1"), були запущені о 17:09 за пекінським часом у середу за допомогою ракети-носія "Куайчжоу-1А" ("Швидкий човн-1А") та успішно виведені на задані орбіти.


Вони переважно використовуватимуться для надання комерційних послуг у сфері передачі метеорологічних даних.

Відео: CGTN
Для ракет-носіїв серії "Куайчжоу-1А" цей політ став 19-м.
Як повідомляв Укрінформ, цього місяця Китай успішно вивів на навколоземну орбіту експериментальний супутник дистанційного зондування Землі Shiyan-19.
Фото: Wang Jiangbo