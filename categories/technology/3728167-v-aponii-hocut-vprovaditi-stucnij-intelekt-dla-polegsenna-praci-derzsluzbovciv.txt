Міністр цифровізації Японії Таро Коно готовий запровадити використання штучного інтелекту (ШІ) державними службовцями для підвищення їхньої продуктивності та покращення умов праці.




Як передає Укрінформ, про це повідомляє NHK.
Зазначається, що перевтома вже давно відома в центральних урядових установах Японії, що робить роботу державних службовців непопулярною на тлі нестачі робочої сили.
Під час зустрічі з групою молодих держслужбовців Коно поінформували про використання генеративного штучного інтелекту для складання протоколів зустрічей і перекладу документів японською та іншими мовами.
Міністр заявив, що готовий запровадити ШІ в центральних державних установах, якщо система зможе взяти на себе деякі завдання, які виконують чиновники, і допоможе зробити їхні робочі місця більш привабливими.
За його словами, для поліпшення умов праці в державних установах важливо скоротити завдання, які знижують продуктивність.
Як повідомляв Укрінформ, дослідники з Університету Осаки розробили робота-гуманоїда, який зовні схожий на чинного міністра цифровізації Японії Таро Коно.