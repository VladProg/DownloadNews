Марсіанський гелікоптер NASA Ingenuity під час успішного 54-го польоту на Червоній планеті зробив нові світлини.

Як передає Укрніформ, про це йдеться у пресрелізі Лабораторії реактивного руху NASA (JPL).
«Гелікоптер NASA Ingenuity успішно завершив свій 54-й політ 3 серпня», – заявили у лабораторії. Там додали, що це його перший повний політ після того, як гвинтокрил не зміг завершити свій попередній політ 22 липня.

Зазначається, що завдяки польоту тривалістю 25 секунд отримано дані, які могли б допомогти команді Ingenuity визначити, чому 53-й політ гелікоптера закінчився раніше запланованого часу.
Рейс 53 планувався як 136-секундний розвідувальний політ, присвячений збору зображень поверхні планети для наукової групи марсохода Perseverance. Замість цього гелікоптер здійснив першу половину свого автономного польоту, пролетівши на північ на висоті 5 метрів на відстань 142 метри. Потім спрацювала програма з виникнення надзвичайних ситуацій, і Ingenuity автоматично приземлився. Загальний час польоту становив 74 секунди.
Як повідомляв Укрінформ, гелікоптер Ingenuity був доставлений на Червону планету разом з марсоходом Perseverance NASA 18 лютого 2022 року, після майже 7 місяців польоту. Свій перший політ Ingenuity здійснив 19 квітня. Вертоліт вартістю 85 млн дол. США став першим літальним апаратом, запущеним на іншій планеті.
Фото: NASA