Американська компанія SpaceX Ілона Маска успішно запустила чергову партію інтернет-супутників Starlink - 53 апарати.

Про це компанія повідомила у Tвітері, передає Укрінформ.
«Розгортання 53 супутників Starlink підтверджено», - заявили у SpaceX.
За даними Space.com, ракету-носій Falcon 9 планувалося запустити 18 травня о 13.59 годині за київським часом після затримки 39 хвилин.
Зазначається, що компанія SpaceX вже запустила 20 місій у 2022 році, і 13 ыз них були присвячені запуску супутників Starlink.
Starlink – це проєкт компанії SpaceX, який за допомогою мережі супутників надає доступ до широкосмугового інтернету. Його швидкість до 1 Гбіт/с, а користуватися ним можна у будь-якій точці Землі.
На сьогодні компанія запустила вже понад 2300 супутників Starlink.
Як повідомлялося, засновник SpaceX Ілон Маск допоміг забезпечити Україну станціями Starlink та доступом до супутникового інтернету. Він також передав Україні станції Tesla Powerwall.