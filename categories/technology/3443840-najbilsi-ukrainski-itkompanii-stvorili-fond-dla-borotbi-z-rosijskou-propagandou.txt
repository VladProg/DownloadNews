Найбільші українські ІТ-компанії разом із Міністерством цифрової трансформації та Київською школою економіки створили фонд Truth Fund, мета якого - боротися з російською пропагандою та розповідати світові правду про війну в Україні.

Як передає Укрінформ, про це Мінцифри повідомляє у Фейсбуці.
З першого дня війни команда фонду цілодобово створює та поширює контент, який викриває жахливі злочини російських військ на території України та їх наслідки.
"Зараз фонд потребує підтримки, тому запускає кампанію, щоб залучити додаткові кошти, продовжувати свою роботу та побудувати необхідну інфраструктуру для ще більш ефективної боротьби з дезінформацією", - ідеться у повідомленні.
Допомогти та зробити свій внесок у боротьбу України за правду можна за посиланням https://truthfund.com/.
Як повідомляв Укрінформ, 29 березня Мінцифри запустило міжнародну інформаційну кампанію з бойкоту російських та білоруських товарів.