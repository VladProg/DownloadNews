Власник соцмережі Х Ілон Маск припустив, що усім користувачам колишнього Твіттеру, можливо, доведеться платити за доступ до платформи.

Як передає Укрінформ, про це повідомляє BBC.
«Ми переходимо до невеликої щомісячної оплати за користування системою», – сказав Маск під час розмови із прем’єр-міністром Ізраїлю Біньяміном Нетаньяху, додавши, що платіжна система - єдиний спосіб протистояння ботам.
Очільник соцмережі Х давно заявляє, що рішення для позбавлення від ботів і підроблених облікових записів на платформі стягує плату за перевірку, йдеться у матеріалі.
«Створення бота коштує дрібні копійки. Але якщо комусь навіть доведеться заплатити кілька доларів або щось подібне, якусь незначну суму, ефективна вартість ботів буде дуже високою», – зазначив Маск.
Він додав, що шукає дешевші варіанти для користувачів соцмережі Х, оскільки хоче, щоб це були «лише невеликі гроші». Наразі користувачі можуть використовувати соцмережу Х безкоштовно.
Ризик запровадження оплати за доступ до платформи полягає у тому, що соцмережа Х може втратити велику частину споживачів, що може знизити прибуток від реклами, який наразі становить переважну більшість доходу компанії, пише видання.
Як повідомлялося, компанія Х (колишній Twitter) залишається збитковою через падіння доходів від реклами і велике боргове навантаження.
Фото: Getty Images