Наступний випробувальний запуск ракетної системи Starship від компанії SpaceX може відбутися вже 17 листопада при отриманні «зеленого світла» від декількох регуляторних органів США, серед яких Федеральне управління авіації.

Як передає Укрінформ, про це компанія повідомила в соцмережі Х.
«Starship готується до запуску найраніше 17 листопада, очікуючи остаточного дозволу від регуляторів», - заявили у SpaceX.


Starship preparing to launch as early as November 17, pending final regulatory approval → https://t.co/bJFjLCiTbK pic.twitter.com/qRKv9ugWsR
— SpaceX (@SpaceX) November 11, 2023

Space.com зазначає, що компанія Ілона Маск ще очікує на схвалення від декількох регуляторних органів США, зокрема від Федерального управління авіації.
Потенційний запуск із випробувального полігону SpaceX Starbase у штаті Техас стане другим випробувальним польотом для Starship.
SpaceX запустила свій перший випробувальний політ Starship у квітні, але невдовзі після його запуску стався вибух на борту.
Як повідомляв Укрінформ, у вересні Федеральне управління цивільної авіації США (FAA) заявило, що компанія SpaceX, перш ніж запустити у космос ракетну систему Starship, має виправити 63 проблеми.
Фото: SpaceX