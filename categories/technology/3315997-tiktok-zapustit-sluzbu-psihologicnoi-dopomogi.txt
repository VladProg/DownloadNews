Соціальна мережа TikTok анонсувала безліч функцій для допомоги користувачам, які борються з проблемами з психічним здоров'ям.

Як передає Укрінформ, про це повідомляє ВВС.
Зокрема, нові ресурси, які будуть запроваджені в усьому світі в найближчі місяці, містять вказівки щодо благополуччя і підтримки людей, які борються з розладами харчової поведінки.
Також з'явилася функція втручання при пошуку, вона скеровує користувачів до ресурсів підтримки, якщо вони шукають такі терміни, як «самогубство».
«Ми дбаємо про нашу спільноту і завжди шукаємо нові способи, за допомогою яких можемо сприяти їх добробуту. Ось чому ми вживаємо додаткових кроків, щоб людям було простіше знаходити ресурси в TikTok, коли вони їм потрібні», - йдеться в оголошенні TikTok.
TikTok, як і його конкуруючі платформи соціальних мереж, зазнають ретельної перевірки на тлі побоювань з приводу того, який вплив вони можуть мати на психічне здоров'я своїх користувачів, особливо підлітків.