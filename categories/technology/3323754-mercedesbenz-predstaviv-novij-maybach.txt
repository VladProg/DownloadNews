Німецький автовиробник Mercedes-Benz представив новий автомобіль преміумкласу Mercedes-Maybach Edition 100.

Як передає Укрінформ, про це повідомляє CarBuzz.
Всього у світі буде виготовлено сотня екземплярів, а продажі розпочнуться вже у першій половині наступного року.
У середині нового Maybach встановлений двигун V12 із потужністю в 621 кінську силу. Також в автомобілі буде доступна високоякісна звукова система Burmester 4D та сидіння з підігрівом із функцією масажу.
Зовнішня сторона автомобіля буде пофарбована у два відтінки – сріблистий й блакитний у той час, як внутрішня у білий й сірий.






Mercedes-Benz представив новий Maybach / Фото: Mercedes-Benz


































Поки що офіційної інформації про ціну немає, проте експерти припускають, що вартість одного екземпляру може коштувати близько 250 тисяч доларів США.
Зазначається, що Mercedes-Maybach Edition 100 був представлений з нагоди 100-річчя люксового бренду німецького автовиробника цьогоріч.
Як повідомляв Укрінформ, японський автовиробник Nissan представив новий спорткар 2022 Nissan GT-R.