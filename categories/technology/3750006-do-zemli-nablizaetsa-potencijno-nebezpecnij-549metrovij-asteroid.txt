Національне управління США з аеронавтики та дослідження космосу (NASA) повідомило, що поблизу Землі у середу, 23 серпня, пролетить астероїд 6037 (1988 EG).

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта становить 549 м.
Відстань від нього до Землі становитиме 6,1 мільйона кілометрів. Швидкість руху астероїда 51 300 км/год.
Якщо астероїд наближається до Землі на відстань ближче, ніж 7,4 млн км, а його розмір перевищує 150 м, у NASA вважають його «потенційно небезпечним об’єктом».
В цьому випадку астероїд підпадає під два параметри одночасно.
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у неділю, 6 серпня, пролетів астероїд 2023 OQ.