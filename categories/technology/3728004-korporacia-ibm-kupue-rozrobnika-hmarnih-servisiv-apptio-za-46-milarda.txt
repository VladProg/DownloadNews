Американська корпорація IBM, один із найбільших світових виробників усіх видів комп'ютерів і програмного забезпечення, вирішила придбати розробника хмарних сервісів Apptio за 4,6 млрд доларів США.

Як передає Укрінформ, про це йдеться у пресрелізі Apptio.
«Сьогодні IBM оголосила про те, що вона уклала остаточну угоду з Vista Equity Partners про придбання Apptio Inc. за 4,6 мільярда доларів», - йдеться у пресрелізі компанії.
Зазначається, що придбання Apptio прискорить розвиток можливостей ІТ-автоматизації в IBM і дозволить компанії підвищити цінність бізнесу завдяки інвестиціям у технології.
Apptio має понад 1500 клієнтів, які обслуговують більше половини компаній зі списку Fortune 100 (список найбільших компаній США за версією американського журналу Fortune).
Крім цього, Apptio інтегрується з такими провідними компаніями, як Amazon Web Services, Microsoft Azure, Google Cloud, Platform, Salesforce, ServiceNow, Oracle і SAP.
Як повідомляв Укрінформ, американська корпорація IBM, один із найбільших світових виробників усіх видів комп'ютерів і програмного забезпечення, переклала українською мовою чотири найпопулярніші курси. Вони доступні на безоплатній платформі SkillsBuild.
Фото з відкритих джерел