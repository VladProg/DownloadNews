Завдяки даним, отриманих телескопом Hubble, група астрономів знайшла чорну діру в серці карликової галактики Henize 2-10, яка допомагає створювати зірки, а не поглинає їх.

Як передає Укрінформ, про це повідомляє пресслужба NASA.
Чорна діра сприяє вогняній бурі в утворенні нових зірок, що відбувається в карликовій галактиці Henize 2-10, яка знаходиться на відстані у 30 мільйонів світлових років від Землі, у південному сузір'ї Компас.

При цьому, у галактиці знаходиться лише одна десята кількості зірок, ніж знайдених у нашій - під назвою Чумацький Шлях.
«З самого початку я знала, що в Henize 2-10 відбувається щось незвичайне і особливе. Тепер Hubble надав дуже чітку картину зв’язку між чорною дірою і сусіднім регіоном утворення зірок, розташованим за 230 світлових років від самої чорної діри», - заявила одна з авторів дослідження професор Емі Реймс із Університету штату Монтана (США).

Цей зв’язок є потоком гарячого газу, що тягнеться через простір зі швидкістю у 1,6 мільйона км на годину, як пуповина, до яскравого зоряного розплідника, де вже знаходиться щільна хмара газу.
Скупчення новонароджених зірок з’являються перпендикулярно потоку, виділяючи його шлях поширення.
Як повідомляв Укрінформ, міжнародна група астрономів виявила сліди водяної пари в атмосфері екзопланети TOI-674b.
Фото: NASA