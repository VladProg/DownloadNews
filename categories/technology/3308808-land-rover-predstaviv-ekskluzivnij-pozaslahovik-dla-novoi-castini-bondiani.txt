Британський автовиробник Land Rover представив ексклюзивну модель позашляховика 2022 Land Rover Defender V8 Bond Edition.

Як передає Укрінформ, про це повідомляє CarBuzz.
Подібна модель з'являється у новому фільмі про Джеймса Бонда "Не час помирати", прем'єра якого відбудеться незабаром.
Буде випущено лише 300 екземплярів.

В автомобілі встановлений 5-літровий двигун потужністю 518 кінських сил та крутним моментом 461 Нм. Також встановлена 8-ступінчаста автоматична коробка передач та 29-сантиметровий сенсорний дисплей.

Автомобіль за 4,9 секунди може розігнатися до 96 км/год, а його максимальна швидкість не перевищуватиме 240 км/год.
Модель буде доступна лише у чорному кольорі. Вартість однієї машини від 145 287 доларів.
Як повідомляв Укрінформ, світова прем'єра нового фільму про пригоди Джеймса Бонда "Не час помирати" відбудеться 28 вересня у Лондоні.