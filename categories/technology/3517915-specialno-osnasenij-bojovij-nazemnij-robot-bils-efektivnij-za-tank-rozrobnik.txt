Заступник директора – головний конструктор КБ "Роботікс" Іван Кириченко переконаний, що один наземний роботизований комплекс, оснащений протитанковими керованими засобами, буде більш ефективний, ніж танк чи інша броньована техніка.

Про це він розповів в інтерв’ю Укрінформу.
«Я дуже сподіваюсь, що військова агресія рф стане поштовхом для нашого військового керівництва, ЗСУ, МНС та інших структур. Є надія, що вони стануть приділяти більше уваги роботам. Взагалі, я вважаю, що один НРК, оснащений протитанковими керованими засобами, буде більш ефективний, ніж танк чи інша броньована техніка», - сказав Кириченко.


Він також додав, що танк коштує кілька мільйонів доларів, а за ці гроші можна купити цілий підрозділ роботів.
«Ба більше, вони безпечніші для особового складу», - підсумував експерт.
Як повідомляв Укрінформ, естонська компанія Milrem Robotics представила у Бельгії та Словенії два прототипи роботизованих бойових платформ.