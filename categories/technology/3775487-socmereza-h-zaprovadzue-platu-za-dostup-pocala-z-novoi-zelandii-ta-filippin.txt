Соцмережа Х почала стягувати плату за використання основних функцій платформи із нових користувачів у Новій Зеландії та Філіппінах і планує застосувати нововведення до користувачів у всьому світі.

Як передає Укрінформ, про це повідомляє Al Jazeera.
Користувачам із Нової Зеландії та Філіппін доведеться платити близько 0,75 та 0,85 доларів США щороку, щоб мати доступ до свого акаунта на Х та можливість публікувати дописи.
У разі відмови від внесення щорічної плати користувачі платформи зможуть лише читати інші дописи, дивитися відео та стежити за іншими акантами, зазначили в компанії.
«Це дозволить оцінити потенційно дієвий засіб, який допоможе нам боротися із ботами та спамерами на Х, врівноважуючи доступність платформи із невеликою сумою комісії», – йдеться у заяві колишнього Твіттера.
Користувачі із Нової Зеландії та Філіппін, які зареєстровані на платформі до моменту введення комісії, не будуть змушені її сплачувати.
Як повідомляв Укрінформ, 19 вересня власник соцмережі Х Ілон Маск припустив, що усім користувачам колишнього Твіттеру, можливо, доведеться платити за доступ до платформи.