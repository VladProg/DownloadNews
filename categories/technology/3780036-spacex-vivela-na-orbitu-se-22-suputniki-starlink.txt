Компанія SpaceX запустила на орбіту ще 22 інтернет-супутники Starlink.

Про це повідомляється на сторінці компанії у соцмережі Х, передає Укрінформ.
Ракета Falcon-9 із 22 супутниками стартувала з авіабази Ванденберг у Каліфорнії. Після цього перший ступінь Falcon 9 повернувся на Землю, приземлившись на безпілотному кораблі Of Course I Still Love You у Тихому океані.


Falcon 9’s first stage has landed on the Of Course I Still Love You droneship pic.twitter.com/yNEifkWCPa
— SpaceX (@SpaceX) October 29, 2023

Через приблизно 45 хвилин супутники були розгорнуті на орбіті.
Близько 60% польотів компанії цього року були присвячені розбудові Starlink - інтернет-мегасузір’я SpaceX. На сьогодні воно складається із майже 4900 супутників.
Також у неділю очікується запуск наступної партії з 23 інтернет-супутників Starlink з 40-го стартового комплексу на базі американських Космічних сил, що на мисі Канаверал у штаті Флорида.
Як повідомляв Укрінформ, 21 жовтня SpaceX запустила на орбіту 21 інтернет-супутник Starlink.