Перший створений у Туреччині супутник спостереження з високою роздільною здатністю буде запущений на орбіту у вівторок, 11 квітня.

Про це президент Реджеп Таїп Ердоган повідомив у Твіттері, передає кореспондент Укрінформу.
“Наш перший супутник спостереження з високою роздільною здатністю IMECE, виготовлений вітчизняними та національними засобами, буде запущений на орбіту 11 квітня”, - написав Ердоган.
За інформацією TRT Haber, запуск відбудеться о 9.50.

Супутник İMECE розроблений Науково-дослідницьким інститутом космічних технологій Туреччини (TÜBİTAK UZAY).
Завдяки запуску апарата Туреччина прагне зменшити залежність від зарубіжних супутникових технологій.
Супутник відправили на базу ВПС США у Ванденбергу 21 лютого 2023 року.

Разом із IMECE буде здійснено запуск супутників AKUP, KILIÇSAT та CONNECTA T2.1, розроблених турецькими компаніями.
Як повідомляв Укрінформ, Туреччина готує космонавта до відправки на Міжнародну космічну станцію у другій половині 2023 року.
Фото: АА