Кількість користувачів застосунку "Дія" перевищила 16 мільйонів.

Як передає Укрінформ, про це віцепрем'єр-міністр - міністр цифрової трансформації України Михайло Федоров повідомив у Телеграмі.
За його словами, "команда нашого міністерства разом із профільними органами працює над безпекою державних реєстрів. Ми провели низку інфраструктурних змін, у режимі 24/7 запускаємо нові послуги".
Як зауважив Федоров, "для нас дуже важливо продовжувати запускати нові сервіси максимально зручними. Сьогодні кількість користувачів "Дії" перевищила 16 млн. Продовжуємо будувати цифрову державу".
Як повідомляв Укрінформ, Міністерство цифрової трансформації разом зі стримінговим сервісом Megogo 6 березня запустили нову послугу для користувачів застосунку Дія - Дія TV.