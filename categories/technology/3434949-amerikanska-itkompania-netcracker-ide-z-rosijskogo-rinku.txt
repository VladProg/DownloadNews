Американська IT-компанія Netcracker, що має в Україні великий R&D, іде з російського ринку.

Як передає Укрінформ, про це віцепрем'єр-міністр - міністр цифрової трансформації Мийхало Федоров повідомив у Телеграмі.
Компанія зупиняє в росії продаж та інвестиції, а також закриває навчальні центри і припиняє найм людей.
"Робота з навчальними центрами для студентів — важлива частина процесу хайрінгу для компанії: людей вчили з нуля і брали на роботу. Тепер цих центрів у рф не буде", - зауважив Федоров.
Netcracker Technology розробляє та впроваджує унікальні IT-рішення для телеком‑операторів по всьому світу. Створює десятки інноваційних продуктів і є світовим лідером у сфері рішень BSS/OSS, готових до використання в хмарі. Клієнтами Netcracker були десятки великих компаній в РФ.
Федоров подякував за допомогу команді AIN.
Як повідомляв Укрінформ, компанія Epic Games пожертвує Україні прибуток з нового сезону Fortnite.