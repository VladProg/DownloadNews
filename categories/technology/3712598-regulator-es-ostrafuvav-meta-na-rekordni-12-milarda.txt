Ірландська комісія із захисту даних (DPC) оштрафувала материнську компанію Facebook - Meta на 1,2 мільярда євро за порушення, пов’язані з передачею персональних даних з Євросоюзу до США.

Як передає Укрінформ, про це повідомляє RTE.
Це найбільший в історії ЄС штраф за порушення конфіденційності, який перевищує попередній рекордний штраф у розмірі 746 мільйонів євро, накладений на Amazon у 2021 році.
Зазначається, що у рамках цього рішення Meta було наказано призупинити передачу даних з ЄС до США.
Також регулятор дав компанії шість місяців, щоб припинити незаконну обробку, включаючи зберігання, в США персональних даних європейських користувачів, переданих з порушенням Загального регламенту захисту даних (GDPR).
У Meta вже заявили, що оскаржить це рішення.
У своєму початковому рішенні DPC не рекомендував накладати штраф, але деякі з його колег європейських регуляторів не погодилися, і зрештою Європейська рада із захисту даних (EDPB) наказала накласти штраф на Meta.
Як повідомляв Укрінформ, регуляторний орган Великої Британії оштрафував соцмережу TikTok на майже 16 мільйонів доларів за неправомірне використання персональних даних дітей.