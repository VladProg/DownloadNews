Армія оборони Ізраїлю (ЦАХАЛ) почала використовувати штучний інтелект для вибору цілей авіаударів під час ведення війни з Іраном.

Як передає Укрінформ, про це повідомляє Bloomberg із посиланням на офіційних осіб.
Зокрема, за даними військових, тепер використовується система рекомендацій штучного інтелекту, яка може обробляти великі обсяги даних для вибору цілей авіаударів.
Авіарейди можна організувати і за допомогою іншої моделі ШІ під назвою Fire Factory, яка використовує дані про схвалені військовими цілі для розрахунку навантаження боєприпасів, визначення пріоритетів, а також складає графік авіаударів.
Представник ЦАХАЛ зазначив, що незважаючи на те, що обидві системи ШІ контролюються людьми, які перевіряють і затверджують окремі цілі та плани повітряних нальотів, ця технологія все ще не підпадає під дію жодного міжнародного або державного регулювання.
Прихильники стверджують, що передові алгоритми можуть перевершити людські можливості та допомогти військовим мінімізувати втрати, тоді як критики попереджають про потенційно смертельні наслідки використання дедалі більш автономних систем, зазначає Bloomberg.
Як повідомляв Укрінформ, Міністерство освіти Японії звернулося до університетів та технічних коледжів по всій країні з проханням розробити власні правила або рекомендації щодо використання генеративного штучного інтелекту (ШІ).