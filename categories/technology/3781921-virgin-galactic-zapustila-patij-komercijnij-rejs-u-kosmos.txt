Компанія Virgin Galactic у четвер здійснює свій п'ятий комерційний суборбітальний космічний політ в рамках місії Galactic 05.

Як передає Укрінформ, про це компанія повідомила у соцмережі Х (колишній Твіттер).


Can confirm: We have a successful #Galactic05 take-off from @Spaceport_NM at precisely 09:00am MDT. pic.twitter.com/fsEnRlR1Zf
— Virgin Galactic (@virgingalactic) November 2, 2023

Місія Galactic 05 стартувала з космодрому «Америка» в штаті Нью-Мексико у США за допомогою літака-розгінника. Далі відбудеться відстикування космольота від носія, після чого він має за допомогою свого двигуна самостійно піднятися на висоту 80-90 км.
Очікується, що сам політ триватиме близько години. Пасажири лайнера декілька хвилин перебуватимуть у невагомості та зможуть бачити Землю на тлі чорноти космосу. Після цього місія повернеться на Землю.
Екіпаж VSS Unity складається з командира Майкла Масуччі, пілота Келлі Латімер та інструктора астронавтів Коліна Беннетта з компанії Virgin Galactic. Також на борту перебувають троє комерційних пасажирів – американські дослідники Алан Стерн та Келлі Джерарді, а також неназваний франко-італійський громадянин.
Як повідомляв Укрінформ, на початку жовтня компанія Virgin Galactic здійснила четвертий комерційний рейс, відправивши чотирьох пасажирів у суборбітальний космос і повернувши їх назад на Землю.