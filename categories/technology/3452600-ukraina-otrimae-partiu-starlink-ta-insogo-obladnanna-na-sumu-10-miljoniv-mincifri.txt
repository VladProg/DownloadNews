Україна найближчими днями отримає нову партію Starlink, а також іншого обладнання на суму 10 мільйонів євро.

Про це повідомляє пресслужба Міністерства цифрової трансформації передає Укрінформ.
"Чекаємо найближчим часом на низку важливих рішень від Європарламенту та Єврокомісії на озвучені нами запитання. А днями отримаємо нову велику партію Starlink та іншого обладнання на суму 10 млн євро", - йдеться у повідомленні.
Зазначається, що 8 квітня віцепрем'єр-міністр - міністр цифрової трансформації Михайло Федоров зустрівся в онлайн-форматі з президентом Європарламенту Робертою Мецолою, єврокомісаром Тьєррі Бретоном, цифровими міністрами ЄС та депутатами Європарламенту.
Під час зустрічі міністр попросили про допомогу на цифровому полі, яка зараз в пріоритеті:



прискорити інтеграцію екосистеми Дія в країнах ЄС;
продовжити інформаційну блокаду з пропагандистськими ресурсами кремля;
розширювати цифрову блокаду техкомпаній, які продовжують фінансувати рф;
приєднати Україну до Програм ЄС – Connecting Europe Facility і Digital Europe, які сприятимуть відновленню пошкодженої інфраструктури.

"Своєю чергою, Україна отримала запевнення в безумовній підтримці від європейських партнерів. Будемо синхронізувати та налаштовувати спільні зусилля далі", - додали в Мінцифри.
Як повідомляв Укрінформ, раніше засновник компанії SpaceX Ілон Маск відповів згодою на прохання міністра цифрової трансформації Михайла Федорова забезпечити Україну станціями Starlink та доступом до супутникового інтернету.
Starlink – це проєкт компанії SpaceX, який за допомогою мережі супутників надає доступ до широкосмугового інтернету. Швидкість такого інтернету - до 1 Гбіт/с для кожного абонента, а користуватися ним можна у будь-якій точці Землі.