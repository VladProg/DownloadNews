Компанія Starlink Ukraine («Старлінк Юкрейн») отримала ліцензію оператора.

Як передає Укрінформ, про це Міністерство цифрової трансформації повідомляє у Телеграмі.
"Щойно компанію внесли до Реєстру постачальників електронних комунікаційних мереж та послуг за номером 1", - йдеться в повідомленні.
У міністерстві зазначають, що представництво компанії SpaceX вже скоро почне активну роботу в Україні.
Як повідомлялося, Starlink – це проєкт компанії SpaceX, який за допомогою мережі супутників надає доступ до широкосмугового інтернету. Швидкість такого інтернету - до 1 Гбіт/с для кожного абонента, а користуватися ним можна у будь-якій точці Землі.
Високошвидкісний інтернет Starlink компанії SpaceX доступний на всіх семи континентах після того, як були отримані ліцензії у Нігерії й Мозамбіку.