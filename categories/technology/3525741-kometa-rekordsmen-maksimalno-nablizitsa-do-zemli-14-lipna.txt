Комета 2017 K2 (PanSTARRS), відома під назвою «Рекордсмен», 14 липня максимально наблизиться до нашої планети.

Як передає Укрінформ, про це повідомляє Watchers.
«Комета 2017 K2 (PanSTARRS), яку називають «Рекордсменом», наблизиться до Землі 14 липня 2022 року, а потім досягне перигею (найближчої точки до Сонця) 19 грудня, близько до орбіти Марса. Комета є рекордсменом, тому що вона вже була активною, коли її відкрили у 2017 році під слабким світлом далекого Сонця», - повідомляє видання.
Ця комета, офіційно позначена C/2017 K2 (PanSTARRS) і також відома як K2, почала розгортати ореол завширшки 130 тисяч км навколо свого ядра у травні-червні 2017 року, коли перебувала на відстані 16 астрономічних одиниць або 2,4 млрд км від Сонця.
Зауважується, що спостерігати за кометою в телескоп найкраще саме зараз, бо з 13 липня через супермісяць (збіг повного місяця з перигеєм) її буде видно гірше.
Орбіта K2 вказує на те, що комета вийшла із Хмари Оорта, сферичної області діаметром майже світловий рік, котра, як вважається, містить сотні мільярдів комет.
Станом на 11 січня 2022 року комета була в межах 5 астрономічних одиниць (750 мільйонів км/) від Землі.