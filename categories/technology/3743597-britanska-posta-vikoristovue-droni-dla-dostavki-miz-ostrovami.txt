Національний оператор поштового зв'язку Великої Британії Royal Mail використовує дрони для доставки на Оркнейських островах у Шотландії.

Про це повідомляє The Guardian, передає Укрінформ.
Дрони, здатні переміщувати вантажі вагою до 6 кг, задіюють для надання поштових послуг між Стромнессом, що на головному з Оркнейських островів - Мейнленді, та сусідніми островами Хой і Гремсі.
Керівник відділу випробувань дронів при Royal Mail Кріс Пакстон заявив, що такий спосіб доставки набагато швидший та ефективніший, а також сприяє скороченню викидів вуглецю.
Як повідомляв Укрінформ, китайська компанія DJI презентувала новий безпілотник DJI Air 3, який має дві камери з роздільною здатністю у 4K.
Фото: Maggie Mullan / Royal Mail