Китайська компанія Honor презентувала 8 лютого новий смартфон Honor 60 SE.

Як передає Укрінформ, про це повідомляє GSM Arena.

Пристрій має 16,9-сантиметровий OLED-дисплей із частотою оновлення екрану в 120 Гц. Його загальна вага 173 грами.
У пристрої встановлені процесор Dimensity 900 та батарея з потужністю 4300 мегаампер за годину.
Головна камера має 64 Мп.
Операційна пам'ять становитиме 8 Гб, а внутрішня 128 або 256 Гб, на вибір клієнта. Смартфон буде доступний у трьох кольорах – сріблистому, чорному або зеленому.
Вартість одного екземпляра Honor 60 SE стартує від 345 доларів США, а продажі розпочнуться вже з 17 лютого.
Як повідомляв Укрінформ, китайська компанія Honor презентувала 10 січня свій перший гнучкий смартфон Honor Magic V.