Компанія Tesla непублічно прибрала з договору про продаж Cybertruck умову, яка забороняла покупцям перепродавати електрокар в перший рік після купівлі авто.

Як передає Укрінформ, про це повідомляє CarBuzz.
«Tesla непублічно видалила пункт про перепродаж з угоди про продає Cybertruck, відкривши можливість покупцям продати свої автомобілі протягом року після покупки», - йдеться у повідомленні.

Раніше у п’ятисторінковій угоді про продаж Cybertruck, зокрема, була клаузула, яка забороняла перепродаж електрокара в перший рік після купівлі авто.

«Підписант (покупець Cybertruck) повинен погодитися з тим, що не будете продавати транспортний засіб протягом першого року після дати доставки вашого автомобіля», - йшлося у договорі про продаж електрокара.

Зазначається, що компанія може запропонувати викуп транспортного засобу в кожному окремому випадку, якщо покупець вирішить продати авто в перший рік після купівлі.
Перші доставки Cybertruck очікуються з 30 листопада цього року.
Як повідомляв Укрінформ, компанія Tesla планує запустити масове виробництво електричних автомобілів Cybertruck наприкінці 2023 року.


Фото: CarBuzz