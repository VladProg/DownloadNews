Німецький виробник автомобілів компанія BMW презентувала на виставці «CES 2022» новий електрокар: кросовер iX з інноваційною схемою забарвлення.

Як передає Укрінформ, про це йдеться у відео Out of Spec Studios.
На кадрах показано, як iX спочатку змінює колір з темно-сірого на білий, а потім плавно переливається сірими відтінками. Зазначається, що забарвлення автомобіля є чутливим до температури, тому BMW привезла «запасний» автомобіль на випадок перегріву або переохолодження моделі.


This color changing @BMWUSA #iX is wild! It’s apparently very temperature sensitive so they have a backup in a trailer in case this one gets too hot / cold pic.twitter.com/lXG1Gw0IKY
— Out of Spec Studios (@Out_of_Spec) January 4, 2022

Ще минулого місяця компанія підтвердила, що презентує на виставці автомобіль, який може змінювати колір кузова одним натиском кнопки. Утім, у BMW поки не розповіли, як саме працює ця технологія.

Як повідомляв Укрінформ, німецький автовиробник представив новий автомобіль 2022 BMW 2-Series Coupe.