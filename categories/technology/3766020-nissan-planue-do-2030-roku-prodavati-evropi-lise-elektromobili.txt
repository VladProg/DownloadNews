Японський автовиробник Nissan Motor Co заявив у понеділок, що усі моделі автомобілів, які продаватимуться у Європі, будуть повністю електрифіковані до 2030 року.

Як передає Укрінформ, про це повідомляє Reuters.
«До 2030 року в Європі Nissan перейде на повністю електричний транспорт – ми вважаємо, що це правильна для нашого бізнесу, наших клієнтів та планети», – сказав гендиректор компанії Макото Учіда.
У компанії заявили, що одна із двох нових моделей автомобілів, які вже узгоджені для продажу в європейських країнах, виготовлятиметься на заводі в Сандерленді на півночі Англії.
Раніше в Nissan повідомляли про плани електрифікувати 98% автівок, які продаються у Європі, до 2026 фінансового року. Ці плани включали повністю електричні моделі, гібриди із потужним акумулятором та авто із двигуном внутрішнього згоряння. Нова ціль компанії полягає в тому, щоб повністю перейти на електричний транспорт у Європі до 2030 року.

Як повідомляв Укрінформ, 19 вересня автовиробник Volvo Cars заявив, що припинить виробництво усіх наявних дизельних моделей до початку 2024 року в межах повного переходу на електромобілі.