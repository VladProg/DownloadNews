Марсохід Perseverance у рамках дослідницької місії Національного управління з аеронавтики та дослідження космічного простору США (NASA) зробив нову світлину на Червоній планеті.

Як передає Укрінформ, про це повідомляється на сторінці космічного апарату у Твітері.
«Я свердлю каміння, займаюся наукою і час від часу роблю селфі»,- йдеться у повідомленні.

Зазначається, що сама світлина була зроблена Perseverance після того, як марсохід зміг взяти два зразки марсіанського ґрунту на Червоній планеті.

Як повідомляв Укрінформ, марсохід Perseverance доставлений на Червону планету разом із гелікоптером Ingenuity у рамках дослідницької місії Національного управління з аеронавтики та дослідження космічного простору США (NASA) 18 лютого цього року, після майже 7 місяців польоту.
Perseverance має зібрати на Марсі зразки породи, які на Землю вивезе спеціальна спільна місія Європейської космічної агенції (ЄКА) та NASA. Її планують відправити до Марса не раніше 2026 року.
Фото: NASA