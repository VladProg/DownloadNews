Астронавтка Європейського космічного агентства (ESA) Саманта Крістофоретті зробила з Міжнародної космічної станції світлину вулканічних островів Гаваїв (США).

Як передає Укрінформ, про це вона повідомила у Twitter.
«Вулканічні острови Гаваїв! Захоплює дух, коли ви можете стежити за ланцюгом островів і бачити рух тектонічної плити над гарячою точкою, яка нині знаходиться під активним «Великим островом», - написала Крістофоретті.

Гаваї (у народі: «Великий острів») — найбільший за площею, ніж усі інші острови в архіпелазі Гаваї разом. Площа американського острова приблизно 10 458 км². Довжина острова 150 км.

Раніше космічний телескоп Gaia від Європейського космічного агентства (ESA) передав нову партію даних про нашу галактику Чумацький шлях.
Як повідомляв Укрінформ, космічний апарат Європейського космічного агентства (ESA) Mars Express сфотографував кратер, що знаходиться у регіоні Аонія Терра у південних високогір'ях Марса.
Фото: @AstroSamantha