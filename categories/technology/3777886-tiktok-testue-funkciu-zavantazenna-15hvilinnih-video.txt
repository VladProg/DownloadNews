Платформа коротких відео TikTok тестує можливість завантажувати 15-хвилинні відео, новий ліміт на завантаження поки тестується в окремих регіонах з обмеженою групою користувачів.

Про це повідомляє Tech Crunch, передає Укрінформ.
Нова опція збільшує ліміт на завантаження відео в додатку з 10 хвилин до 15 хвилин.
Збільшення тривалості відео дасть творцям ще більше часу та можливостей ділитись роликами, які потребують більше часу, як то кулінарні рецепти, уроки краси, освітній контент чи комедійні скетчі. Наразі, якщо тривалість відео перевищує 10 хвилин, відео ділиться на дві частини. Завдяки цьому розширеному часовому ліміту авторам більше не доведеться створювати цілу серію відео, коли вони діляться контентом.
Ця зміна ставить робить TikTok більшим конкурентом з YouTube, залучаючи на платформу творців довшого контенту. Крім того, в TikTok, як і в YouTube скоро з’явиться можливість завантажувати горизонтальні відео в повноекранному режимі, який наразі тестується в окремих регіонах.
У лютому 2022 року компанія збільшила максимальну тривалість відео з трьох хвилин до 10 хвилин. До цього ліміт становив 15 секунд, а потім 60 секунд.
Як повідомляв Укрінформ, соціальна мережа TikTok тестує чат-бот зі штучним інтелектом "Tako", який може розмовляти з користувачами про короткі відеоролики і допомагати їм знаходити контент.