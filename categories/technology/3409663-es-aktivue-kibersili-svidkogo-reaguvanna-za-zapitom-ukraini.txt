За запитом української сторони Європейський Союз активує Кібернетичні сили швидкого реагування Cyber Rapid Response Team (CRRT) щоб допомогти Україні впоратися зі зростаючими кіберзагрозами.

Як передає Укрінформ, про це у Твіттері повідомив заступник міністра оборони Литви Маргіріс Абукевічюс.
«У відповідь на український запит Литва, Нідерланди, Польща, Естонія, Румунія, Хорватія активують Кібернетичні сили швидкого реагування реагування, щоб допомогти українським установам впоратися зі зростаючими кіберзагрозами», - написав він.
Раніше міністр закордонних справ України Дмитро Кулеба заявив, що Європейський Союз підтвердив готовність надати Україні комплексну допомогу у зміцненні її кібернетичної безпеки в умовах військового нарощування російських військ уздовж кордонів України та спроб РФ дестабілізувати роботу українських державних органів.
Як повідомлялося, у 2020 році було створено Кібернетичні сили Євросоюзу швидкого реагування Cyber Rapid Response Team (CRRT), до складу яких увійшли представники шести європейських держав, а саме: Естонії, Хорватії, Польщі, Нідерландів, Румунії та Литви.
Документ юридично дозволяє роботу таких груп у юрисдикціях різних країн, визначає механізм роботи CRRT, правовий статус, ролі і процедури. Створені цивільними і військовими експертами, CRRT приєднаються до нейтралізації і розслідування небезпечних кіберінцидентів практично або, за необхідності, фізично.