Глава компанії SpaceX Ілон Маск оголосив про початок програми очищення атмосфери Землі від вуглекислого газу та перетворення його на ракетне паливо.

Про це він написав у серії повідомлень на власній Твіттер-сторінці в понеділок, передає Укрінформ.
«SpaceX запускає програму виведення CO2 з атмосфери та перетворення його на ракетне паливо. Будь ласка, приєднуйтесь, якщо цікаво», - зазначив у одному з дописів Ілон Маск.
У іншому повідомленні він підкреслив, що ця технологія «буде важливою» і для освоєння Марсу.

Will also be important for Mars
— Elon Musk (@elonmusk) December 13, 2021

Як повідомляв Укрінформ, 50-річний інженер, підприємець та мільярдер Ілон Маск став переможцем у номінації «Людина року-2021» за версією американського журналу Time.
У попередні роки він заснував компанії Neuralink, SpaceX, The Boring Company, зараз є головою ради директорів Tesla Inc. Крім того, Ілон Маск входить до ради директорів компанії SolarCity, заснованої його двоюрідними братами. Його розробки та виробництво спираються на впровадження сучасних технологій від фінансової сфери й транспорту до освоєння космосу.
Фото: Getty Images