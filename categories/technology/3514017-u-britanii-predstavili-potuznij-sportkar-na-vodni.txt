Британський стартап Viritech презентував потужний спортивний автомобіль Apricale, який заряджається воднем.

Як передає Укрінформ, про це повідомляє New Atlas.
Потужність спорткара з вагою менше за 1 000 кг дорівнює одній тисячі кінських сил. Завдяки близько 5,4 кг водню під тиском в 700 бар, які переробляються в електроенергію, автомобіль може проїхати до 560 км на одній зарядці.

Максимальна швидкість Apricale становить близько 322 км за годину.

Стартап заявив, що всього буде виготовлено 25 екземплярів, а перші доставки вже слід очікувати за два роки.
Вартість Apricale поки невідома.
Як повідомляв Укрінформ, компанія Volvo Trucks заявила про початок тестування вантажівок, які заправляються паливними елементами, котрі живляться за допомогою водню.
Фото: Viritech