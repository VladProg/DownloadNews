Цього тижня Китай випробував гіперзвукову ракету, здатну нести ядерний заряд, компанія Apple провела жовтневу презентацію, а Google презентувала два нові смартфони з власним процесором.

Космос
Китай випробував гіперзвукову ракету, здатну нести ядерний заряд – ЗМІ
Китай у серпні цього року випробував гіперзвукову ракету, що здатна нести ядерну зброю.


Фото: Kevin Frayer/Getty Images

За інформацією п’яти поінформованих джерел видання Financial Times, ракета облетіла Землю на низькій орбіті, а потім була спрямована до цілі, "продемонструвавши передові космічні можливості, які застали зненацька розвідку США".
Читати новину повністю
* * *
Приречений до катастрофи: Hubble показав ще один «танець» двох галактик

Телескоп Hubble зробив фотографію двох взаємодіючих галактик NGC 7752 та NGC 7753 у сузір'ї Пегаса.


Фото: esahubble

Колективна назва цих двох галактик, які розташовані за близько 220 мільйонів світлових років від Землі, - Arp 86 в Атласі пекулярних галактик.
Читати новину повністю
* * *
На Юпітері зафіксували яскравий спалах

Японський астроном і доцент Кіотського університету Арімацу Ко повідомив, що побачив яскравий спалах на поверхні планети Юпітер.
За його словами, до цих пір було зареєстровано лише 8 таких спостережень на цій планеті.
Читати новину повністю
* * *
Телескоп NASA показав надмасивну чорну діру у сусідній галактиці

Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала надмасивну чорну діру у галактиці Андромеди.

Зазначається, що у нашій галактиці Чумацький Шлях також є надмасивна чорна діра, яка отримала назву Стрілець A. Її маса перевищує масу Сонця майже у чотири мільйони разів.
Читати новину повністю
* * *
Телескоп NASA показав спіральну галактику в сузір’ї Гідри
Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала спіральну галактику NGC 3081, яка знаходиться у сузір’ї Гідри.

Зазначається, що центр цієї галактики оточений кільцем, яке наповнене блискучими скупченнями зірок і вибухами при формуванні нових зірок.
Читати новину повністю
* * *
Телескоп NASA показав пульсар у сузір'ї Цефея

Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала пульсар, який знаходиться у сузір’ї Цефея.

Зазначається, що поруч розташована галактична туманність NGC 7023.
Читати новину повністю
* * *
Телескоп NASA показав «яблучну» туманність у сузір’ї Лисички

Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала туманність Гантель у сузір'ї Лисички.

Зазначається, що в його основі розташована зірка, яка позбулася своїх зовнішніх шарів, що розтягуються приблизно на три світлових роки.
Читати новину повністю
* * *














ІТ і гаджети
Samsung став найкращим роботодавцем за версією Forbes
Видання Forbes склало рейтинг компаній, робота в яких дає максимальний комфорт і задоволення, очолив список конгломерат Samsung.
Другим найкращим роботодавцем у світі є IBM.
Читати новину повністю
* * *
Microsoft працює над власним процесором - ЗМІ

Microsoft, можливо, почала працювати над своєю власною системою на чіпі (SoC).
Про це свідчить оновлений список вакансій компанії, в якому з'явилася посада головного архітектора SoC у підрозділі Surface. Стосовно цієї посади зазначається необхідна кваліфікація для працевлаштування, а також деякі обов'язки.
Читати новину повністю
* * *
Apple презентувала нові MacBook Pro, навушники AirPods 3 та інші ґаджети

Американська компанія Apple провела жовтневу презентацію, на якій представила довгоочікувані оновлені лептопи MacBook Pro на революційних процесорах, «недорогі» навушники AirPods 3, оновлені міні-колонки, а також іншу продукцію.

Перед презентацією головного продукту - макбуків, які компанія вирішила залишити наостанок, інженери Apple докладно розповіли про новітні чіпи, на базі яких побудовані нові моделі - M1 PRO та M1 MAX.
Читати новину повністю
* * *
Huawei побудує в Саудівській Аравії найбільше у світі енергосховище

Одна з найбільших китайських компаній у сфері телекомунікацій Huawei побудує у Саудівській Аравії сховище енергії на 1300 МВт-г.
Компанії Huawei Digital Energy Technologyі та Shandong Electric Power Construction уклали угоду про будівництво такого сховища енергії.
Читати новину повністю
* * *
Google представив два нові смартфони з власним процесором

Американська компанія Google презентувала два нові смартфони Pixel 6 та Pixel 6 Pro, уперше з власним процесором.

Зазначається, що вартість Pixel 6 стартує від 599 доларів США, у той час, як один базовий екземпляр Pixel 6 Pro коштуватиме вже 899 доларів США.
Читати новину повністю
* * *
Мін’юст США виставив багатомільйонний штраф для Facebook

Американська компанія Facebook має виплатити уряду США понад $14 мільйонів у вигляді штрафів та компенсацій через порушення правил прийому на роботу іноземців.
Покарання для компанії, яка керує глобальною соцмережею, накладено через те, що вона сприяла отриманню «зелених карт» для іноземних працівників на основі працевлаштування – замість того, щоби спочатку пропонувати робочі місця фахівцям зі США.
Читати новину повністю
* * *
У роботі Instagram стався черговий глобальний збій

Користувачі соцмережі Instagram ввечері 20 жовтня розпочали масово скаржитися на технічні перебої в її роботі, деталі поки що невідомі.
Так, в основному скарги стосувалися роботи самої соцмережі й проблем із завантаженням фото й історій.
Читати новину повністю
* * *









Роботи і штучний інтелект
Банк в ОАЕ пограбували на $35 мільйонів завдяки штучному інтелекту
Кіберзлочинці зуміли викрасти в одному з банків у Об’єднаних Арабських Еміратах 35 мільйонів доларів завдяки використанню штучного інтелекту, який підробив голос директора компанії.

Зазначається, що керівник одного з відділень банку відповів на дзвінок людини, яка представилася директором великої компанії та повідомила, що його компанія нібито укладає великий контракт на 35 мільйонів доларів. Зловмисники підробили документацію для переведення грошей, яку надіслали на електронну пошту співробітнику банку. І той погодився перевести вказану суму на надіслані шахраями рахунки.

Читати новину повністю
* * *
У США розробили мініроботів, що можуть літати зграями
Інженер з американського Університету Нотр-Дам Ясемін Озкан-Айдін розробила невеликих за розміром роботів, що можуть літати у зграях.

Зазначається, що Озкан-Айдін змогла створити летючих мініроботів, використовуючи 3D-принтер. Довжина апаратів становить від 15 до 20 см.
Читати новину повністю
* * *
Японський аеропорт патрулюватиме автономний робот

Автономний робот Secom Robot X2 з понеділка, 25 жовтня, розпочне патрулювання Міжнародного аеропорту Кансай (Японія).
Під час свого пересування робот орієнтуватиметься завдяки лазерному сенсору, що встановлений в апараті.
Читати новину повністю
* * *
Китайський зонд на Марсі відновив зв'язок із Землею

Китайський марсіанський зонд "Тяньвень-1" відновив зв'язок із Землею після сонячного з'єднання і на початку листопада розпочне місію дистанційного зондування Марса.
Посилаючись на дані телеметрії, в CNSA зазначили, що під час сонячного з'єднання космічний апарат перебував у нормальному стані, а також додали, що це перший випадок, коли апарат успішно пережив сонячне з'єднання.
Читати новину повністю
* * *






Наука
Японські науковці навчилися виділяти водень з води у більших обсягах
Японським ученим удалося у великих кількостях виділити водень із води в ході масштабного експерименту з використанням фотокаталізатора.
Як зазначається, йдеться про речовину, що прискорює розподіл води на водень і кисень, поглинаючи сонячне світло.
Читати новину повністю
* * *
У США вперше успішно пересадили людині нирку, вирощену в тілі свині

Хірурги Медичного центру Лангон при Університеті Нью-Йорка вперше змогли успішно пересадити людині нирку, яка була вирощена в тілі генномодифікованої свині.
«Вона (нирка – ред.) абсолютно нормально функціонувала. Вона одразу не була відторгнута попри наші хвилювання», - заявив доктор Роберт Монтгомері, який очолив групу хірургів.
Читати новину повністю
* * *






Автомобілі
Тайванський збирач Apple представив три прототипи електрокарів
Тайванська компанія Foxconn, яка є основним складальником продукції компанії Apple, представила три прототипи електричних транспортних засобів.





Фото: Foxconn

Зазначається, що прототипи були виготовлені не Foxconn, а тайванським автовиробником Yulun Motor.

Читати новину повністю
* * *
Xiaomi почне масове виробництво власних авто у 2024 році

Китайська компанія Xiaomi розпочне масове виробництво власних автомобілів у першій половині 2024 року.
Як зазначає агентство, це є наступною важливою метою для молодого підрозділу електромобілів (EV) компанії, про що Xiaomi офіційно оголосила на початку цього року.
Читати новину повністю
* * *
У Китаї вироблятимуть електрокар-конкурент Tesla

У КНР компанія Geely запускає виробництво нового електрокара Zeekr 001, що здатен повноцінно конкурувати із Tesla Model S.
Так, виробництво цього автомобіля починається в китайському регіоні Ніно з 23 жовтня.
Читати новину повністю
* * *
General Motors представив новий позашляховик

GMC, підрозділ американського автовиробника General Motors, презентував новий позашляховик 2022 GMC Sierra 1500.






General Motors представив новий позашляховик / Фото: Michael Simari, Car and Driver












































































Продажі автомобіля розпочнуться вже на початку наступного року, а вартість одного екземпляра становитиме від близько 32 тисяч до понад 80 тисяч доларів США.
Читати новину повністю



Ще більше цікавих новин шукайте на сайті Укрінформу.
Перше фото: EPA/UPG