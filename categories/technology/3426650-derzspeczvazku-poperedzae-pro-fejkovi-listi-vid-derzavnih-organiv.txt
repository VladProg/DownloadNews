Урядова команда реагування на комп’ютерні надзвичайні події України CERT-UA, що діє при Держспецзв’язку, виявила розповсюдження фейкових електронних листів від імені державних органів України з інструкціями з підвищення рівня інформаційної безпеки.

Як передає Укрінформ, про це повідомляє пресслужба Державної служби спеціального зв’язку та захисту інформації України у Телеграмі.
Зазначається, що в тілі листа є посилання на веб-сайт hxxps://forkscenter[.]fr/, з якого пропонується завантажити "критичні оновлення" у вигляді файлу "BitdefenderWindowsUpdatePackage.exe" розміром близько 60МБ.
Цей файл запускає завантажувач "alt.exe", який встановлює низку файлів.
В рамках дослідження визначено, що запуск завантаженого файла "one.exe" призведе до ураження комп'ютера шкідливою програмою Cobalt Strike Beacon.
Як повідомляв Укрінформ, українські інтернет-ресурси з 15 лютого зазнали близько 2800 кібератак