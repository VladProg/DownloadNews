Китай відправив понад сотню видів насіння на космічну станцію Тяньгун на борту місії «Шеньчжоу-16», щоб дослідити, як на них вплине космічне випромінювання та мікрогравітація.

Про це повідомляє Space.com, передає Укрінформ.
За даними Китайського космічного агентства (CMSA), у космос відправили 136 видів насіння та інших генетичних матеріалів рослин з 53 наукових установ. Серед них 47 культур, зокрема, 12 зернових, 28 товарних культур, 7 холодостійких рослин, 76 видів лісових трав, квітів та лікарських рослин.
Також на орбіту відправили 13 мікроорганізмів, серед яких сільськогосподарські та промислові мікроорганізми, їстівні гриби, водорості та мохи.
Космічна селекція включає вплив на насіння космічного випромінювання і мікрогравітації для створення потенційно корисних генетичних мутацій. Це потенційно може підвищити врожайність і зробити рослини більш стійкими до посухи та деяких захворювань.
Подібні експерименти вже проводять на борту Міжнародної космічної станції (МКС).
Китайська космічна станція (ККС) «Тяньгун» — орбітальна станція, яка будується на низькій навколоземній орбіті. Її маса становитиме до 100 т (із космічними кораблями), що є близько однією четвертою від маси Міжнародної космічної станції, а розміром вона буде, як знята з експлуатації орбітальна станція «Мир».
Після запуску двох міністанцій «Тяньгун-1» і «Тяньгун-2» і здійснення на них різноманітних тестувань та досліджень, ККС є черговим кроком у розвитку китайської космічної програми.


Фото: CCTV