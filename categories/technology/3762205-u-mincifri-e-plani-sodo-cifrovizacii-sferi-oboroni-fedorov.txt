Віцепрем'єр-міністр з інновацій, розвитку освіти, науки та технологій – міністр цифрової трансформації Михайло Федоров наголосив, що підхід до цифровізації та осучаснення процесів у сфері оборони має бути зваженим.

Про це він сказав під час заходу для медійників "Редколегія. Саміт", повідомляє кореспондент Укрінформу.
«Це буде стосуватиметься мілітарі та роботизації взагалі. Воно буде стосуватися дронів, наземних платформ. Це все, що торкається новітніх технологій», - сказав Федоров.
Він заявив, що в планах Міністерства цифрової трансформації цифровізація та осучаснення процесів у сфері оборони, але підходити до цього питання слід зважено, враховуючи позицію профільних відомств: Мінекономіки, Міноборони, Збройних сил.
За словами урядовця, потрібно буде правильно сформувати цілі, «обережно до цього підійти».
Як повідомляв Укрінформ, віцепрем'єр-міністр з інновацій, розвитку освіти, науки та технологій – міністр цифрової трансформації Михайло Федоров заявив, що Мінцифри наступного тижня почне працювати у застосунку «Дія. Офіс», метою якого є оптимізація робочих процесів у відомствах.