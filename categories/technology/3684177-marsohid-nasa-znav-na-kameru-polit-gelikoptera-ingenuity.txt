Марсохід NASA Perseverance зняв на камеру частину 47-го польоту гелікоптера Ingenuity на Червоній планеті.

Як передає Укрінформ, про це повідомляє Лабораторія реактивного руху NASA (JPL) у Твіттері.
«Ці кадри були зняті Perseverance 9 березня 2023 року коли марсіанський гелікоптер вирушив у свій 47-й рейс», - заявили в JPL.



Fly into the weekend like Ingenuity!
This footage was captured by @NASAPersevere as the #MarsHelicopter took off for its 47th flight on March 9, 2023. pic.twitter.com/SYgrLkaWVa
— NASA JPL (@NASAJPL) March 17, 2023

У Лабораторії також додали, що вже сьогодні, 18 березня, Ingenuity вже здійснить свій наступний авіаполіт.
Очікується, що апарат пролетить388 метрів при максимальній на висоті у 12 метрів впродовж понад 142 секунди.
Як повідомляв Укрінформ, Perseverance був доправлений на Марс разом із гелікоптером Ingenuity у межах дослідницької місії NASA 18 лютого 2021 року.
Одне з його завдань - зібрати на Марсі зразки породи, які на Землю вивезе спеціальна спільна місія Європейської космічної агенції та NASA.