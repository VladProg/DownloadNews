Робот зі штучним інтелектом CIMON-2 від Європейського космічного агентства (ESA) незабаром відновить роботу на Міжнародній космічній станції (МКС).

Як передає Укрінформ, про це повідомляє Space.
Нещодавно робот отримав оновлення програмного забезпечення, яке дозволить йому виконувати складніші завдання разом із німецьким астронавтом ESA Матіасом Мауером, який вже у жовтні цього року прибуде до МКС в рамках польоту космічного корабля Crew-3 Dragon компанії SpaceX Ілона Маска.
Зазначається, що CIMON-2 не працював із лютого 2020 року після того, як МКС залишив інший астронавт Європейського космічного агентства Люка Пармітано.

За цей проміжок часу інженери працювали над покращенням зв'язку робота з Землею, щоб він міг бути більш корисним астронавтами на МКС у майбутньому.
«Розпізнавання голосу та робота штучного інтелекту відбувається на Землі в центрі обробки даних IBM у Франкфурті, Німеччина. Сигнал від CIMON повинен проходити через супутники та наземні станції до центру обробки даних і назад. Ми зосередилися на покращенні надійності цього з'єднання, щоб запобігти перебоям», - сказав менеджер проєкту CIMON Тіль Айсенберг.

Як повідомляв Укрінформ, сінгапурський стартап AiTreat розробив робота зі штучним інтелектом EMMA, який робить людям масаж традиційної китайської медицини.
Фото: ESA/NASA