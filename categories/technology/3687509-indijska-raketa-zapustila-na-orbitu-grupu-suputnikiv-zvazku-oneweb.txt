Найпотужніша ракета Індії запустила останню партію з 36 супутників для інтернет-сузір'я першого покоління OneWeb.

Про це повідомляє Space.com, передає Укрінформ.
Ракета-носій Mark-3 (LVM3) стартувала з індійського космічного центру імені Сатіша Дхавана у неділю. На її борту були 36 широкосмугових супутників OneWeb, які ракета приблизно через 90 хвилин вивела на низьку навколоземну орбіту (LEO).
Це була 18-та й остання місія, присвячена створенню широкосмугового угруповання супутників OneWeb першого покоління на LEO, яке наразі складається з 582 супутників.


Glimpses!
More in our other media. pic.twitter.com/saInoOQpt6
— ISRO (@isro) March 26, 2023

Більшість із 17 попередніх запусків OneWeb були здійснені ракетами «Союз» російського виробництва, які експлуатує французька компанія Arianespace.


CONGRATULATIONS @isro!!#ISRO launches LVM3-M3/Oneweb India-2 Mission from Satish Dhawan Space Centre (SDSC) SHAR, #Sriharikota.#LVM3M3/#Oneweb pic.twitter.com/zz8BLRtqnP
— Doordarshan National दूरदर्शन नेशनल (@DDNational) March 26, 2023

Але повномасштабне вторгнення росії в Україну в лютому 2022 року розірвало це партнерство, що змусило OneWeb знайти нові компанії для своїх супутників.
В результаті британська компанія домовилася із SpaceX та NewSpace India Limited (NSIL), комерційним відділенням Організації космічних досліджень і розробок Індії (ISRO).
Фото: ISRO