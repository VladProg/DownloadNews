Японська компанія Sopurika передала посольству України в Японії 3000 ліхтариків, які працюють на звичайній солі і воді.

Як передає Укрінформ, про це повідомив у Фейсбуці посол України в Японії Сергій Корсунський.
Дипломат розповів, що для роботи такого ліхтарика протягом 120 годин необхідно засипати у пакет 15 г солі і налити трішки води.

«За найпершої можливості відправимо в Україну разом з іншими корисними речами, яких вже накопичилося на черговий літак», - зазначив Корсунський.
На його думку, такий простий пристрій буде дуже корисним в умовах бомбосховищ або пошкоджених ліній електроживлення.
Як повідомлялося, міністр фінансів Японії Сюнʼіті Судзукі підтримав запит України про збільшення допомоги нашій країні до 300 млн дол. США.
Фото: Sergiy Korsunsky / Фейсбук