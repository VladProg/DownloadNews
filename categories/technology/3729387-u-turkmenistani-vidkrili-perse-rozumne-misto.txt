У Туркменістані стартували масштабні урочистості на честь відкриття першого в країні "розумного" міста Аркадаг.

Як передає Укрінформ, про це повідомляє "Туркменистан: Золотой век".
Уперше про майбутнє будівництво нового міста було оголошено восени 2018 року. Місце для будівництва вибрали в Гекдепінському етрапі, на малій батьківщині тодішнього президента Гурбангули Бердимухамедова. Саме будівництво почалося 2020 року.







У Туркменістані відкрили перше «розумне» місто / Фото: turkmenistan.gov.tm























У підсумку за цей період вдалося звести 336 будівель, серед яких житлові будинки та адміністративні об'єкти.
Сам Аркадаг презентували, як "розумне місто": для збереження довкілля встановлено сонячні батареї та вітрогенератори, закуплено електробуси та електротаксі. Крім того, організовано збір і очищення дощових вод, прокладено велосипедні доріжки і спеціальні тактильні стежки для людей з вадами зору.
Крім того, за попередніми заявами влади, світлофори можуть реагувати на зміни міського трафіку, паркування - сигналізувати автомобілістам про вільні місця, а сміттєві баки повідомлятимуть комунальникам про своє заповнення.
За підрахунками незалежних журналістів, зведення міста коштувало приблизно в 5 млрд доларів.
У церемонії відкриття міста Аркадаг взяв участь нинішній президент Туркменістану Сердар Бердимухамедов - син іменинника і колишнього президента країни.
Як повідомляв Укрінформ, у китайському місті Сіань розпочався перший саміт Китай - Центральна Азія за участі лідерів КНР і п’яти центральноазійських держав, без участі Росії.