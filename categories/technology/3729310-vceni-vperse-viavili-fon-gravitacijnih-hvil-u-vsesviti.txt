Група міжнародних вчених оголосила про перші докази фону довгохвильових гравітаційних хвиль, які заповнюють космічний Всесвіт.

Про це повідомляє Лабораторія реактивного руху NASA (JPL), передає Укрінформ.
Рух чорних дір та інших масивних об’єктів у космосі, який може створювати брижі у Всесвіті, називається гравітаційними хвилями.
Вважається, що ці хвилі створювалися протягом багатьох років надмасивними чорними дірами, маса яких у мільярди разів перевищує масу нашого Сонця, обертаючись навколо одна одної, перш ніж злитися.
Виявлення фону гравітаційної хвилі аналогічно тому, як почути гул великої групи людей, які розмовляють на вечірці, не розрізняючи жодного конкретного голосу.
Фонові хвилі, виявлені NANOGrav (консорціум із майже 200 астрономів, що займається виявленням гравітаційних хвиль за допомогою спостереження мілісекундних пульсарів з використанням радіотелескопів Грін-Бенк у США та Аресібо у Порто-Ріко), можуть допомогти вченим краще зрозуміти, як створюються гравітаційні хвилі та що з ними відбувається, коли вони поширюються у Всесвіті.
Їх також можна використовувати для вивчення надмасивного злиття чорних дір - подія що може тривати мільйони років.
Вчені вважають, що ці злиття відбуваються в більшості галактик і впливають на їхню еволюцію.
Зазначається, що міжнародна співпраця понад 15 років збирала високоточні дані з наземних радіотелескопів, шукаючи ці гравітаційні хвилі.
Як повідомляв Укрінформ, учені з Інституту досліджень космічних променів Токійського університету (Японія) заявили, що починаючи з травня відновлять спроби виявити гравітаційні хвилі у Всесвіті завдяки телескопу KAGRA.
Фото: NANOGrav collaboration