Прототип аеротаксі H1 з вертикальним зльотом і посадкою (eVTOL) від американської компанії Doroni здійснив свій перший пілотований політ.

Як передає Укрінформ, про це повідомляє New Atlas.
«Я надзвичайно радий видатним успіхом нашої команди у виконанні першого в історії США пілотованого випробувального польоту персонального двомісного eVTOL», — заявив гендиректор компанії Дорон Мердінгер.
У Doroni обіцяються, що апарат зможе пролетіти близько 100 кілометрів на одній зарядці. Його крейсерська швидкість становитиме 160 км за годину, а максимальна швидкість не перевищуватиме 225 км за годину.

Вартість одного двомісного повітряного транспортного засобу становить 195 тисяч доларів.
Компанія сподівається отримати сертифікацію американського авіаційного регулятора FAA у 2024 році, а поставки замовникам відбудуться вже у 2025 році.
Зазначається, що майбутнім пілотам H1 знадобиться щонайменше 20 годин навчання, щоб керувати таким транспортним засобом.
Як повідомляв Укрінформ, прототип аеротаксі четвертого покоління Prosperity I китайської компанії Autoflight встановив рекорд дальності польоту серед електричних апаратів із вертикальним зльотом і посадкою (eVTOL).
Фото Doroni