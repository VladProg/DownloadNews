Американська компанія Apple представила на конференції для розробників (WWDC-2022) новий флагманський та більш потужний чип M2.

Як передає Укрінформ, про це повідомляє The Verge.
Для Apple це вже п'ятий чип після M1, M1 Pro, M1 Max та M1 Ultra.
Зазначається, що новий процесор вміщує 20 млрд транзисторів, що на 25% більше, ніж у свого оригінального попередника M1. Усі ці транзистори мають підвищити якість роботи продуктів компанії.


Apple announces new flagship M2 processor at #WWDC22 https://t.co/dRDDinaq5s pic.twitter.com/od7beOFCkv
— The Verge (@verge) June 6, 2022

Apple обіцяє на 18% швидший центральний процесор (CPU) і на 35% швидший графічний процесор (GPU) всередині M2 в порівнянні з M1.
Флагманський чип також має двигун, який підтримує відео у 8K. Це означає, що системи, які працюють на мікросхемах M2, зможуть одночасно відтворювати кілька стрімів із відео в 4K і 8K.
Процесор M2 підтримує до 24 ГБ оперативної памʼяті, а пропускна здатність памʼяті досягає 100 Гб/с, що на 50% більше за M1.

Першим чип M2 отримає один із найпопулярніших ноутбуків Apple - MacBook Air.
Як повідомляв Укрінформ, американська компанія Apple придбала стартап AI Music, який розробив платформу, здатну створювати пісні за допомогою штучного інтелекту.