Головний виконавчий директор Tesla Ілон Маск купив 9,2% акцій Twitter та увійшов до ради директорів компанії.

Як передає Укрінформ, про це написав головний виконавчий директор Twitter Параг Агравал.
«Радий сповістити, що ми беремо Ілона Маска до нашої ради директорів! У розмовах з Ілоном протягом останніх тижнів ми зрозуміли, що він принесе велику цінність нашій раді директорів», - написав Агравал.
Своєю чергою, Маск відповів, що чекає на роботу у раді компанії, щоб «робити значні покращення у роботі Твітера в наступні місяці».
Раніше головний виконавчий директор Tesla критикував соціальну платформу Твіттер за недотримання принципів свободи слова. Він також повідомляв, що розглядає можливість створення нової платформи для соціальних мереж.