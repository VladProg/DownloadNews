Компанія Apple закликала лондонський трибунал заблокувати масовий позов на суму 2 мільярди доларів, який звинувачує її у приховуванні дефектних акумуляторів у мільйонах iPhone шляхом їх "глушення" за допомогою оновлень програмного забезпечення.

Як передає Укрінформ, про це повідомляє Reuters.
Позов проти Apple подано захисником прав споживачів Джастіном Гутманом від імені користувачів iPhone у Великій Британії. Згідно з ним загальна сума компенсації складає 1,6 мільярда фунтів стерлінгів плюс відсотки.
Адвокати позивача стверджують, що Apple приховала проблеми з акумуляторами в певних моделях телефонів і "таємно" встановила інструмент управління живленням, який обмежував продуктивність.
У письмових аргументах Apple заявила, що позов є "безпідставним", і категорично заперечує, що батареї iPhone були дефектними, за винятком невеликої кількості моделей iPhone 6s, для яких вона запропонувала безкоштовну заміну батареї.
Компанія також заявляє, що оновлення системи управління живленням, запроваджене в 2017 році для управління вимогами до старих батарей або батарей з низьким рівнем заряду, що знизило продуктивність iPhone 6 в середньому лише на 10%.
Як повідомляв Укрінформ, компанія Quanta Computer, яка є основним виробником MacBook для Apple, збудує завод вартістю 120 млн доларів у північній провінції В'єтнаму.