Президент Володимир Зеленський заявив, що рівень інтеграції України до міжнародних відносин і рівень людей дасть змогу нашій державі брати участь в освоєнні космічного простору нарівних з передовими державами.

Про це він заявив у своєму вечірньому відеозверненні наприкінці 413-го дня війни, передає Укрінформ.
“Сьогодні в нашій країні традиційно відзначається День працівників ракетно-космічної галузі. Тієї галузі, яка завжди робила славу Україні. І я впевнений, що робитиме. Дякую всім, хто зберіг цей наш потенціал”, - зазначив Зеленський.

Відео: ОП
За його словами, "наш теперішній рівень інтеграції до міжнародних відносин, наш рівень сили – і держави, і суспільства, на який Україна заслуговує, рівень наших людей – усе це дасть Україні змогу брати участь в освоєнні космічного простору на рівних з передовими державами, а нашому бізнесу – нарівні з передовими компаніями".
“Але спочатку – переможемо! Зокрема, завдяки й українським ракетам”, - зауважив Президент.
Як відомо, 12 квітня відзначається День працівників ракетно-космічної галузі України та Міжнародний день авіації і космонавтики.
Фото: ОП