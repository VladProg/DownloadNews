Британська компанія Vertical Aerospace заявила про перший політ електричного аеротаксі VX4 з вертикальним зльотом і посадкою (eVTOL) без пілота у кабіні.

Як передає Укрінформ, про це повідомляє New Atlas.
Компанія планує дебютувати аеротаксі в 2026 році, хоча раніше в планах був вказаний 2025-й рік.
Зазначається, що VX4 з поворотним ротором вміщує до п’яти осіб і, компанія обіцяє запас ходу понад 160 км на швидкості до 322 км за годину.

Злітаючи з аеропорту Котсуолд, що за декілька годин на захід від Лондона, VX4 не перевищував швидкість у 74 км за годину у своєму короткому дистанційно керованому польоті.
Управління цивільної авіації Великої Британії та Бюро цивільної авіації Японії погодилися сертифікувати VX4, коли компанія задовольнить вимоги щодо сертифікації регулятора Європейського Союзу (EASA).
Тож тепер Vertical Aerospace може зосередити свої зусилля на співпраці з EASA та американським регулятором цивільної авіації (FAA), щоб відкрити багато ринків.
Як повідомляв Укрінформ, у вересні минулого року Vertical Aerospace заявила про перший політ прототипу електричного аеротаксі VX4 з вертикальним зльотом і посадкою (eVTOL). Проте тоді у кабіні знаходився пілот.
Фото: newatlas.com