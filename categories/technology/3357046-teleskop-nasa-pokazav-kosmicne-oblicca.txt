Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала дві галактики, які перебувають у процесі злиття одна з одною (система AM 2026-424).

Як передає Укрінформ, про це обсерваторія повідомила у Твіттері.
««Чандра» вивчає об’єкт у сузір’ї Мікроскоп. Поруч у небі знаходяться дві галактики однакового розміру, які зливаються в (систему – ред.) AM 2026-424», - йдеться у повідомленні.
Зазначається, що вони розташовані приблизно в 700 мільйонах світлових років від Землі, а самі галактики оточені інтенсивним кільцем зореутворення.

Як повідомляв Укрінформ, космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала скупчення галактик Abell 1795, яке знаходиться у сузір’ї Волопас.
Перше фото: NASA/CXC/NGST