Всесвітній тиждень космосу розпочинається сьогодні, в День початку космічної ери людства.

Як повідомляє Укрінформ, це щорічна подія, яка проводиться в період з 4 по 10 жовтня згідно з резолюцією ГА ООН від 6 грудня 1999 року на відзначення внеску космічної науки і технологій у поліпшення умов життя людини на Землі.
Подія приурочена до успішного запуску першого в світі штучного супутника Землі (керівником проєкту був українець Сергій Корольов), який був виведений на орбіту 4 жовтня 1957 року, а також до набрання чинності 10 жовтня 1967 року Договором про принципи діяльності держав з дослідження і використання космічного простору, включаючи Місяць та інші небесні тіла.
Україна приєдналася до цього Договору 22 травня 1967 року.