Китайська компанія Oukitel, яка виробляє смартфони та розумні годинники, випустила планшет RT7 Titan 5G із підтримкою технології 5G.

Про це повідомляє GIZMOCHINA, передає Укрінформ.
Новий гаджет буде презентовано цього місяця, продажі заплановані на 21-25 серпня. Вартість Oukitel RT7 Titan 5G становитиме 999,97 долара США.



Планшет оснащено потужним акумулятором ємністю 32 000 mAh, що забезпечує до 220 годин автономної роботи пристрою під час телефонної розмови, тоді як у режимі очікування планшет може працювати до 180 днів без живлення. Працює RT7 Titan 5G на операційній системі Android 13.



Новий девайс має до 24 GB оперативної пам’яті та до 256 GB зовнішньої пам’яті. Розмір FHD-дисплея становить 10,1 дюйма.
Гаджет має основну камеру на 48 мегапікселів, що доповнена 20-мігапіксельним датчиком нічного бачення.
Як повідомляв Укрінформ, китайська компанія Honor презентувала бюджетний смартфон Honor X6a.