Космічний корабель NASA Cygnus-19 з вантажем успішно пристикувався до Міжнародної космічної станції.

Про це повідомляє Національне управління США з аеронавтики та дослідження космосу (NASA) у Твіттері, передає Укрінформ.


Capture confirmed! Next, the @Space_Station’s robotic Canadarm2 will attach the #CRS19 Cygnus spacecraft to the orbiting laboratory. Our live coverage will resume right here at 7:30am ET (1130 UTC). https://t.co/qq2Pb1ENGf pic.twitter.com/CNCz4H2Kz4
— NASA (@NASA) August 4, 2023

«Пристикування підтверджено! Далі роботизована рука Canadarm2 від МКС приєднає космічний корабель Cygnus-19 до орбітальної лабораторії», - повідомили в управлінні.
За даними NASA, загальна вага вантажу на борту Cygnus-19 становить 3785 кг. Він включає, зокрема, 1590 кг корисного вантажу для астронавтів, ще 1128 кг для наукових досліджень та 52 кг матеріалу для виходу у космос.
Як повідомляв Укрінформ, 2 серпня з космодрому США на острові Воллопс відбувся успішний пуск ракети-носія Antares, створеної за участю українських підприємств.