Компанія Google створила новий дудл на честь свого 23-річчя, яке відомий у світі пошуковик відзначає сьогодні, 27 вересня.

Як передає Укрінформ, про це повідомляє Newsweek.
Пошукова система була розроблена у 1998-му році двома комп’ютерними науковцями Сергієм Бріном та Ларрі Пейджем.
Зазначається, що спочатку пошуковик був названий «Backrub». Потім його перейменували в Google, і його нова назва відображала місію пошукової системи «впорядкувати світову інформацію та зробити її загальнодоступною й корисною».
Сам дудл показує святковий торт із посипкою, свічкою та цифрою 23, а також літери Google, які прикрашено кремом.
Як повідомляв Укрінформ, 24 серпня компанія Google привітала українців з 30-річчям Незалежності за допомогою стилізованого зображення козацької чайки, яке створене із використанням традиційних кольорів українського прапора та тризуба.