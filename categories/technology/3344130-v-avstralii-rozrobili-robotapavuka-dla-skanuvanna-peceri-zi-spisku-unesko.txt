Студенти з австралійського Університету Аделаїди розробили робота для сканування Наракортської печери, яку було внесено до списку Світової спадщини ЮНЕСКО.

Як передає Укрінформ, про це повідомляє Engadget.
За задумом студентів, робот-павук, який був розроблений в рамках проєкту CaveX, повинен зробити сканування самої печери у 3D.

Зазначається, що розробники апарату спеціально замінили колеса ногами через побоювання, що робот може застрягнути під час свого пересування. Ба більше, саме завдяки прикріпленим ногам робот матиме можливість долати нерівну місцевість у печері.
Студенти сподіваються, що 3D-сканування допоможе їм зробити нові відкриття у печері.

Як повідомляв Укрінформ, група інженерів з університету Глазго (Шотландія) розробила супереластичного робота-хробака, якого можна використовувати під час будівництва, видобутку корисних копалин, а також для пошуку тих, хто опинився під завалами зруйнованих будівель.