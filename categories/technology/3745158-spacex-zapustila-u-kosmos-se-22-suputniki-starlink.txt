Американська компанія SpaceX у понеділок, 7 серпня, вивела на орбіту нову партію із 22 інтернет-супутників Starlink.

Як передає Укрінформ, про це повідомляє Space.com.
Зазначається, що ракета-носій Falcon 9 із 22 супутниками Starlink на борту здійснила запуск о 05:41 за київським часом із космодрому у штаті Флорида.
Супутники були розгорнуті на запланованій орбіті через 65 хвилин після запуску.

На сьогодні SpaceX запустила близько 4900 інтернет-супутників Starlink, із яких понад 4 500 нині працюють.
Упродовж найближчих тижнів і місяців SpaceX планує відправити на низьку навколоземну орбіту ще більше інтернет-супутників Starlink. Компанія має дозвіл на розгортання у космосі 12 000 апаратів і подала заявку на дозвіл на запуск ще 30 000.
Як повідомляв Укрінформ, американська компанія SpaceX запустила 3 серпня у космос супутник зв'язку Galaxy 37/Horizons-4 для Intelsat.
Фото: Twitter/SpaceX