Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала групу галактик у сузір’ї Журавель.

Як передає Укрінформ, про це обсерваторія повідомила у Твіттер.
«Нині «Чандра» дивиться на скупчення галактик у сузір’ї Журавель. Поряд у небі - спіральна галактика NGC 7424», - йдеться у повідомленні.

Зазначається, що в цьому місці у 2001 році була відкрита супернова.
Як повідомляв Укрінформ, раніше космічна рентгенівська обсерваторія «Чандра» оприлюднила фотографію групи галактик у сузір’ї Змія.
Фото: ESO / VLT / NASA/CXC / NGST