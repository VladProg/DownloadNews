Вантажний космічний корабель Cargo Dragon американської компанії SpaceX успішно стартував зі східного узбережжя США до Міжнародної космічної станції.

Як передає Укрінформ, про це повідомляє Національне управління США з аеронавтики і дослідження космічного простору (NASA) у Твіттері.
Зазначається, що 24-ий запуск було проведено з космодрому на мисі Канаверал (Флорида) у середу о 12:07 за київським часом за допомогою важкої ракети-носія Falcon 9.
Після цього Cargo Dragon відокремився від другого ступеня носія і розпочав самостійний політ.


The @SpaceX #CRS24 Cargo Dragon successfully lifted off at 5:07 am ET (10:07 UT). It's on the way to the @Space_Station! The crew will welcome @ISS_Research, food & special holiday supplies when the capsule arrives Dec. 22 at 4:30am ET (9:30 UT). pic.twitter.com/f6VJmHFRIe
— NASA (@NASA) December 21, 2021

За даними SpaceX, перший ступінь після старту здійснив керовану вертикальну посадку на плавучу платформу-дрон Just Read the Instructions в Атлантиці, що стало сотою успішною посадкою перших ступенів ракети Falcon 9.

Очікується, що корабель прибуде до МКС завтра об 11:30 за київським часом. Корабель доправить на станцію продукти харчування, обладнання та спеціальне приладдя.
Як повідомляв Укрінформ, попередній запуск Cargo Dragon відбувся наприкінці серпня. 1 жовтня корабель повернувся на землю.