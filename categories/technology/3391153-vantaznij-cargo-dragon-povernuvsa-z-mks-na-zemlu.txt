Вантажний космічний корабель Cargo Dragon (CRS-24) компанії SpaceX Ілона Маска відстикувався від Міжнародної космічної станції (МКС) та штатно приводнився у Мексиканській затоці.

Як передає Укрінформ, про це повідомляє Space.
Ця вже 24-а вантажна місія була завершена у понеділок о 23.05 за київським часом, коли апарат здійснив приводнення поблизу узбережжя Флориди.
Зазначається, що на його борту знаходилися 2 267 кг вантажу, зокрема, результати наукових експериментів на МКС.

Загалом місія CRS-24 на МКС тривала близько місяця.
Процес відстикування Cargo Dragon від МКС двічі переносився через негоду у районі його майбутнього приводнення на Землі.
Як повідомляв Укрінформ, 21 грудня вантажний космічний корабель Cargo Dragon (CRS-24) американської компанії SpaceX успішно стартував зі східного узбережжя США до Міжнародної космічної станції.
Фото: NASA TV, SpaceX