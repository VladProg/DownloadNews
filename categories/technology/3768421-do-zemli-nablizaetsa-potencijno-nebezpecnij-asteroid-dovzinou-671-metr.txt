Національне управління США з аеронавтики та дослідження космосу (NASA) повідомило, що поблизу Землі у четвер, 2 листопада, пролетить астероїд 363505 (2003 UC20).

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта становить 671 м.
Відстань від нього до Землі становитиме 5,25 мільйона кілометрів. Швидкість руху астероїда - 28 692 км/год.
Якщо астероїд наближається до Землі на відстань ближче, ніж 7,4 млн км, а його розмір перевищує 150 м, у NASA вважають його «потенційно небезпечним об’єктом».
Цей астероїд підпадає під два параметри одночасно.
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у понеділок, 30 жовтня, пролетів астероїд 525229 (2004 UU1).