Космічний телескоп NASA/ESA Hubble зробив фотографію загадкового кулястого зоряного скупчення Ruprecht 106 у космосі.

Як передає Укрінформ, про це повідомляє обсерваторія.
Попри те, що всі зірки, які входять до складу кульових скупчень, утворилися приблизно в одному й тому ж місці та в однаковий час, виявляється, що майже всі кульові скупчення містять групи зірок з різними хімічними складами.

Ці «хімічні відбитки пальців» залишені групами зірок, які відрізняються за віком або складом від решти скупчення.
При цьому невелика частина кульових скупчень не має цих численних популяцій зірок, і Ruprecht 106 є членом цієї загадкової групи.
Зазначається, що сама світлина була зроблена завдяки камері ACS (Advanced Camera for Surveys), яка встановлена на телескопі.
Як повідомляв Укрінформ, телескоп Hubble зробив знімок приголомшливої пари взаємодіючих галактик Arp 298, яка розташована в сузір'ї Пегас.
Фото: ESA/Hubble & NASA, A. Dotter