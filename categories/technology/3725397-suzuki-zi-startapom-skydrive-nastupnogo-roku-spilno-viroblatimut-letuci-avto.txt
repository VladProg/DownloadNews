Компанія Suzuki Motor Corp. і японський стартап SkyDrive Inc. розпочнуть спільне виробництво летючих автомобілів орієнтовно навесні 2024 року.

Про це повідомляє Kyodo, передає Укрінформ.
Як зазначається, SkyDrive створить дочірню компанію, яка складатиме машини на заводі групи Suzuki у префектурі Шідзуока.
У березні минулого року провідний стартап з виробництва літальних транспортних засобів SkyDrive та Suzuki оголосили про співпрацю, проте її деталі не обговорювалися. У вересні японський автовиробник заявив про купівлю частки у підприємстві SkyDrive.
Летючі автомобілі – це тип літальних апаратів із можливістю вертикального зльоту та посадки за допомогою кількох роторів.
SkyDrivе був створений колишніми інженерами Toyota Motor Corp. у 2018 році.
Як повідомляв Укрінформ, Ізраїль розпочав тестові польоти автономних літальних апаратів, які можуть перевозити пасажирів і важкі вантажі.