Перша цивільна космічна місія Inspiration4, у рамках якої на орбіту вирушать четверо осіб, стартує 15 вересня.

Про це у Твіттері повідомляє компанія SpaceX, передає Укрінформ.
"Приватна місія SpaceX Inspiration4 готова до старту 15 вересня", - йдеться в дописі.


SpaceX's private Inspiration4 mission is 'go' for launch on Sept. 15 https://t.co/Ha39g0HVOv pic.twitter.com/iXRTPh5OnL
— SPACE.com (@SPACEdotcom) September 3, 2021


Як уточнюється на сайті місії, пуск відбудеться зі стартового комплексу 39A в Космічному центрі NASA ім. Кеннеді у Флориді. На випадок непередбачених обставин резервний запуск буде можливий наступного дня, 16 вересня.
Екіпаж Inspiration4, що складається з бізнесмена та ініціатора цієї місії Джареда Айзекмана, пілота Сіан Проктор, бортового лікаря Гейлі Арсено і бортінженера Кріса Семброскі, має прибути до Флориди в четвер, 9 вересня, щоб почати останні приготування до польоту.
Зазначається, що екіпаж Inspiration4 зосередився на підготовці до першого комерційного польоту на орбіту Землі з березня 2021 року.
Серед членів місії немає жодного професійного астронавта.
Фото: inspiration4.com