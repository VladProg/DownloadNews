Автономне водне таксі Roboat запустили на каналах Амстердама.

Як повідомляє Укрінформ з посиланням на ZDNet, це таксі може перевозити до п'яти осіб або 1500 кг вантажу.
“Безпілотне водне таксі, яке створювалося роками, тепер курсуватиме каналами Амстердама”, - йдеться у повідомленні.

Безпілотний човен отримав назву Roboat III. Він був створений науковцями з Массачусетського технологічного інституту та Амстердамського інституту передових міських рішень.


Зазначається, що вперше розроблений та випробуваний ще у 2015 році, Roboat зазнав значних змін, щоб стати повноцінною “службою таксі” для жителів та гостей міста.
Таке таксі може розганятися до 6 км/год., у середньому заряду вистачить на 10 годин роботи.
Безпілотне водне таксі має кілька камер, що допомагає визначити шлях та не врізатися в об'єкти. Човен прокладає маршрут за допомогою GPS. Також за його роботою стежить наземний оператор.
Фото: MIT CSAIL