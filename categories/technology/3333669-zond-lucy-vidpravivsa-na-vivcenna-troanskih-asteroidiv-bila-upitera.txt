Цієї суботи успішно було запущено американський космічний зонд Lucy, який допоможе краще зрозуміти походження Сонячної системи завдяки вивченню так званих троянських астероїдів, які крутяться навколо сонця на орбіті біля Юпітера.

Як передає Укрінформ, про це повідомляється на офіційній Твіттер-сторінці NASA.
Запуск було здійснено за допомогою ракети-носія Atlas V компанії United Launch Alliance зі стартового майданчика SLC-41 на космодромі на мисі Канаверал у Флориді об 11:34 за київським часом.


Lucy in the sky! Our #LucyMission lifted off at 5:34am ET (9:34 UTC). https://t.co/NWDKkuUO1F pic.twitter.com/dg15ObgLmC
— NASA (@NASA) October 16, 2021

Апарат вагою 1,5 тонни досліджуватиме дві великі групи "троянських астероїдів", які можуть дати більше інформації про початковий період формування та еволюції планет Сонячної системи. Так, учені вважають, що ці астероїди становлять залишки первісного протопланетного матеріалу, з якого власне й формувалася Сонячна система.


Applause is heard in the @ULALaunch control room as the #LucyMission spacecraft successfully separates. Up next: deployment of the two 24-foot (7-meter) solar arrays. pic.twitter.com/o26YqHpQ9G
— NASA (@NASA) October 16, 2021

Lucy здійснить серію польотів на максимально близькій відстані до астероїдів з метою вивчення геології, хімії та фізики цих небесних тіл.


Launch! A @ulalaunch Atlas V rocket launches the Lucy spacecraft to study Jupiter's Trojan Asteroids! More : https://t.co/tnWlKhXeJx #LucyMission pic.twitter.com/FmmLzmI69T
— NASA HQ PHOTO (@nasahqphoto) October 16, 2021

Місія триватиме 12 років, а її вартість оцінюють у 981 мільйон доларів.
Фото: twitter.com/NASASolarSystem