Компанія Porsche презентувала новий гібридний автомобіль 2024 Porsche Cayenne S E-Hybrid.

Як передає Укрінформ, про це повідомляє CarBuzz.
У середині встановлений акумулятор у 25,9 кВт та 3-літровий турбодвигун V6, який також можна знайти у стандартній версії E-Hybrid. Проте загальна потужність S E-Hybrid становить 512 кінських сил з крутним моментом у 553Нм у той час як потужність E-Hybrid дорівнює 463 к.с. із крутним моментом у 479Нм.

Кросовер може розігнатися з нуля до 96 км за годину за 4,4 секунди, а до 402 км за годину за 13 секунд.

Зазначається, що Porsche поки не вказує точну економію палива чи запас ходу на електриці.

Ціни на S E-Hybrid починаються від 99 100 доларів (без урахування плати за доставку в 1 650 доларів). Це лише трохи більше, ніж E-Hybrid ($91 700), але значно менше, ніж Turbo E-Hybrid ($146 900).

Поставки гібридного кросовера розпочнуться вже навесні 2024 року.
Як повідомляв Укрінформ, японський автовиробник Nissan Motor Co заявив, що усі моделі автомобілів, які продаватимуться у Європі, будуть повністю електрифіковані до 2030 року.