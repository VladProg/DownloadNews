Індійська компанія Vazirani Automotive представила 25 жовтня електричний гіперкар Ekonk.

Як передає Укрінформ, про це повідомляє Autocar India.
Потужність одномісного автомобіля вагою 738 кг - 722 кінських сили. Електрокар може розігнатися з нуля до «сотні» всього за 2,54 секунди.

Компанія стверджує, що максимальна швидкість Ekonk не перевищує 309 км за годину.
У середині швидкісного гіперкара встановлена спеціальна система з охолодження електричних батарей.

Поки що невідома ані вартість авто, ані його пробіг без підзарядки.

Як повідомляв Укрінформ, HT Aero, яка є дочірньою компанією китайського автомобільного виробника Xpeng Motors, показала дизайн майбутнього летючого автомобіля.
Фото: Autocar India