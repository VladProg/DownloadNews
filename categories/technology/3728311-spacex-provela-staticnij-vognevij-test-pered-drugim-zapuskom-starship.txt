Американська компанія SpaceX провела у вівторок, 27 червня, статичний вогневий тест двигунів перед другим запуском космічної ракетної системи Starship.

Як передає Укрінформ, про це повідомляє Space.com.
Випробовування всіх шести двигунів типу Raptor було проведено о 03.27 годині за київським часом на космодромі Starbase компанії у Південному Техасі.
Нещодавно засновник і генеральний директор SpaceX Ілон Маск припустив, що запуск ракети-корабля Starship може відбутися приблизно через шість тижнів.
Зазначається, що під час цього польоту прототип першого етапу ракети-носія під назвою Booster 9 відправить космічний корабель зі Starbase.
Як повідомляв Укрінформ, американська компанія SpaceX здійснила випробувальний запуск ракетної системи Starship у четвер, 20 квітня, однак ракету підірвали в повітрі через позаштатну ситуацію.
Фото: SpaceX