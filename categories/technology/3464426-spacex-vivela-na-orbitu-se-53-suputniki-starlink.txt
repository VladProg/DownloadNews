Американська приватна космічна компанія Ілона Маска SpaceX вивела на орбіту чергову партію інтернет-супутників Starlink.

Про це повідомляє Укрінформ із посиланням на трансляцію компанії у Твітері.
Запуск було здійснено о 13:51 за часом Східного узбережжя США (20:51 за Києвом) із 40-го стартового комплексу на космодромі на мисі Канаверал у Флориді.


Watch Falcon 9 launch 53 Starlink satellites to orbit → https://t.co/P14Aqhp22B https://t.co/s0ZaU8ZLUo
— SpaceX (@SpaceX) April 21, 2022

Зазначається, що перший ступінь ракети-носія Falcon 9 приземлився на спеціальну плавучу платформу в Атлантичному океані, завершивши таким чином 12-й запуск і посадку цієї ракети-носія.


Falcon 9’s first stage has landed on the Just Read the Instructions droneship, completing this booster’s 12th launch and landing pic.twitter.com/6PV1bFRgar
— SpaceX (@SpaceX) April 21, 2022

Як повідомлялося, засновник компанії SpaceX Ілон Маск підтримав Україну у боротьбі з російськими загарбниками і забезпечує країну станціями Starlink та доступом до супутникового інтернету.
На період дії воєнного стану використовувати термінали Starlink можуть усі громадяни України, органи влади та підприємства всіх форм власності.
Starlink – це проєкт компанії SpaceX, який за допомогою мережі супутників надає доступ до широкосмугового інтернету. Швидкість такого інтернету – до 1 Гбіт/с для кожного абонента, а користуватися ним можна у будь-якій точці Землі.