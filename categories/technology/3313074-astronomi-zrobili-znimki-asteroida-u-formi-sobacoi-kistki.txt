За допомогою телескопа Європейської південної обсерваторії (ESO) група астрономів отримала найяскравіші та найдетальніші знімки астероїда Клеопатра: спостереження показали, що цей об’єкт нагадує за формою «собачу кістку».

Як передає Укрінформ, про це повідомляє сайт ESO.
Це нове дослідження дає підказки про те, як утворився астероїд та два супутники, які обертаються навколо нього.
Учені з'ясували, що одна з частин астероїда більша, ніж інша, і визначили, що довжина Клеопатри становить приблизно 270 кілометрів.
Як відомо, Клеопатра — це унікальний астероїд у нашій Сонячній системі. Він має незвичайну форму та 2 супутники: AlexHelios і CleoSelene.

Цей космічний об’єкт знаходиться на відстані 200 мільйонів кілометрів від Землі.
Клеопатра обертається навколо Сонця в поясі астероїдів між Марсом і Юпітером із майже критичною швидкістю, вище якої астероїд почне розвалюватися, і навіть невеликі удари можуть підняти камені з його поверхні.
Фото: ESO