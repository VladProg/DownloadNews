Електричний літак Spirit of Innovation від компанії Rolls-Royce здійснив свій перший політ у небі.

Як передає Укрінформ, про це повідомляє New Atlas.
Політ тривав 15 хвилин у середу в графстві Вілтшир, що на півдні Англії. Зазначається, що перший політ планувався ще понад рік тому, проте був виконаний лише зараз.

Spirit of Innovation takes to the skies from Rolls-Royce on Vimeo.

Нині у планах компанії здійснити політ, під час якого електричне повітряне судно Spirit of Innovation зможе набрати швидкість понад 480 км за годину.
«Перший політ Spirit of Innovation - це велике досягнення для команди компанії Rolls-Royce. Ми зосереджені на досягненні технологічних проривів, необхідних суспільству для декарбонізації транспорту у повітрі, на землі та у морі», - заявив гендиректор компанії Воррен Іст.






Електролітак Rolls-Royce здійснив перший політ / Фото: Newatlas


































Як повідомляв Укрінформ, шведський стартап Heart Aerospace розробляє повністю електричний літак для здійснення нетривалих перельотів.