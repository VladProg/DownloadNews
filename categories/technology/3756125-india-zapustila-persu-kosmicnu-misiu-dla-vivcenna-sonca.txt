Індія запустила космічний корабель Aditya-L1 для вивчення Сонця.

Як передає Укрінформ, про це повідомляє Sky News.
Космічний апарат запущений з острова Шріхарікота на східному узбережжі країни об 11:50 за місцевим часом.
За даними Індійської організації космічних досліджень (ISPRO), корабель буде виведено на низьку навколоземну орбіту. Згодом його запустять до точки Лагранжа (L1) за допомогою бортового двигуна.
Aditya-L1 пройде 1,5 мільйона кілометрів приблизно за чотири місяці і вийде на гало-орбіту навколо точки Лагранжа (L1) системи Сонце-Земля.


Aditya-L1 started generating the power.
The solar panels are deployed.

The first EarthBound firing to raise the orbit is scheduled for September 3, 2023, around 11:45 Hrs. IST pic.twitter.com/AObqoCUE8I
— ISRO (@isro) September 2, 2023

Корабель стабілізується на орбіті через врівноваження сил тяжіння.
За інформацією ISPRO, місія Aditya-L1 є першою індійською сонячною місією класу космічної обсерваторії для вивчення атмосфери Сонця.
Космічний корабель перевозить сім корисних навантажень для спостереження та вивчення фотосфери (найглибших шарів Сонця), хромосфери (шару приблизно 400 і 2100 кілометрів над фотосферою) і корони (зовнішні шари Сонця).
Довгострокові дані місії сприятимуть кращому розумінню впливу Сонця на кліматичні моделі Землі, йдеться у матеріалі.
Щодня Aditya-L1 надсилатиме 1440 зображень на наземні станції для їх вивчення, обробки та розповсюдження.
Як повідомлялося, 23 серпня Індія стала четвертою країною, яка успішно здійснила посадку місії Chandrayaan-3 на Місяць.
Фото: ISRO