За проєктом «Армія дронів» профільні державні органи вже закупили 3201 безпілотник на загальну суму в понад 4 млрд гривень.

Про це повідомляє Укрінформ з посиланням на пресслужбу Міністерства цифрової трансформації.
«За 9 місяців діяльності "Армії дронів" придбали 3201 дрон. Загалом укладено контрактів на понад 4 мільярда гривень», - йдеться в повідомленні.
У міністерстві додали, що для просування проєкту вже долучився амбасадор UNITED24 актор Марк Гемілл. Він проводить збір на 10 розвідувальних дронів RQ-35 Heidrun.
Як повідомлялось, Міністерство цифрової трансформації спільно з партнерами укомплектували необхідним обладнанням бійців перших трьох ударних рот "Армії дронів", які вже успішно завершили навчання.
Фото: Мінцифри