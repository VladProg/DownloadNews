Американська компанія Apple цьогоріч вперше за понад десятиліття призупинила на декілька днів збірку iPhone та iPad.

Як передає Укрінформ, про це повідомляє Nikkei Asia.
За словами співрозмовників, на такий крок Apple була вимушена піти через нестачу комплектуючих та обмеження на використання електроенергії у Китаї.
«Через обмеженість комплектуючих і чипів не було сенсу працювати понаднормово у святкові дні та сплачувати додаткову зарплатню працівникам, які працюють на збірці», – повідомив один менеджер.
Зазначається, що після запуску лінійки iPhone 13 і нових iPad у вересні, Apple не досягає своїх виробничих цілей на мільйони одиниць й не отримує мільярди прибутку.
У вересні й жовтні цього роки виробництво iPhone 13 склало на 20% менше, ніж було заплановано. За той же період, виробництво iPad склало на 50% менше, ніж планувалося.
У листопаді ситуація щодо iPhone та iPad не надто сильно покращилася.
В Apple відмовилися коментувати новину.
Як повідомляв Укрінформ, агенція The Information опублікувала розслідування, згідно з яким генеральний директор компанії Apple Inc Тім Кук підписав секретну угоду із урядом Китаю на суму близько $275 мільярдів.
Фото: Tetsuya Kitayama