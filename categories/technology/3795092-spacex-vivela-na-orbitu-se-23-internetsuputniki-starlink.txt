Американська компанія SpaceX у неділю, 3 грудня, запустила на орбіту ще 23 інтернет-супутники Starlink.

Про це повідомляє компанія у соцмережі Х, передає Укрінформ.
Ракета-носій Falcon 9 стартувала з бази ВКС США на мисі Канаверал у Флориді. Приблизно через 8,5 хвилини після старту перший багаторазовий ступінь ракети-носія приземлився на морську платформу-дрон A Shortfall of Gravitas в Атлантиці.

Liftoff! pic.twitter.com/4GOJmqLxKd
— SpaceX (@SpaceX) December 3, 2023

Після цього компанія підтвердила розгортання супутників на середній навколоземній орбіті.
Зараз Starlink - мегасузір’я супутників широкосмугового Інтернету SpaceX - складається з понад 5000 працюючих супутників.

Як повідомляв Укрінформ, SpaceX у вівторок, 28 листопада, запустила на орбіту 23 інтернет-супутники Starlink.