Месенждер Телеграм отримав декілька нових функцій після останнього оновлення застосунку.

Як передає Укрінформ, про це йдеться у блозі Tелеграму.
Зокрема, користувачі месенджера отримали можливість додавати до застосунку анімовані наліпки, які можна створити простим конвертуванням з відеофайлу. Для цього достатньо будь-якого відеоредактора.

Ба більше, щоб залишити реакцію з великою анімацією, тепер потрібно довше потримати емодзі. Подібно до інтерактивних емодзі, реакції тепер є синхронізованими. Якщо інший учасник чату поставить реакцію в той момент, коли у вас відкрито чат, ви побачите анімацію одночасно з ним.

Зазначається, що в оновленому додатку набір реакцій доповнився п'ятьма новими емодзі.

У Телеграмі додали, що зробили також низку поліпшень — якісніші виклики, перекладач у сторінках Миттєвого перегляду, можливість беззвучно надіслати повідомлення з меню поширення та десятки інших удосконалень.

Як повідомляв Укрінформ, голосовий помічник Google Assistant від компанії Google відтепер автоматично припинятиме говорити після команди «стоп».