П'ять японських компаній об'єднали зусилля і розробили дрони, які не можна буде викрасти або використати для викрадення даних.

Як повідомляє Укрінформ, про це інформує NHK.
Цей проєкт реалізовано на замовлення Міністерства промисловості Японії. Воно закликає збільшити внутрішнє виробництво дронів, тому що зараз на цьому ринку домінує єдина китайська компанія.
Серед учасників проєкту – компанії Yamaha Motor та NTT Docomo, а також фірма-стартап із розробки дронів ACSL.
Уряд планує застосовувати цей малогабаритний прилад із чотирма повітряними гвинтами для проведення оцінки збитків у місцях стихійних лих та для інспекцій об'єктів інфраструктури.
Компанії також мають намір представити ці дрони на ринку.
Як повідомляв Укрінформ, пекінська компанія Boya Gongdao Robot Technology розробила для підводної розвідки дрон Robo-Shark у формі акули.