Центр протидії дезінформації при РНБО України рекомендує новий фактчек-бот "Перевірка", який допомагає швидко розпізнати фейкові новини.

Як передає Укрінформ, про це ЦПД повідомляє у Телеграмі.
Зазначається, що "Перевірка" є ботом-рятівником від фейкових новин, неперевіреної інформації, відвертої брехні та російської пропаганди.
Зокрема за допомогою нового фактчек-боту можна розрізнити фейкові новини в соцмережах, у політиці, визначити фейкові новини російських засобів масової інформації, спрямовані на боротьбу з Україною.
Щоб розпізнати фейк, необхідно надіслати боту інформацію, яку потрібно перевірити на справжність.
Надіслане посилання відразу потрапляє команді, яка вміє швидко перевіряти великі масиви інформації із застосуванням штучного інтелекту.
Після надсилання новини відповідь надійде протягом кількох хвилин.
Як повідомляв Укрінформ, Генеральний штаб Збройних сил України закликає перед репостами у соцмережах перевіряти інформацію на офіційних ресурсах, оскільки російські загарбники зазнають втрат та намагаються посіяти серед українців паніку.