Компанія SpaceX у середу, 20 вересня, запустила на орбіту партію із 22 інтернет-супутників Starlink.

Як передає Укрінформ, про це повідомляє SpaceX.
Ракета-носій Falcon 9 була запущена з космодрому в американському штаті Флорида о 06.38 годині за київським часом.

Перший ступінь ракети повернувся на Землю через 8,5 хвилини після запуску, приземлившись на безпілотний корабель SpaceX у морі.
Тим часом 22 супутники Starlink розгорнулися на запланованій орбіті через 62,5 хвилини після запуску.
Зазначається, що це була вже 65-та орбітальна місія SpaceX цього року. Попередній рекорд компанії у 61 місії був встановлений в 2022 році.
Більшість цьогорічних запусків SpaceX були присвячені створенню мегасузір’я Starlink, яке на цей момент складається з понад 4 700 чинних супутників.
Як повідомляв Укрінформ, компанія SpaceX у суботу, 16 вересня, запустила на орбіту партію із 22 інтернет-супутники Starlink.
Фото: SpaceX