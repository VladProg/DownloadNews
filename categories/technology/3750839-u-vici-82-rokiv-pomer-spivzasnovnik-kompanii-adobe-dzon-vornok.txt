Співзасновник компанії Adobe Джон Ворнок помер у віці 82 років.

Про це повідомляє Bloomberg із посиланням на заяву компанії, передає Укрінформ.
Причина смерті Ворнока не розголошується.
Ворнок створив компанію в Сан-Хосе в 1982 році разом з Чарльзом Гешке і обіймав посаду головного виконавчого директора до 2000 року та головного технічного директора до свого виходу на пенсію у 2001 році.
Він також був головою правління майже 30 років до 2017 року, поділяючи цю посаду з Гешке більшу частину цього часу. Ворнок залишався в раді директорів компанії до самої смерті. Гешке помер у 2021 році у віці 81 рік.
До заснування Adobe Ворнок був головним науковим співробітником Xerox Palo Alto Research Center і обіймав посади в Evans & Sutherland Computer, Computer Sciences Corp., IBM та Університеті Юти.
У 2009 році президент США Барак Обама нагородив Гешке і Ворнока національною медаллю США в галузі технологій та інновацій.


Фото: Lennox McLendon/Bloomberg