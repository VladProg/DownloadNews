У Китаї 9 липня з космодрому Цзюцюань, що на північному заході країни, запустили у космос новий експериментальний супутник.

Як передає Укрінформ, про це повідомляє Сіньхуа.
Супутник запущений за допомогою ракети-носія Long March-2C о 19.00 за пекінським часом, він вийшов на заплановану орбіту.
Космічний апарат виконуватиме завдання з тестування технологій супутникового інтернету.
Зазначається, що цей запуск став 478-ю польотною місією для серії ракет-носіїв Long March.
Як повідомляв Укрінформ, компанія SpaceX вивела на орбіту нову партію із 48 інтернет-супутників Starlink.
Фото: Xinhua