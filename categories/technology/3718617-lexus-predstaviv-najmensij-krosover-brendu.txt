Lexus, підрозділ із випуску розкішних автомобілів корпорації Toyota Motor, представив новий кросовер Lexus LBX.

Як передає Укрінформ, про це повідомляє Autoblog.

Розміри авто становлять 419 см у довжину, 182 см у ширину і 154 см у висоту.

Зазначається, що всередині гібридного кросовера встановлений 1,5-літровий трьохциліндровий двигун, акумулятор та два мотори-генератори.

Загальна потужність автомобіля дорівнює 316 кінських сил, а крутний момент становить 136 Нм.

Усередині LBX пропонується 31,2-сантиметрова цифрова панель приладів і 24,8-сантиметровий сенсорний екран для інформаційно-розважальної системи Lexus Link Connect.

Список стандартних і додаткових функцій включає шкіряну оббивку, сумісність з Apple CarPlay і Android Auto, цифровий ключ, яким власник може поділитися з іншим водієм, і звукову систему Mark Levinson.

Дилери Lexus по всій Європі почнуть отримувати LBX на початку 2024 року, і керівники очікують, що кросовер стане одним із бестселерів компанії в інших країнах.
Інформація про ціни не оприлюднена поки що.
Як повідомляв Укрінформ, південнокорейський автовиробник Hyundai презентував новий спортивний позашляховик Palisade.
Фото: www.autoblog.com