Вартість криптовалюти Dogecoin зросла на 30% після того, як у соцмережі Twitter кнопка «Додому» у вигляді «синьої пташки» змінилися на зображення собаки породи сіба-іну, на честь якого названа криптовалюта.

Про це повідомляє Bloomberg, передає Укрінформ.
Зазначається, що користувачі соцмережі помітили зміни ввечері 3 квітня.
Після цього вартість Dogecoin на біржі зросла на 30%.
Наразі невідомо, чи це нововведення буде на постійній основі. Представники Twitter поки не прокоментували зміни. Тим часом генеральний директор соцмережі Ілон Маск опублікував меми про зміну логотипа.


pic.twitter.com/wmN5WxUhfQ
— Elon Musk (@elonmusk) April 3, 2023

Dogecoin — криптовалюта, базована на Litecoin. Названа на честь відомого інтернет-мема Doge. Датою появи є 8 грудня 2013 року. Особливістю є низька комісія та висока швидкість транзакцій. Комісія мережі Doge становить 0.01 Doge, а швидкість блокування 1 хвилина (у Litecoin 2.5 хвилин, у Bitcoin 10 хвилин).
Фото: aul Yeung/Bloomberg