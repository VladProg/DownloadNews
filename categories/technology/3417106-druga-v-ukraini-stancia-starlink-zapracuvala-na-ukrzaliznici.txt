Друга в Україні станція Starlink запрацювала на АТ "Укрзалізниця".

Про це повідомив голова правління компанії Олександр Камишин у Телеграмі.
"Друга в Україні станція Starlink (перша у Федорова, звичайно ж) запрацювала на УЗ. Дякую Госпецзв'язку, міністру Олександру Кубракову та міністру Михайлу Федорову, команді УЗ, а також Ілону Маску за оперативність і чіткість!" – написав він.
Камишин додав, що швидкість та діджиталізація і у мирний час були пріоритетами УЗ, а у воєнний час це подвійно важливо.
Як повідомлялося, віце-прем'єр-міністр – міністр цифрової трансформації Михайло Федоров раніше поінформував, що в Україну прибула перша партія станцій супутникового інтернету StarLink, яку надав засновник компанії SpaceX Ілон Маск.