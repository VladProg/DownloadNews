Рада директорів компанії штучного інтелекту OpenAI звільнила Сема Альтмана з посади генерального директора через втрату впевненості в його здатності керувати компанією.

Як передає Укрінформ, про це повідомляє BBC.
У компанії заявили, що Альтман не був «послідовно відвертим у своїх комунікаціях», що перешкоджає його здатності виконувати свої обов’язки.
Зазначається, що 38-річний Альтман допоміг запустити OpenAI, який стоїть за популярним у світі чат-ботом зі штучним інтелектом ChatGPT.
Альтман є однією з найвідоміших фігур у ШІ-галузі.
У своїй заяві рада директорів висловила вдячність Альтману за його внесок у компанію, але вони вважають, що для OpenAI необхідне нове керівництво.
Як повідомляв Укрінформ, генеральний директор стартапу OpenAI, яка розробила чат-бот зі штучним інтелектом (ШІ) ChatGPT, Сем Альтман вважає, що технологія ШІ змінить суспільство, яким ми його знаємо, але, водночас це принесе певні небезпеки.
Фото: Nathan Posner/Anadolu Agency/Getty Images