Національне управління з аеронавтики і дослідження космічного простору (NASA) вперше здійснила комерційний запуск ракети з космодрому поза територією Сполучених Штатів.

Про це повідомляє CNN, передає Укрінформ.
Запуск відбувся з космодрому австралійської Північної Території у понеділок приблизно опівночі за місцевим часом.
Очікується, що ракета пролетить понад 300 кілометрів у космос. Її місія полягає у спостереженні за сузір’ям Альфа Центавра A і B.
Ця подія також увійшла в історію Австралії як перший у країні комерційний космічний запуск.
За даними NASA, на 4 і 12 липня заплановані ще два запуски ракет з Австралії з метою проведення астрофізичних досліджень, які можливі лише з Південної півкулі.
Як повідомляв Укрінформ, французька компанія Arianespace успішно запустила ракету-носій Ariane 5 із двома комунікаційними супутниками на борту.