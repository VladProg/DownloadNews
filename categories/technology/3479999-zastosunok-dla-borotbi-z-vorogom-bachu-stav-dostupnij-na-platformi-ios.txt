Додаток Служби безпеки України для боротьби з ворогом “Bachu” тепер доступний на платформі iOS.

Як передає Укрінформ, про це СБУ повідомляє в Телеграмі.
“Наш додаток для боротьби з ворогом “Bachu” тепер доступний на платформі iOS. Ви можете завантажити його за посиланням”, - ідеться в повідомленні.
У СБУ закликають українців надсилати через додаток інформацію про місцезнаходження російської техніки, солдат і небезпечних об'єктів на території України. Зазначається, що це легко зробити навіть за відсутності інтернету.
Крім того, додаток має розширений функціонал: тепер через нього можна надіслати відеофайли.
Цей додаток доступний на платформі Android, також сервісом можна скористатися через браузер.
Вся інформація, яка надходить до “Bachu”, автоматично пересилається на офіційний чат-бот СБУ: @stop_russian_war_bot та оперативно потрапляє до українських військових.
Як повідомляв Укрінформ, 25 квітня Служба безпеки Українизаявила про виявлення фейкового чат-боту СБУ, назва якого відрізняється від офіційної лише кількома літерами.