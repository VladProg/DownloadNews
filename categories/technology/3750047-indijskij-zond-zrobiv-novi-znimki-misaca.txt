Індійське космічне агентство (ISRO) опублікувало нові зображення Місяця.

Про це повідомляє BBC, передає Укрінформ.
Знімки зробив Vikram - посадковий модуль космічного корабля Chandrayaan-3, який розпочав останню фазу своєї місії в четвер.

Vikram, який перевозить місяцехід, має приземлитися біля південного полюса супутника Землі 23 серпня.

На чорно-білих знімках зафіксовано скелі та кратери на поверхні Місяця.
Південний полюс Місяця все ще майже не досліджений - площа поверхні, яка залишається в тіні, набагато більша, ніж площа північного полюса Місяця. На думку вчених, це означає, що існує ймовірність наявності води в областях, які постійно в тіні.
Як повідомляв Укрінформ, 14 липня Організація космічних досліджень і розробок Індії (ISRO) запустила місію Chandrayaan 3 на Місяць.
Фото: ISRO