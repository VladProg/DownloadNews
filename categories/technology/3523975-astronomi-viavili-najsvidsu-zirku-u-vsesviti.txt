Астрономи з Кельнського університету (ФРН) та Університету Масарика в Брно (Чехія) виявили S4716, найшвидшу зірку у відомому Всесвіті.

Як передає Укрінформ, про це повідомляє The Independent.
Зірка під назвою S4716 обертається навколо чорної діри Стрільця A* в центрі нашої галактики Чумацький Шлях, розташованої на відстані, що дорівнює відстані між Землею та Сонцем.
Зірка знаходиться в S-скупченні з понад 100 зірок, які відомі своєю особливою швидкістю руху.
Після спостереження за S4716 протягом майже 20 років вчені встановили, що вона обертається навколо надмасивної чорної діри, діаметр якої становить 23,5 мільйона кілометрів, лише за чотири роки зі швидкістю 8 000 кілометрів на секунду.
«Зірки не можуть утворюватися так легко поблизу чорної діри. S4716 повинна була рухатися всередину, наприклад, наближаючись до інших зірок і об’єктів у S-скупченні, що призвело до значного скорочення її орбіти», - заявив Міхаель Заячек, астрофізик з Університету Масарика в Брно, який брав участь у дослідженні.
Загалом для спостереження за зіркою було потрібно п’ять телескопів, причому чотири з цих п’яти були об’єднані в один великий телескоп, щоб забезпечити ще точніші та детальніші спостереження.
Як повідомляв Укрінформ, космічний телескоп NASA/ESA Hubble зробив фотографію флоккулентної спіральної галактики CGCG 396-2, що знаходиться у сузір'ї Оріон.