Група студентів факультету штучного інтелекту при Університеті Кафр-Ель-Шейх в Єгипті розробила робота, який може розвозити екзаменаційні роботи по кампусу університету.

Як передає Укрінформ, про це повідомляє Arab News.
Зазначається, що робот контролюється додатком.
«Наше бачення полягало в тому, щоб створити проєкт, який був би корисним безпосередньо для університету. Робот із штучним інтелектом і оснащений ROS (операційною системою роботів), оптимізує процес розвезення паперів і документів у будівлях університету», — сказав Ахмед Рагаб Ібрагім Ель-Шеннаві, один із 12 студентів, залучених до проєкту.
За його словами, робот використовує дві основні моделі: машинне навчання й комп’ютерне бачення.
«Спочатку він використовує модель машинного навчання, щоб визначити найкращі місця для паркування, аналізуючи різні фактори, такі як відстань, ширина вулиці та трафік. Ця модель базується на історичних даних», - зазначив студент.
Інший студент із команди Ханін Мохаммед Камал Мохаммед додав, що пристрій має можливість розрізняти дорожні знаки та сигнали пішоходів.
«Ми впровадили модель комп’ютерного бачення, яка розшифровує дорожні знаки, знаки зупинки та сигнали пішоходів. Це оптимізує процес прийняття рішень роботом під час його навігації територією університету», - пояснив студент.
Він зазначив, що основна перевага робота полягає «у значній економії часу та зусиль під час переміщення паперів між будівлями».
Як повідомляв Укрінформ, студенти Технічного університету Молдови створили робота зі штучним інтелектом для моніторингу довкілля.
Фото: Arabnews