Цього тижня науковці розробили метод щеплення проти COVID-19 за допомогою пластирів, в Австралії розробили робота-павука для сканування печери зі списку ЮНЕСКО, а компанія Hisense Communications представила смартфон, орієнтований на літніх людей. Крім того, Blue Origin програла суд проти уряду США щодо контракту на місячний модуль, Curiosity знайшов на Марсі нові органічні молекули, а Netflix запустив перші відеоігри на Android.

Космос
Астрономи показали «фонтан» із газу у сузір'ї Водолія
Національна радіоастрономічна обсерваторія США (NRAO) зробила світлину скупчення галактик Abell 2597, яке знаходиться у сузір'ї Водолія.

Фото: @TheNRAO
Abell 2597 — скупчення галактик, що перебуває на відстані 1 млрд світлових років від Землі у напрямку сузір'я Водолія.
Читати новину повністю
* * *
Hubble показав космічний «феєрверк» у сузір'ї Індіанець

Телескоп Hubble зробив фотографію спіральної галактики NGC 6984, яка знаходиться у сузір'ї Індіанець.

Фото: NASA


Сам космічний об’єкт розташований за близько 200 мільйонів світлових років від Землі.
Читати новину повністю
* * *
У NASA створили перше 3D-зображення атмосфери Юпітера



Дослідники NASA створили перше 3D-зображення атмосфери Юпітера на основі даних, зібраних космічним апаратом «Юнона».



Фото: NASA

Нещодавні відкриття космічного апарату «Юнона» надають повнішу картину того, як атмосферні особливості планети дають підказки про невидимі процеси під її хмарами.
Читати новину повністю
* * *
Телескоп NASA показав надмасивне скупчення галактик

Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала скупчення галактик RX J1532.9+3021 (RX J1532).


Фото: NASA

Зазначається, що поблизу центру цього скупчення розташована велика еліптична галактика, в якій знаходиться одна з найпотужніших надмасивних чорних дір, які були відкриті досі.
Читати новину повністю
* * *
Телескоп NASA показав туманність у формі медузи

Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала IC 443, залишок наднової у сузір'ї Близнята.

Зазначається, що ця хмара є залишком вибуху наднової, який стався в нашій галактиці понад 10 000 років тому.
Читати новину повністю
* * *
Blue Origin програла суд проти уряду США щодо контракту на місячний модуль

Суд у США відхилив позов компанії Blue Origin проти американського уряду, поданий через рішення NASA надати контракт на створення модулів для висадки на Місяць компанії SpaceX Ілона Маска.
Суддя Річард Хертлінг із Федерального претензійного суду у Вашингтоні задовольнив клопотання уряду про відхилення позову, поданого 16 серпня.
Читати новину повністю
* * *
На Марсі Curiosity знайшов нові органічні молекули


У зібраних марсоходом NASA Curiosity зразках ґрунту на Червоній планеті були виявлені сполуки, які раніше не зустрічалися на Марсі – аміак та бензойна кислота.
Як зазначається, у 2017 році, коли Curiosity збирав зразки ґрунту з дюн Багнольда, марсохід зіштовхнувся з несправністю - його свердло раптово вийшло з ладу. Але замість того, щоб відмовитися від місії, вчені NASA змінили методику відбору проб таким чином, що марсохід помістив зразки ґрунту не в порожні ємності, а в чаші з хімічною сумішшю.
Читати новину повністю
* * *
ІТ, гаджети і соцмережі
WhatsApp припиняє працювати на старих версіях Android
Месенджер WhatsApp з 1 листопада більше не підтримуватиме смартфони з ОС Android 4.0.4 та старіших версій.
Користувачі таких пристроїв більше не зможуть отримувати та переглядати повідомлення, зображення та відео.
Читати новину повністю
* * *
Apple скоротила виробництво iPad, щоб вистачило чипів для iPhone 13 - ЗМІ



Американська компанія Apple скоротила виробництво планшетів iPad, щоб у достатній кількості випустити нові смартфони iPhone 13.

Виробництво iPad скоротилося на 50% від початкових планів Apple за останні два місяці, повідомили джерела, додавши, що частини, призначені для старих iPhone, також перерозподілять для iPhone 13.
Читати новину повністю
* * *
Samsung випустив джинси у комплекті з гнучким смартфоном



Компанія Samsung та австралійський бренд Dr. Denim випустили лімітовану колекцію джинсів, у комплекті з якими йдуть гнучкі смартфони Galaxy Z Flip 3.


Джинси цієї моделі мають логотип літери Z, вишитий поверх традиційних кишень. Також спереду є невелика кишеня, яка точно відповідає розмірам складеного телефону Galaxy Z Flip 3.
Читати новину повністю
* * *
Facebook припинить використовувати функцію розпізнавання облич



Одна з найбільш популярних у світі соціальних мереж, платформа Facebook, припинить використання технології розпізнавання облич на фото та відео користувачів з міркувань конфіденційності.

У компанії Цукерберга заявили, що їм потрібно зважити всі переваги, а також зростаючі занепокоєння навколо цієї технології.
Читати новину повністю
* * *
Netflix запустив перші відеоігри на Android



Стримінгова платформа Netflix запустила для своїх передплатників перші п’ять відеоігор на смартфони та планшети на операційній системі Android.

Для користувачів сервісу доступні такі ігри: Stranger Things: 1984, Stranger, Things 3: The Game, Card Blast, Teeter Up та Shooting Hoops.
Читати новину повністю
* * *
Microsoft слідом за Facebook створює власний «метавсесвіт»

Компанія Microsoft слідом за Facebook запропонувала своє бачення зустрічей доповненої та віртуальної реальності (AR/VR) - у Mesh for Teams.





Фото з сайту venturebeat.com



Нові функції Teams дозволять підприємствам створювати імерсивні простори, в яких можуть зустрічатися співробітники.
Читати новину повністю
* * *
Для літніх людей випустили смартфон із датчиками стану здоров'я



Компанія Hisense Communications представила новий смартфон Hisense F60 5G, орієнтований на літніх людей.


Смартфон оснащений функціями захисту сім'ї, включаючи віддалену допомогу голосового зв'язку, екстрений виклик за допомогою однієї клавіші у разі надзвичайної ситуації та виявлення падіння користувача за допомогою датчиків.
Читати новину повністю
* * *
Роботи та штучний інтелект
Робопси динамічно станцювали під The Rolling Stones
Роботи-пси від компанії Boston Dynamics показали, як вміють танцювати під музику гурту The Rolling Stones.


Роботи станцювали під хіт 1981 року "Start Me Up". Таким чином розробники псів долучились до привітання гурту, який дебютував з цією піснею 1981 року.
Читати новину повністю
* * *
Цукерберг розповів про створення роботизованої шкіри для «метавсесвіту»


Засновник Facebook Марк Цукерберг заявив, що його команда спільно з ученими з Університету Карнегі-Меллона створила роботизовану шкіру для забезпечення ефекту фізичної взаємодії у новому «метавсесвіті».
«Нові дослідження зі штучного інтелекту спрямовані на розуміння світу через дотик. Ми розробили сенсорний датчик високої роздільної здатності та спільно з Університетом Карнегі-Меллона створили тонку роботизовану шкіру», - написав Цукерберг.
Читати новину повністю
* * *
В Австралії розробили робота-павука для сканування печери зі списку ЮНЕСКО


Студенти з австралійського Університету Аделаїди розробили робота для сканування Наракортської печери, яку було внесено до списку Світової спадщини ЮНЕСКО.

За задумом студентів, робот-павук, який був розроблений в рамках проєкту CaveX, повинен зробити сканування самої печери у 3D.
Читати новину повністю
* * *
Студенти КПІ презентували двох роботів на Web Summit 2021
Студенти Національного технічного університету України "Київський політехнічний інститут ім. Ігоря Сікорського" 4 листопада презентували двох роботів на найбільшій у світі ІТ-конференції Web Summit 2021.



Читати новину повністю
* * *
Наука
В Австралії навчилися робити COVID-щеплення пластирем

Науковці з австралійського університету Квінсленду успішно розробили метод проведення щеплень проти COVID-19 за допомогою пластирів.

«Винахід, опублікований в журналі Science Advances, використовує «пластир з мікрочипами високої щільності», що після нанесення на шкіру, запускає тисячі мікроскопічних реакцій», - йдеться у матеріалі.
Читати новину повністю
* * *
Учені знайшли антитіло, здатне протистояти різним коронавірусам

Науковці Дюкського університету та Університету Північної Кароліни в Чапел-Гілл (США) виявили та протестували антитіло, яке обмежує тяжкість інфекцій, викликаних різними коронавірусами, зокрема тими, що викликають COVID-19.

«Це антитіло має потенціал для лікування поточної епідемії… Воно також може стати у пригоді для майбутніх спалахів, або якщо інші коронавіруси перейдуть від своїх природних господарів-тварин до людей», - зазначив співавтор дослідження доктор Бартон Гейнс.
Читати новину повністю
* * *
Автомобілі й не тільки
В Амстердамі запустили перше безпілотне водне таксі
Автономне водне таксі Roboat запустили на каналах Амстердама.

Безпілотний човен отримав назву Roboat III. Він був створений науковцями з Массачусетського технологічного інституту та Амстердамського інституту передових міських рішень.
Читати новину повністю
* * *
Ferrari планує випустити перший електрокар за чотири роки

Італійський автовиробник Ferrari випустить свій перший електричний спорткар уже у 2025 році.
За словами гендиректора компанії Бенедетто Вінью, повний план випуску електрокара буде готовий вже 16 червня наступного року.
Читати новину повністю
* * *




Mazda випустить авто, яке зупиняється, коли водій засинає



Японська автомобілебудівна компанія Mazda планує розпочати наступного року продаж автомобілів, які здатні визначати, коли водій раптово засинає або йому стає зле за кермом, і автоматично зупинятися.

Як зазначається, система моніторингу стану водія стежить за рухами очей і положенням голови за допомогою камери, встановленої в салоні автомобіля.
Читати новину повністю
* * *
Toyota заявила про рекордний продаж і чистий прибуток



Японська автомобілебудівна компанія Toyota повідомила про рекордний продаж і чистий прибуток у першій половині поточного фінансового року.

Продажі були сприятливими у Північній Америці, де попит стрімко відновлюється через ослаблення пандемії.
Читати новину повністю
Ще більше цікавих новин шукайте на сайті Укрінформу.