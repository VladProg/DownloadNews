Австрійська компанія CycloTech після 15 років розробки презентувала свій перший концепт електричного аеротаксі з вертикальним зльотом і посадкою (eVTOL).

Як передає Укрінформ, про це повідомляє New Atlas.
Літаючий апарат, який отримав назву CruiseUp, розрахований на перевезення двох осіб. Він приблизно в півтора раза більший за звичайний наземний автомобіль.

Майбутнє аеротаксі працюватиме з шістьма роторами, що обертаються, хоча візуально відразу видно лише чотири з боків. Два інших встановлені спереду й ззаду пасажирської кабіни.
Аеротаксі матиме максимальну швидкість у 150 км/год і орієнтовний запас ходу в 100 км на одній зарядці.

Компанія розраховує офіційно побачити CruiseUp у небі не раніше 2035 року.
Як повідомляв Укрінформ, американська компанія Joby Aviation побудує у Дейтоні, штат Огайо, перший завод із виробництва електричних аеротаксі з вертикальним зльотом і посадкою (eVTOL).