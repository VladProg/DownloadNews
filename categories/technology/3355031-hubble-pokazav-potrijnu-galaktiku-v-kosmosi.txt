Телескоп Hubble зробив завдяки своїй ширококутовій універсальній камері WFC3 фотографію галактики SGAS 0033+02, яку на одному знімку можна побачити тричі.

Як передає Укрінформ, про це повідомляє обсерваторія.

Зазначається, що багаторазова поява SGAS 0033+02 на одному зображенні не наслідок помилки, а результат дивовижного феномена, відомого як гравітаційне лінзування.
Гравітаційне лінзування відбувається, коли світло від дуже далекої галактики — наприклад SGAS 0033+02 — вигинається («лінзується») під дією гравітації масивного небесного об’єкта, який знаходиться на передньому плані, між далекою галактикою і Землею.
SGAS 0033+02 була відкрита під час Слоанівського цифрового огляду неба, мета якого - ідентифікація дуже збільшених галактики, які були гравітаційно «лінзовані» скупченнями галактик переднього плану.
SGAS 0033+02 викликає особливий інтерес через незвичайну близькість на небі до дуже яскравої зірки. Саму зірку можна використовувати для калібрування та корекції спостережень «лінзової» SGAS 0033+02.
Як повідомляв Укрінформ, телескоп Hubble зробив фотографію частини відбивної туманності IC 2631, яка знаходиться у сузір'ї Хамелеон.