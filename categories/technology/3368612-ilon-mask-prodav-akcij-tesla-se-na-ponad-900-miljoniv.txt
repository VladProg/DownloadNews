Підприємець і винахідник Ілон Маск знову скоротив свою долю в компанії Tesla, продавши акції на суму $906,5 мільйона.

Як передає Укрінформ, про це повідомляє Bloomberg.
Повідомляється, що Маск продав 934 091 акцію компанії-виробника електрокарів. Згідно з документами Комісії з цінних паперів і акцій (SEC), оприлюдненими у понеділок, його прибуток склав 906,5 мільйона доларів.
ЗМІ зазначає, що Маск продає акції, аби покрити податки, які має сплатити при виконанні 2,1 млн опціонів. За останній час Маск продав майже 12 млн власних акцій, вперше зробивши це після опитування підписників у Twitter.
Маск наразі є найбагатшою людиною у світі, його капітал складає понад 300 мільярдів доларів. Також минулого місяця «Тесла» стала шостою компанією в історії Сполучених Штатів, капіталізація якої склала 1 трильйон доларів. Швидше за неї цієї позначки сягнула лише одна компанія – Facebook.
Як повідомляв Укрінформ, у листопаді Маск пообіцяв продати частину своїх акцій компанії «просто зараз», якщо ООН доведе, що 6 мільярдів доларів можуть вирішити проблему голоду у світі.