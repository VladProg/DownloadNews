Міністр автомобільного транспорту та автомобільних доріг Індії Нітін Гадкарі представив прототип автомобіля, що працює на етанолі.

Про це повідомляє Сіньхуа, передає Укрінформ.
Прототип електрифікованого автомобіля на «гнучкому паливі» (Flex Fuel) ВS-6 stage II розроблений компанією Toyota Karloskar Motor.
Flex Fuel – технологія, яка дозволяє двигуну використовувати вищий відсоток етанолу, змішаного із бензином або газоліном, що допомагає зменшити викиди вуглекислого газу, покращити сталу мобільність і зменшити залежність від традиційних джерел палива.
Міністр зазначив, що Індія має зменшити залежність від імпорту нафти. Завдяки змішуванню етанолу зростання сільського господарства в Індії зросте з 12% до 20% і забезпечить багато робочих місць, сказав Гадкарі.

Як повідомляв Укрінформ, Індія планує заборонити транспортні засоби, які працюють на дизельному пальному, у містах із населенням понад мільйон людей і містах із високим рівнем забруднення до 2027 року у межах переходу до "зеленої" економіки.
Фото: PTI