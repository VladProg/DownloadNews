Компанія Samsung анонсувала створення найбільшого модуля оперативної пам’яті об’ємом в 1 Терабайт. Карта буде створена на базі матриці DDR5 DRAM на 32 Гб.

Як передає Укрінформ, про це повідомляє TechRadar.
Нова карта пам’яті від Samsung ґрунтуватиметься на 12-нанометровому техпроцесі, а її розміри будуть удвічі більшими за модуль DRAM на 16 Гб, який компанія масово виробляє з травня цього року.
Об’єм пам’яті в 1 Терабайт підходить для використання у навантаженнях зі штучним інтелектом (ШІ) і великими об’ємами даних, йдеться у матеріалі.
Наразі найбільший об’єм карток пам’яті Samsung становить 512 Гб, вони виробляються з 2021 року.
Компанія ще не встановила дату початку виробництва карток DDR5 на 1 Терабайт і не вказала їхньої вартості, проте, за підрахунками ThechRadar, один модуль може обійтися споживачам у 15 000 доларів США.
Як повідомляв Укрінформ, компанія Samsung Electronics Co. заборонила співробітникам використовувати генеративні інструменти штучного інтелекту (ШІ).
Фото: Samsung