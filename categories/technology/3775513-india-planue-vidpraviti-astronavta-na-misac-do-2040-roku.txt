Прем’єр-міністр Індії Нарендра Моді заявив, що Індія планує відправити астронавта на Місяць до 2040 року та створити космічну станцію до 2035 року.

Як передає Укрінформ, про це повідомляє ВВС.
Окрім цього, Моді попросив вчених працювати над місіями на Венеру і Марс. Індійська організація космічних досліджень (ISPRO) також працює над проєктом Gaganyaan, метою якого є відправка команди астронавтів на орбіту на відстані у 400 кілометрів та їх безпечне повернення на землю в індійських водах. У суботу, 21 жовтня, ISPRO проведе ключове випробування у цій місії, йдеться у матеріалі.
Після цього буде проведений ще один випробувальний політ із роботом у відкритий космос, перш ніж остаточна пілотована місія буде запущена до кінця 2024 року.
Як повідомляв Укрінформ, 23 серпня Індія стала четвертою країною, яка змогла успішно здійснити посадку місії Chandrayaan-3 на Місяць. 3 вересня Індія перевела в режим сну свій місяцехід «Праг'ян» після завершення двотижневого періоду проведення експериментів на супутнику Землі. 22 вересня ISPRO) повідомила про втрату зв’язку із місяцеходом «Праг'ян».