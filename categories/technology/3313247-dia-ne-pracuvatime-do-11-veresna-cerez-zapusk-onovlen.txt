Портал державних послуг «Дія» не працюватиме 10 вересня у зв’язку з оновленням адресних довідників.

Про це повідомляє «Дія» у Фейсбуці, передає Укрінформ.
Зокрема, зазначається, що на порталі в ніч на 10 вересня запустили оновлення адресних довідників, тому послуги будуть недоступні.
"Очікується, що оновлення триватиме близько доби, тобто орієнтовний час відновлення роботи порталу – 2:00 суботи, 11 вересня", - йдеться в повідомленні.
Як пояснила адміністрація порталу, мета оновлень – безпомилкове відображення належності населених пунктів до громад.
"Ми працюємо в турборежимі, щоб послуги відновилися якнайшвидше", - запевнили в "Дії”.