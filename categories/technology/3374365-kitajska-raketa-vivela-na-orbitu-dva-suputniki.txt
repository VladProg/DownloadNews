Китай у четвер запустив два супутники у космос за допомогою ракети-носія "Чанчжен-7А" (Long March-7A).

Про це повідомляє Укрінформ з посиланням на Сіньхуа.
Запуск було здійснено о 18:12 за пекінським часом з космодрому Веньчан у провінції Хайнань на півдні Китаю.
Супутники "Шиянь-12 01" та "Шиянь-12 02" успішно вийшли на задану орбіту.
Для ракет-носіїв серії "Чанчжен" цей політ став 402-м.
Як повідомлялося, наприкінці листопада Китай запустив супутник "Шиянь-11". Він переважно використовуватиметься для обстеження земельних та природних ресурсів країни, міського планування, оцінки врожайності сільгоспкультур, а також запобігання стихійним лихам.