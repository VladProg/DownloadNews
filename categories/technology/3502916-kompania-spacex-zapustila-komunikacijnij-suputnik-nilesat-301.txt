Американська компанія SpaceX Ілона Маска запустила комунікаційний супутник Nilesat 301, який належить єгипетській компанії Nilesat.

Як передає Укрінформ, про це повідомляє Space.com.
Запуск ракети-носія Falcon 9 відбувся о 00.04 годині за київським часом на космодромі у штаті Флорида.
Через 33 хвилини після запуску, комунікаційний супутник Nilesat 301 був успішно виведений на геоперехідну орбіту, яка знаходиться на відстані в 35 800 км від Землі.
Зазначається, що компанія Ілона Маска запустила вже 23 орбітальні місії в 2022 році.
Як повідомляв Укрінформ, нещодавно американська компанія SpaceX Ілона Маска успішно запустила чергову партію інтернет-супутників Starlink - 53 апарати.