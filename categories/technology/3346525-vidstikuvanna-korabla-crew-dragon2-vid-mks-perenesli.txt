NASA та компанія SpaceX Ілона Маска вирішили перенести відстикування космічного корабля Crew Dragon-2 від Міжнародної космічної станції (МКС) у зв’язку з несприятливими погодними умовами у зоні приземленні апарату у Мексиканській затоці.

Як передає Укрінформ, про це повідомляє пресслужба американського відомства.
За даними NASA, у Мексиканці затоці очікуються сильні пориви вітру.
Зазначається, що замість 7 листопада відстикування Crew Dragon-2 відбудеться вже у понеділок 8 листопада о 21.05 за київським часом. Його приземлення у воді заплановане на 10 листопада о 04.33 за київським часом.
Космічний корабель автономно здійснить відстикування й зробить декілька світлин МКС. Після цього він направиться у бік Землі, де здійснить посадку в одній з семи визначених місць у Мексиканці затоці.
Як повідомляв Укрінформ, компанія SpaceX і Національне управління з аеронавтики і дослідження космічного простору (NASA) перенесли запуск пілотованого космічного корабля Crew Dragon-3 до Міжнародної космічної станції щонайменше до 8 листопада.
Фото: NASA