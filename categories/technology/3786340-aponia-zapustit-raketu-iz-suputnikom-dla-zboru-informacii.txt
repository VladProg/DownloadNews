Японія планує запустити у січні ракету-носій H2A із супутником для збору інформації для японського уряду.

Про це повідомляє NHK, передає Укрінформ.
За даними джерел, запуск заплановано на 11 січня з Центру космічних досліджень Танегасіма у префектурі Кагосіма на південному заході країни.
Ракета доставить на орбіту супутник із оптичною системою, здатний робити знімки різних місць по всій планеті з висоти кількох сотень кілометрів над Землею.
Супутник буде використовуватися для таких цілей, як спостереження за місцями запуску ракет у Північній Кореї, а також оцінка збитків від стихійних лих.
Як повідомляв Укрінформ, компанія SpaceX запустила місію SES O3b mPOWER, яка вивела два супутники зв’язку на середню навколоземну орбіту.
Фото: The Yomiuri Shimbun