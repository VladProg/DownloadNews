Міністерство цифрової трансформації планує долучитися до проведення перепису населення після війни та залучити інформацію з реєстрів для спрощення процедури.

Як передає Укрінформ, про це віцепрем'єр з інновацій, розвитку освіти, науки та технологій – міністр цифрової трансформації Михайло Федоров сказав в ефірі телемарафону «Єдині новини».
«Після нашої перемоги потрібно буде точно проводити перепис населення. Але ми взагалі переосмислили підхід до цього. І розуміємо, що багато інформації можна отримати завдяки верифікації в реєстрах, щоб не смикати наших громадян і не запитувати те, що і так можна побачити завдяки деперсоналізованій синхронізації певних реєстрів», – розповів урядовець.
За його словами, до перепису населення Мінцифри планує залучити компанію Аpple.
«Це буде один з найбільш сучасних та інноваційних переписів населення у світі», – додав Федоров.
Як повідомлялося, всеукраїнський перепис населення, який планували провести у 2023 році, відбудеться вже після закінчення війни.