Музичний додаток Spotify використовуватиме великі мовні моделі (LLM) від Google Cloud, які допомагатимуть підбирати індивідуальні рекомендації на основі того, які користувач слухає подкасти та аудіокниги.

Про це повідомляє Reuters, передає Укрінформ.
LLM на основі штучного інтелекту, такого як ChatGPT від OpenAI та Google Bard, має величезну кількість даних і може генерувати текст та інший контент.
Google Cloud має кілька LLM, таких як PaLM 2, Codey, Imagen і Chirp, які тренуються на текстах, кодах, зображеннях, аудіо та відео.
Завдяки розширеному партнерству з Google, Spotify також вивчає можливості використання LLM для забезпечення більш безпечного прослуховування та виявлення потенційно шкідливого контенту.
Spotify був одним із перших, хто почав застосовувати ШІ для алгоритмів музичних рекомендацій. Зараз шведська компанія прагне використовувати LLM, щоб повторити цей досвід для свого немузичного контенту, такого як подкасти та аудіокниги.
Як повідомляв Укрінформ, популярний стримінговий сервіс Spotify розширив свою пропозицію аудіокниг, надаючи всім платним підписникам 15 годин безкоштовного прослуховування на місяць.