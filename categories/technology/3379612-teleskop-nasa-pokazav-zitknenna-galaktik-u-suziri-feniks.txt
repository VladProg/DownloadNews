Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала скупчення галактик Ель Гордо, яке знаходиться у сузір’ї Фенікс.

Як передає Укрінформ, про це обсерваторія повідомила у Твіттері.
«Ель Гордо (іспанською «товстий») є найбільш масивним скупченням галактик», - йдеться у повідомленні.
Зазначається, що це галактичне скупчення має масу в приблизно в три мільйони мільярдів разів більше за масу нашого Сонця.

Ель Гордо складається з двох скупчень галактик, які стикаються один із одним зі швидкістю у кілька мільйонів кілометрів на годину.
Як повідомляв Укрінформ, космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала біполярну туманність Мураха (Мензел 3, Mz 3) у сузір’ї Косинець.
Фото: NASA