Американська компанія Google презентувала два нові смартфони Pixel 6 та Pixel 6 Pro, уперше з власним процесором.

Як передає Укрінформ, про це повідомляє CNet.
Зазначається, що вартість Pixel 6 стартує від 599 доларів США, у той час, як один базовий екземпляр Pixel 6 Pro коштуватиме вже 899 доларів США.
Модель Pixel 6 має 16,3-сантиметровий дисплей з роздільною здатністю FHD+. Швидкість оновлення екрану можна перемикати між 90 та 60 Гц.
Водночас Pixel 6 Pro має 17-сантиметровий LTPO-дисплей з роздільною здатністю QHD. Швидкість оновлення екрану можна перемикати між 10 та 120 Гц.
Вперше в обох пристроях встановлений процесор власного виробництва Google Tensor. При цьому Pixel 6 має додатково батарею потужністю в 4 614 мегаампер за годину, а Pixel 6 Pro – 5 003 мегаампер за годину.
Селфікамера Pixel 6 має 8 Мп, а Pixel 6 Pro – 12 Мп.
Операційна пам'ять у Pixel 6 дорівнює 8 Гб, а внутрішня до 256 Гб. При цьому, Pixel 6 Pro «операційка» становить 12 Гб, а внутрішня пам'ять до 512 Гб.
Зазначається, що в обох смартфонах, з Android 12, також встановлена технологія зчитування відбитків пальців та підтримка 5G.
Як повідомляв Укрінформ, китайська компанія Realme презентувала 19 жовтня два нові смартфони Realme GT Neo 2T та Realme Q3s.
Фото: Patrick Holland/CNET