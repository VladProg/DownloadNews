Вулканічні породи, зібрані в рамках китайської місії Chang'e-5 на Місяці, мають вік у близько 2 мільярди років, що робить їх наймолодшими породами, які коли-небудь були зібрані на супутнику планети Земля.

Як передає Укрінформ, про це повідомляє Xinhua.
Провідний автор дослідження, професор Олександр Немчин з австралійського Університету Кертін заявив, що дослідники визначали вік зразків місячних порід під час дистанційних сеансів з Пекінською лабораторією за допомогою великих мас–спектрометрів.
Він також додав, що проаналізувавши хімічний склад цих гірських порід, науковці встановили, що зразки були на 1 мільярд років молодше тих порід, які раніше були зібрані на Місяці.
Зазначається, що самі зразки гірських порід були зібрані під час китайської місячної місії Chang'e-5 у грудні 2020 року, що сталося вперше, коли будь-яка країна змогла зібрати зразки ґрунту з Місяця після 1976 року.
Як повідомляв Укрінформ, влада Об’єднаних Арабських Еміратів планує у 2028 році запустити місію на астероїд, який розташований між Марсом і Юпітером, з метою збору даних про походження Всесвіту.