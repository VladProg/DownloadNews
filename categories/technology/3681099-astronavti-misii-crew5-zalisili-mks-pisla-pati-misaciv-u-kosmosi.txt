Місія астронавтів SpaceX Crew-5 для NASA відправилася з Міжнародної космічної станції після більш ніж п'яти місяців перебування в космосі.

Як передає Укрінформ, про це повідомляє Space.com.
Капсула Crew Dragon Endurance від SpaceX відстикувалася від МКС у суботу, о 09.20 годині за київським часом.

На борту космічного апарату перебувають астронавти NASA Джош Кассада та Ніколь Манн, представник Японії Коічі Ваката та російська космонавтка Анну Кікіна.
Всього вони перебували у космосі понад п’ять місяців.
Зазначається, що NASA двічі (в середу 7 березня і у четвер 8 березня) відкладала відстикування капсули від МКС через проблеми з погодою.
Очікується, що астронавти прибудуть на Землю у неділю вранці.
Ракета-носій Falcon 9 компанії SpaceX запустила на МКС капсулу з місією Crew-5 на борту ще 5 жовтня минулого року.
Як повідомляв Укрінформ, 2 березня ракетна компанія Ілона Маска SpaceX запустила екіпаж із чотирьох осіб (місія Crew-6) на орбіту на шляху до Міжнародної космічної станції (МКС).
Фото: NASA