Американський стартап Nimbus представив прототип міського електричного трицикла Nimbus One.

Як передає Укрінформ, про це повідомляє TechCrunch.
Довжина триколісного засобу пересування становить 2,3 метра, а ширина 0,84 м, що робить його в 3-5 разів меншим за звичайний автомобіль.

Максимальна швидкість Nimbus One становить 80 км за годину завдяки батареї 9 кВт за годину, а на одній зарядці він може проїхати відстані до 150 км. Повне заряджання батареї триватиме до 5,4 години.
Вартість одного екземпляра становитиме 9980 доларів, проте компанія також планує здавати його в оренду. Перші доставки очікуються вже наступного року.

У компанії зазначають, що Nimbus One «поєднує в собі зручність і вартість мотоцикла з безпекою та комфортом автомобіля».
Фото: Nimbus