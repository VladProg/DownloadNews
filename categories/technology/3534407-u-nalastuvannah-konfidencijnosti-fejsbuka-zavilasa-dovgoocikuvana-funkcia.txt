Соціальна мережа Фейсбук, що належить компанії Meta Platforms, додала вкладку, в якій користувачі зможуть бачити лише публікації від обраних друзів, груп та сторінок.

Як передає Укрінформ, про це повідомляє The Sun.
Вкладка отримала назву «Feeds» (Стрічки).
За словами глави компанії Марка Цукерберга, цей довгоочікуваний крок спрямований на те, щоб користувачам було легше контролювати, який контент вони бачать у Фейсбуці.
Зазначається, що в новій вкладці користувачі зможуть переглянути останні публікації від обраних друзів, сторінок і груп. Ба більше, користувачі матимуть можливість переглянути публікації від всіх трьох категорій одночасно або відфільтрувати їх по кожній категорії окремо.
При цьому навіть у новій вкладці будуть і далі показуватися рекламні оголошення.
Як повідомляв Укрінформ, нова функція соціальної мережі Інстаграм, спрямована на допомогу у пошуку зниклих дітей, незабаром запрацює в Україні.