Японський телекомунікаційний гігант NTT розробляє зручну та недорогу платформу зі штучним інтелектом для використання в бізнесі.

Як передає Укрінформ, про це повідомляє NHK.
Представлення продукту заплановане на березень наступного року.
Зазначається, що технологія базуватиметься на великій мовній моделі «цудзумі», названій на честь портативного японського барабана.
У NTT заявили, що розробники цудзумі зосереджуються на посиленні здатності платформи працювати японською мовою.
Також стверджується, що клієнти зможуть швидко та легко навчитися користуватися платформою, оскільки вона буде налаштована для конкретних сфер бізнесу.
У NTT додали, що з цих причин цудзумі не потребуватиме великих засобів обробки даних.
У майбутньому компанія планує об’єднати менші об’єкти обробки даних, щоб спільно функціонувати як великомасштабна модель. Для цього використають оптичну та бездротову мережу нового покоління NTT IOWN.
Як повідомляв Укрінформ, компанія американського мільярдера Ілона Маска xAI представила чат-бот Grok на основі штучного інтелекту (ШІ), після виходу з ранньої бета-версії він стане доступним лише для користувачів X Premium+.