Найпотужніший телескоп у світі "Джеймс Вебб" вартістю 10 мільярдів доларів запущено у космос.

Як передає Укрінформ, про це повідомляє ВВС.
Наголошується, що ракета-носій "Аріан" з телескопом на борту стартувала з космодрому Куру у Французькій Гвіані.

Політ телескопа на орбіту тривав трохи менше ніж пів години, а сигнал, що підтверджує успішний результат, отримано в Кенії.
Джеймс Вебб є вдосконаленим наступником телескопа "Хаббл".
Серед ключових цілей обсерваторії – вивчення перших екзопланет, зірок-піонерів. Саме ядерні реакції у цих об'єктах привели до утворення найперших важких атомів, необхідних для життя – вуглецю, азоту, кисню, фосфору та сірки.
Ще однією метою Вебба буде вивчення атмосфери далеких планет. Це допоможе вченим визначити, чи придатні ці світи для життя.
Орбітальний інфрачервоний космічний телескоп «Джеймс Вебб» – спільний проект Європейського космічного агентства (ESA), Національного управління з аеронавтики та дослідження космічного простору (NASA) та Канадського космічного агентства (CSA). Його запуск цього року переносили кілька разів.
Фото: NASA