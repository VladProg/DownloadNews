Штурмовий БПЛА Akıncı компанії Baykar Makina, на якому встановлено двигун українського виробництва, вперше залучено до міжнародних навчань.

Про це повідомляє Укрінформ із посиланням на повідомлення міністерства національної оборони Туреччини у Твіттері.
«Штурмовий БПЛА Akıncı вперше бере участь у навчаннях Anatolian Eagle-2022, які проходять на базі 3-го головного реактивного командування у Конії за участю дружніх і союзних країн», - йдеться у дописі.


Dost ve müttefik ülkelerin katılımıyla Konya’daki 3’üncü Ana Jet Üs Komutanlığımızda gerçekleştirilen Anadolu Kartalı-2022 Eğitimi’nde ilk kez Akıncı TİHA da görev yapıyor.#AnadoluKartalı #Akıncı #TİHA pic.twitter.com/ZhlbgH9gg3
— T.C. Millî Savunma Bakanlığı (@tcsavunma) June 21, 2022

Нагадаємо, у Туреччині 20 червня стартували міжнародні навчання Anatolian Eagle-2022, у яких беруть участь військові Туреччини, Азербайджану, Великої Британії, Пакистану, Йорданії, ще 13 країн представлені як спостерігачі.
Як повідомляв Укрінформ, на різні конфігурації БПЛА Akıncı встановлюються двигуни виробництва ДП «Івченко-прогрес» та АТ «Мотор Січ».
Фото: ArmyInform