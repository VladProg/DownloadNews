Компанія Motorola презентувала новий бюджетний смартфон Motorola Edge 40 Neo.

Як передає Укрінформ, про це повідомляє GSM Arena.
Пристрій має 16,6-сантиметровий POLED-дисплей із роздільною здатністю FullHD+ та частотою оновлення екрану в 144 Гц.
У середині встановлений процесор Dimensity 7030 SoC та батарея з ємністю в 5 тисяч міліампер за годину.

Компанія стверджує, що адаптер живлення з потужністю в 68 Вт, який входить до комплекту, може зарядити батарею з нуля до 50% за 15 хвилин.

Оперативна пам'ять становить 12 Гб, а внутрішня - 256 Гб. Основна камера має 50 Мп, а селфікамера – 32 Мп.
Motorola Edge 40 Neo буде доступний у трьох кольорах: чорний, темно-блакитний та темно-зелений.

Зазначається, що вартість одного екземпляра бюджетного смартфону, який підтримує 5G та NFC, становитиме 399 євро.
Як повідомляв Укрінформ, компанія Motorola презентувала новий бюджетний смартфон Motorola Moto G54.
Фото: GSM Arena