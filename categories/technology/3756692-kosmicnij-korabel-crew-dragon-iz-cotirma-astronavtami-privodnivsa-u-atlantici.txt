Космічний корабель Dragon Endeavor компанії SpaceX з чотирма членами екіпажу на борту в понеділок, 4 вересня, повернувся на Землю, приводнившись в Атлантичному океані.

Як передає Укрінформ, про це повідомляє Space.com.
Приводнення було зафіксоване о 07.17 годині за київським часом поблизу узбережжя Флориди, США.
Таким чином американці з NASA Стівен Боуен і Воррен Хобург, Султан Аль-Неяді з ОАЕ (Об’єднані Арабські Емірати) та Андрій Федяєв із РФ повернулися на Землю після піврічної місії на Міжнародній космічній станції.
Місія Crew-6 була запущена в космос 2 березня цього року.

«Ми здійснили три виходи у відкритий космос разом із нашим. Ми прийняли вантажний транспортний корабель Cygnus. Ми провели багато технічного обслуговування, і, сподіваюся, ми залишаємо космічну станцію трохи кращою, ніж коли ми на неї прибули», — сказав Воррен.
Як повідомляв Укрінформ, космічний корабель Dragon Endeтavor компанії SpaceX з чотирма астронавтами на борту в неділю, 3 вересня, відстикувався від Міжнародної космічної станції і став повертатися на Землю.
Фото: NASA