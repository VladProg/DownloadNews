Ряд японських компаній розробили системи зі штучним інтелектом (ШІ) з метою впровадження їх у школах, аби зробити навчання більш цікавим для учнів.

Як передає Укрінформ, про це повідомляє NHK.
Система з використанням ШІ, створена компанією Konica Minolta, аналізує реакцію учнів із використанням зображень, зроблених під час уроків.

Вона збирає дані про рівень концентрації учнів, аналізуючи напрям їхніх поглядів і навіть того, як вони піднімають руки.
Компанія вважає, що завдяки використанню цієї системи способи спілкування та викладання вчителів будуть краще підходити для дітей.
Інша компанія зі сфери інформаційних технологій Techno Horizon із міста Нагоя у центральній Японії розробила технологію на основі ШІ, яка аналізує емоційний стан учнів.
Цей штучний інтелект пов'язаний із вбудованими камерами планшетних комп'ютерів, які використовують самі ж учні.
Технологія дозволяє робити висновки з пульсових хвиль на лобах учнів і руху їх голів, чи збуджені вони, нудьгують чи перебувають у стані стресу.
Як повідомляв Укрінформ, токійський стартап Preferred Robotics Inc. презентував робота Kachaka зі штучним інтелектом для допомоги вдома.