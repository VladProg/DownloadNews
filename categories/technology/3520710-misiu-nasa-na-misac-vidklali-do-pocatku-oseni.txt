Національне управління з аеронавтики і дослідження космічного простору NASA оголосило про нові дати можливого запуску ракети в рамках місячної місії Artemis 1.

Як повідомляє Укрінформ із посиланням на NASA Space Flight.
«Після успішної генеральної репетиції NASA Exploration Ground Systems (EGS) повернула ракету Space Launch System (SLS) до місця збірки літальних апаратів, що має бути востаннє перед запуском. Зараз апарат Artemis 1 пройде остаточну перевірку готовності та підготовку до запуску перед його дебютним польотом, запланованим на кінець цього року», - йдеться у повідомленні.

Наразі NASA для запуску ракети в рамках місії Artemis 1 орієнтується на часове вікно з 23 серпня по 6 вересня.
«Але до цього першого польоту ще потрібно виконати роботу, яка може вплинути на майбутній графік», - вказують в NASA.
У NASA також перераховують технічні недоліки, виявлені під час останніх випробувань, які мають бути усунені для польоту.

Як повідомляв Укрінформ, раніше Національне управління з аеронавтики і дослідження космічного простору (NASA) оголосило про перенесення першого непілотованого польоту ракети-носія Space Launch System (SLS) та модуля Оріон до орбіти Місяця, запланованих в рамках місії Artemis 1, на 19 червня цього року.