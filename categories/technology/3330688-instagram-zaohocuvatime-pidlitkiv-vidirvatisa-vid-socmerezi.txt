Нова функція Instagram заохочуватиме підлітків робити перерви під час користування соціальною мережею.

Як передає Укрінформ із посиланням на Verge, про це повідомив віцепрезидент Facebook з глобальних питань Нік Клегг.
«Ми маємо намір представити те, що, я думаю, матиме велике значення: коли наші системи будуть бачити, що підлітки дивляться один і той же контент знову і знову і він не сприяє їх благополуччю, ми підштовхнемо підлітків до перегляду іншого контенту», - сказав Клегг.
Він додав, що на додаток до планів припинення для платформи Instagram Kids і надання батькам додаткових засобів контролю для спостереження за підлітками, компанія планує впровадити функцію «зробіть перерву», яка пропонуватиме підліткам відпочити від користування Instagram. Як саме - не уточнюється.
Таким чином Facebook намагається компенсувати збитки репутації, які компанії завдав виступ колишньої співробітниці Френсіс Хаген перед сенаторами США. Вона заявляла, що Facebook відомо про деструктивності алгоритмів компанії, які видають дітям матеріали, здатні зашкодити їх психіці. За словами Хаген, Facebook видаляє тільки частину здатних травмувати негативних висловлювань та іншого контенту.