Китай у четвер вивів у космос новий метеорологічний супутник Fengyun-3 06.

Як передає Укрінформ, про це повідомляє Xinhua.
Супутник був запущений ракетою-носієм Long March-4C із космодрому Цзюцюань на північному заході Китаю об 11:47 (06:47 за Києвом) і успішно вийшов на заплановану орбіту.

Хоча в повідомленні чітко не зазначається призначення космічного апарата, відомо, що супутники серії Fengyun (у перекладі з китайської «вітер і хмари») призначені насамперед для вирішення завдань дистанційного зондування Землі, а саме – моніторингу й аналізу погоди на планеті.
Сьогоднішній запуск став 481-м польотом ракет-носіїв серії Long March (Великий похід).
Як повідомляв Укрінформ, Китай відправив понад сто видів насіння на космічну станцію Тяньгун на борту місії «Шеньчжоу-16», щоб дослідити, як на них вплине космічне випромінювання та мікрогравітація.