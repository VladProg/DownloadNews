Китайська автоматична станція «Чан'е-4» з місяцеходом «Юйту-2» провели вже тисячу днів на зворотному боці Місяця.

Як передає Укрінформ, про це повідомляє Xinhua.
За даними Китайського національного космічного управління (CNSA), «Чан'е-4» та «Юйту-2» добре працюють.
У відомстві додали, що апарат «Юйту-2» вже проїхав 839,37 метрів на Місяці й зібрав 3 632 гігабайти даних.
Зазначається, що станція «Чан'е-4» була запущена 8 грудня 2018 року, а приземлилася вона 3 січня 2019 року в кратері Фон Карман, що у південній півкулі зворотного боку Місяця.
Як повідомляв Укрінформ, 31 серпня Китайське національне космічне управління (CNSA) заявило, що марсохід «Чжужун», доставлений на поверхню Червоної планети 22 травня, пропрацював на Марсі вже 100 днів.
Фото: CNSA