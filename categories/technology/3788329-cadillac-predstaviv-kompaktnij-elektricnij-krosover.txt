Cadillac, марка автомобілів класу «люкс», яка належить концерну General Motors, презентувала новий електричний компактний кросовер 2025 Cadillac Optiq.

Як передає Укрінформ, про це повідомляє CNBC.
У Cadillac заявили, що автомобіль, який стане вже четвертим електромобілем бренду, буде нижчим за нинішній середньорозмірний кросовер Lyriq початкового рівня, ціна якого стартує приблизно від 59 000 доларів США.
При цьому Cadillac відмовився розкрити ціни та інші особливості Optiq 2025 року, який, як очікується, надійде в продажі у США вже наступного року.

Очікується, що автомобіль буде продаватися в Північній Америці, Китаї, Європі та потенційно на інших ринках.
«Cadillac переживає значний імпульс продажів завдяки нашому потужному портфоліо продуктів, і зараз ми розширюємо наш бізнес по всьому світу», — сказав віцепрезидент Cadillac Джон Рот.
Першим електромобілем Cadillac був Lyriq, другим - Celestiq із вартістю понад 300 000 доларів і третій - Escalade, вартість якого стартує приблизно від 130 000 доларів США.
Як повідомляв Укрінформ, минулого року Cadillac презентував електричний люксовий автомобіль 2024 Cadillac Celestiq.