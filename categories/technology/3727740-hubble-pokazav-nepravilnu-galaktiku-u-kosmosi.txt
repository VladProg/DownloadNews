Космічний телескоп NASA/ESA Hubble сфотографував неправильну галактику ESO 174-1 у космосі.

Про це повідомила обсерваторія NASA, передає Укрінформ.
Неправильна галактика (також іррегулярна або нерегулярна галактика) — галактика з неправильними зовнішніми обрисами або з нерівномірним розподілом яскравості.

ESO 174-1 знаходиться приблизно в 11 мільйонах світлових років від Землі і складається з яскравої хмари зірок і слабовидимого «звивистого вусика» що складається з темного газу та пилу.
Зазначається що це зображення є частиною колекції спостережень Hubble, спрямованих на те, щоб познайомитися з нашими найближчими галактичними сусідами.
Якщо бути більш точним, то ці спостереження спрямовані на визначення найяскравіших зірок і основних властивостей кожної відомої галактики в межах 10 мегапарсек.
Парсек є одиницею, яка використовується астрономами для вимірювання величезних відстаней до інших галактик. Так 10 мегапарсеків означає 32 мільйони світлових років.
Наприклад, найближча до Сонця зірка Проксима Центавра знаходиться на відстані приблизно 1,3 парсека або 40 мільйонів кілометрів.
Як повідомляв Укрінформ, космічний телескоп NASA/ESA Hubble сфотографував яскраве кулясте зоряне скупчення NGC 6544, що знаходиться у сузір’ї Стрільця.
Фото: esahubble.org