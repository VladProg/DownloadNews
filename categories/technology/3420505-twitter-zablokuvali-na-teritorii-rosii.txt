Російське наглядове відомство Роскомнагляд заблокувало у Росії соціальну мережу Twitter.

Як повідомляє Укрінформ, про це повідомляє Інтерфакс.
Згідно з універсальним сервісом РКН (вимагає авторизації на платформі ru) щодо перевірки блокувань сторінок і сайтів, у РФ обмежено доступ до ресурсу twitter.com на підставі вимоги Генпрокуратури Росії від 24 лютого.
Раніше в Роскомнагляді повідомили про повне блокування в РФ соцмережі Facebook.
Як повідомлялося, 24 лютого президент РФ Володимир Путін оголосив про початок вторгнення до України. Російські війська обстрілюють та знищують ключові об'єкти інфраструктури, здійснюють масовані обстріли житлових районів українських міст і селищ із використанням артилерії, реактивних систем залпового вогню та балістичних ракет.
В Україні запровадили воєнний стан і оголосили загальну мобілізацію.
Україна офіційно направила позов проти Російської Федерації до Міжнародного суду ООН у Гаазі.