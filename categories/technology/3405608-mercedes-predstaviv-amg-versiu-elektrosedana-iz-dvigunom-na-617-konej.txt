Німецький автовиробник Mercedes-Benz представив новий електричний автомобіль 2023 Mercedes-AMG EQE.

Як передає Укрінформ, про це повідомляє Car and Driver.
В автомобілі встановлені два електричні двигуни загальною потужністю 617 кінських сил та крутним моментом у 701Нм. Також є можливість придбати пакет Dynamic Plus, завдяки якому потужність електричного седана збільшиться до 677 к.с., а крутний момент до 738 Нм.






Mercedes представив AMG версію свого електроседана/Фото: MERCEDES-AMG








































У транспортному засобі встановлена акумуляторна батарея з потужністю 90,6 кВт за годину.
Автомобіль розганяється з «нуля» до 96 км за годину всього за 3,4 секунди, а з Dynamic Plus за 3,2 секунди.
Його максимальна швидкість не перевищує 221 км за годину у стандартній версії та 240 км за годину за наявності додаткового пакета.
Перші екземпляри 2023 Mercedes-AMG EQE з’являться у США вже на початку 2023 року. Ціна авто поки що невідома.
Як повідомляв Укрінформ, у вересні минулого року німецький автовиробник Mercedes-Benz вже представив новий електричний автомобіль 2023 Mercedes-Benz EQE.
Фото: MERCEDES-AMG