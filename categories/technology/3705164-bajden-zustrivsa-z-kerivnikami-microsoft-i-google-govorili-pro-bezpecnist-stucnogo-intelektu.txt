Президент Джо Байден зустрівся в четвер з керівниками провідних компаній у сфері штучного інтелекту (ШІ), включаючи Microsoft і Google, і дав зрозуміти, що вони мають забезпечити безпечність своїх продуктів.

Про це повідомляє Reuters, передає Укрінформ.
Як зазначається, у двогодинній зустрічі взяли участь Сундар Пічаї з Google, Сатья Наделла з Microsoft Corp, Сем Альтман з OpenAI і Даріо Амодей з Anthropic, а також віцепрезидент Камала Харріс і чиновники адміністрації.
"Байден, який користувався ChatGPT і експериментував з ним, сказав чиновникам, що вони мають пом'якшити нинішні та потенційні ризики, які ШІ становить для людей, суспільства і національної безпеки", - йдеться в повідомленні.
Між учасниками зустрічі відбулася дискусія про необхідність прозорішої політики компаній щодо систем ШІ та важливість оцінки безпечності таких продуктів. Крім того, йшлося пор необхідність захисту від зловмисних атак.
Учасники об'єктивно оцінили переваги та ризики, пов'язані із використанням ШІ, фактично дійшовши одностайних висновків щодо контролю за новітньою технологією.
Повідомляється, що Національний науковий фонд виділить 140 мільйонів доларів на запуск семи нових науково-дослідних інститутів ШІ. Також Адміністративно-бюджетне управління Білого дому випустить політичні рекомендації щодо використання ШІ федеральним урядом.

Як повідомляв Укрінформ, компанія Meta заявила в середу, що викрила постачальників шкідливого програмного забезпечення, які використовують інтерес громадськості до ChatGPT, щоб спонукати користувачів до завантаження шкідливих програм і розширень для браузерів.
Фото: Facebook/The White House