Ракета-носій SpaceX Falcon 9 відправила чотирьох астронавтів на космічному кораблі Crew Dragon під назвою Freedom на Міжнародну космічну станцію.

Про це повідомила компанія SpaceX у Твіттері, передає Укрінформ.
Як зазначається, запуск відбувся з космодрому на мисі Канаверал 27 квітня.



Crew-4 on orbit pic.twitter.com/pNlRTTdSYE
— SpaceX (@SpaceX) April 27, 2022

До екіпажу корабля увійшли астронавти NASA Челл Ліндгрен, Роберт Хайнс та Джесіка Уоткінс та представниця Європейського космічного агентства, італійка Саманта Крістофоретті. Очікується, що вони пробудуть на орбіті близько пів року, пише Space.com.

Як повідомлялося, нещодавно космічний корабель SpaceX Crew Dragon із чотирма членами екіпажу комерційної місії Axiom 1 здійснив посадку в Атлантичному океані. Астронавти провели на Міжнародній космічній станції понад два тижні, хоча спочатку планувалося, що місія триватиме 10 днів.
Фото: NASA