Ізраїльський стартап Curiosity Robotics створив доброзичливого балакучого маленького робота для навчання англійської мови як іноземної для дітей дошкільного віку.

Як передає Укрінформ, про це повідомляє NoCamels.
Aico, чарівний навчальний інструмент зі штучним інтелектом, який став результатом трирічних досліджень у лабораторіях Curiosity Labs при Тель-Авівському університеті.

Робот запрограмований на використання спеціального методу навчання, розробленого британсько-ізраїльським педагогом Хелен Дорон, яка виступає за те, щоб діти починали вивчати другу мову вже у віці трьох місяців.

«Ми знаємо, що до п’яти років у дитини розвинуто приблизно 90% мозку. Це ідеальний час для навчання. Нам обов’язково слід скористатися цим і почати викладати, як тільки ми зможемо, якомога швидше», — заявила Фалін Маккенна, менеджерка із продукції Curiosity Robotics.
Зазначається, що маленький білий робот значно менший за середнього трирічного малюка. У нього є руки, але немає ніг. Проте він має виразне усміхнене обличчя на екрані в голові.
Aico керується вчителем у класі через мобільний додаток.
Робот навчає дітей англійської мови за допомогою пісень, ігор та карток із простими словами. Це захоплюючий досвід, який перегукується з тим, як дуже маленькі діти опановують мову природним шляхом.
Компанія також має намір вийти за межі викладання лише англійської мови та адаптувати той самий педагогічний стиль до інших предметів, таких як математика та наука.
Як повідомляв Укрінформ, дослідники з Університету Каліфорнії у Сан-Дієго (США) створили робота, передні "кінцівки" якого схожі на ласти черепах.
Фото: Deposit Photos / Courtesy