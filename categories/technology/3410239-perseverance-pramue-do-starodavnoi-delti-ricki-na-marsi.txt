Марсохід Національного управління США з аеронавтики та дослідження космосу (NASA) Perseverance в рамках своєї місії з дослідження Червоної планети зробив нову світлину Марсу.

Як передає Укрінформ, про це повідомляє пресслужба апарату у Твіттері.

Зазначається, що Perseverance у цьому районі, де зробив фото, спочатку шукатиме можливості для здобуття нових зразків матеріалу на Марсі, а вже найближчими місяцями вирушить на північ до стародавньої дельти річки.
Ба більше, за рік, який марсохід провів на Червоній планеті, він уже проїхав понад 4 км.
Як повідомляв Укрінформ, марсохід Perseverance доправлений на Марс разом із вертольотом Ingenuity у межах дослідницької місії NASA 18 лютого 2021 року, після майже семи місяців польоту.
Одне з його завдань — зібрати на Марсі зразки породи, які на Землю вивезе спеціальна спільна місія Європейської космічної агенції та NASA.
Фото: NASA