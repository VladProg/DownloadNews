Наразі відновлено цифрове мовлення телеканалів "UA:Перший", "Рада", "1+1", "Україна", ICTV, "СТБ", "Інтер", "Україна 24", які певний час не працювали внаслідок удару російської армії по Київській телевежі.

Про це у Фейсбуці поінформував заступник керівника Офісу Президента України Кирило Тимошенко, передає Укрінформ.
"Відновили цифрове мовлення наступних каналів: "UA:Перший", "Рада", "1+1", "Україна", ICTV, "СТБ", "Інтер", "Україна 24". Все буде Україна!", – зазначив він.
Як повідомлялося, радник глави Міністерства внутрішніх справ України Антон Геращенко поінформував, що загарбники нанесли удар по Київській телевежі. У зв’язку із цим певний час телеканали не працювали.