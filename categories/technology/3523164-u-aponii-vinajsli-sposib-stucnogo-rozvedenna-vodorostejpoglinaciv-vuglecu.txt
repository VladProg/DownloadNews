Японська будівельна компанія Kajima розробила спосіб вирощування великих обсягів морських водоростей, здатних поглинати вуглекислий газ.

Про це повідомляє NHK, передає Укрінформ.
У Kajima заявили, що компанія розробила технологію штучного розведення водоростей, які ростуть у водах навколо Японії.
За словами представників компанії, їй вдалося сотні разів відтворити єдину клітину водорості, а потім висадити саджанці у водах на південь від Токіо.
Поглинання вуглецю в прибережних екосистемах, відоме як синій вуглець, привертає увагу як спосіб просування декарбонізації.
В Японії зазначено скорочення заростей прибережних морських водоростей через насипні роботи та підвищення температур морської води.
«Наша компанія – будівельна. Це означає, що ми маємо працювати екологічно. Синій вуглець – це один із способів для нас зробити свій внесок», - сказав дослідник Ямакі Кацунорі з Kajima.
Зазначається, що компанія працюватиме разом із рибальськими кооперативами та некомерційними організаціями над відновленням заростей морських водоростей на основі результатів проведених нею досліджень.
Як повідомляв Укрінформ, японські дослідники завили, що виявили у водах Арктики фітопланктон, здатний виробляти та накопичувати речовину, аналогічну тій, що міститься в бензині та дизельному паливі.