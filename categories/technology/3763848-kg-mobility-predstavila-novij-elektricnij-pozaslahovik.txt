Південнокорейська компанія KG Mobility презентувала новий електричний позашляховик Torres EVX.

Як передає Укрінформ, про це повідомляє Yonhap.
У компанії заявили, що EVX оснащений літій-залізо-фосфатною батареєю ємністю 73,4 кВт за годину і може проїхати до 433 кілометрів на одній зарядці.
На цей позашляховик KG Mobility надає гарантію у 10 років і 1 мільйон кілометрів пробігу на батарею.

Модель буде доступна у двох варіантах Torres EVX E5 і E7, які коштують 48 мільйонів вон (36 000 доларів США) і 50 мільйонів вон (38 тис. доларів США) відповідно.
Зазначається, що позашляховик Torres EVX є другою моделлю KG Mobility з акумуляторним живленням після Korando Emotion, представленої на внутрішньому ринку в лютому 2022 року.

Як повідомляв Укрінформ, британський автовиробник Lotus представив новий власний електрокар Lotus Emeya.
Фото: KGM Global