Компанія Tesla Ілона Маска відкликає у Китаю майже 200 тисяч електрокарів через проблеми з багажником і переднім капотом, які підвищують ризик зіткнення на дорозі.

Як передає Укрінформ, про це повідомляє Daily Sabah.
За даними китайського регулятора, дефекти можуть призвести до відкриття капотів під час руху електрокарів.
Йдеться про майже 19 700 моделей електрокарів Model S та близько 180 тисяч автомобілів Model 3, які були випущені з 2015 до 2020 року.
Як повідомляв Укрінформ, 30 грудня компанія Tesla Ілона Маска вирішила відкликати понад 475 тисяч електрокарів у США з огляду на технічні неполадки, які можуть збільшити ризик аварій на дорозі.
За даними Національної адміністрації безпеки дорожнього руху США (NHTSA), кабель камери заднього виду може бути пошкоджений при відкриванні та закриванні багажника.
Йшлося про 356 309 електрокарів моделі Model 3 та 119 009 автомобілів Model S, які були випущені з 2017 до 2020 рр.