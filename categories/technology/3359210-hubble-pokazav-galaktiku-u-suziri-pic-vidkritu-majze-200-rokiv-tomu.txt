Телескоп Hubble зробив фотографію спіральної галактики NGC 1317, що знаходиться у сузір'ї Піч.

Як передає Укрінформ, про це повідомляє обсерваторія.
Зазначається, що космічний об’єкт розташований за понад 50 мільйонів світлових років від нашої планети.
На цьому зображенні можна поруч із NGC 1317 побачити два об’єкти з дуже різних частин Всесвіту. Яскрава точка з хрестоподібним візерунком — це зірка з нашої власної галактики, оточена дифракційними шипами, тоді як червоніша пляма — це віддалена галактика, що знаходиться далеко за межами NGC 1317.


Фото: NASA

Відкривачем цієї спіральної галактики є англійський астроном Джеймс Данлоп, який уперше спостерігав за об'єктом 24 листопада 1826.
Як повідомляв Укрінформ, телескоп Hubble зробив завдяки своїй ширококутовій універсальній камері WFC3 фотографію галактики SGAS 0033+02, яку на одному знімку можна побачити тричі.