Тайванська корпорація з виробництва електроніки та програмного забезпечення Acer повідомила про призупинення своєї діяльності в росії через війну рф в Україні.

Як передає Укрінформ, про це йдеться в заяві компанії.
«Acer жорстко дотримується діючих законів та регуляторних актів щодо міжнародної торгівлі, та пильно стежить за конфліктом росії та України. Через останні події ми вирішили призупинити бізнес компанії Acer в росії», - йдеться в заяві.
У компанії зазначили, що дбають про безпеку своїх співробітників та сподіваються на швидке відновлення миру в Україні.
«Наші думки з людьми, які постраждали. Також ми працюємо з рядом міжнародних агентств та неурядових організацій у сфері гуманітарної підтримки», - сказали в компанії.
Як повідомлялося, у березні про припинення бізнесу в росії повідомила ще одна тайванська технолоігчна компанія ASUS. Це сталося за кілька днів після того, як віцепрем'єр-міністр-міністр цифрової трансформації України Михайло Федорів у листі до голови ради правління ASUS закликав компанію припинити співпрацю з росією.
Багато міжнародних компаній оголосили про припинення роботи в рф та вихід із проєктів з російськими партнерами.
Фото: EPA