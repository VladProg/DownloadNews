У Великій Британії заборонили використання китайського застосунку TikTok на робочих телефонах міністрів та державних службовців.

Як передає Укрінформ, про це повідомляє BBC.
“Безпека конфіденційної урядової інформації має бути на першому місці”, - сказав міністр Кабміну Великої Британії Олівер Дауден.
Він заявив депутатам у четвер, що додаток заборонено із міркувань безпеки.
Дауден вважає такий крок “запобіжним”, але “розважливим” після перевірки, проведеної Національним центром кібербезпеки.
Міністр додав, що заборона не стосуватиметься особистих телефонів міністрів та держслужбовців, так само як і широкої громадськості, оскільки обмеження є пропорційною відповіддю на особливий ризик, пов’язаний з урядовими пристроями.
Водночас у Міноборони Британії заявили, що продовжать використовувати застосунок для сприяння роботі Збройних сил та висловлення підтримки Україні. Міністерство оборони завантажило у свій акаунт відео танка Challenger 2, що постачається в Україну.
Своєю чергою TikTok рішуче заперечує звинувачення у передачі даних користувачів китайському уряду.
США заборонили TikTok на офіційних пристроях у грудні. Канада, Бельгія та Індія вжили аналогічних заходів.
Як повідомляв Укрінформ, 7 березня Міністерство оборони Данії, яка є членом НАТО, у зв’язку з посиленням заходу безпеки в кіберпросторі заборонило своїм співробітникамвикористовувати застосунок для обміну відео TikTok на своїх робочих телефонах.