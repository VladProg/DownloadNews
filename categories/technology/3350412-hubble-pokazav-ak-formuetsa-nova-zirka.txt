Телескоп Hubble зробив фотографію частини відбивної туманності IC 2631, яка знаходиться у сузір'ї Хамелеон.

Як передає Укрінформ, про це повідомляє обсерваторія.
Сама IC 2631 містить протозірку - гаряче щільне ядро формуючої зірки, яка накопичує газ і пил.
Згодом протозірка може гравітаційно зібрати достатньо речовини, щоб почати ядерний синтез і випромінювати власну енергію та зоряне світло.
Зазначається, що астрономи спостерігали за цією туманністю під час пошуку дисків з газу та пилу навколо молодих зірок. Такі диски залишилися від утворення зірки і. в свою чергу, можуть утворити планети.

Відбивна туманність — світла газо-пилова хмара, що світиться внаслідок розсіювання пилом випромінювання близьких зір. Світіння таких туманностей забезпечує порівняно холодна зоря (або група зір), випромінювання якої (яких) не зумовлює помітної іонізації навколишнього газу.
Як повідомляв Укрінформ, телескоп Hubble зробив фотографію спіральної галактики Mrk 1337, яка знаходиться в сузір'ї Діви. Вона схожа на Чумацький Шлях.
Фото NASA