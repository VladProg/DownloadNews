Дослідний апарат InSight американського космічного агентства NASA перейшов на економний режим споживання електроенергії після пилової бурі на Марсі.

Як передає Укрінформ, про це повідомляє Лабораторія реактивного руху NASA (JPL).
Зазначається, що InSight перейшов на економрежим 7 січня після великої пилової бурі, через яку менше сонячного світла потрапляє на сонячні панелі апарата. У цьому режимі InSight буде використовувати електроенергію лише для виконання основних функцій.
Спеціалісти NASA з'ясували, що електроенергії вистачить, аби батареї апарату не розрядилися повністю.
В американському відомстві сподіваються, що наступного тижня робота InSight буде повністю відновлена.
Як повідомляв Укрінформ, завдяки роботі зонда InSight Марс став першою після Землі планетою, в якої визначили розміри ядра - понад 3600 кілометрів у поперечнику.