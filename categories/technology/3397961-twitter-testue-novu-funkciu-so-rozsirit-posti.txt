Соціальна мережа Twitter тестує нову функцію, яка дозволить користувачам публікувати на платформі довші повідомлення.

Як передає Укрінформ, про це повідомляє Business-Standard.
Зазначається, що кілька років тому Twitter вже збільшив ліміт написаних символів в одній публікації зі 140 до 280. Проте багатьом користувачам платформи і цього не завжди було достатньо.
Поки що незрозуміло, майбутня функція буде доступна для всіх, чи тільки для передплатників Twitter Blue.
Речник компанії, коментуючи новину, заявив, що компанія «завжди шукає нові способи допомогти людям починати та брати участь у розмовах» і що незабаром Twitter розповість більше з цього приводу.
Як повідомляв Укрінформ, голосовий помічник Google Assistant від компанії Google відтепер автоматично припинятиме говорити після команди «стоп».