Фінська компанія Nokia Corporation презентувала новий планшет Nokia T20.

Як передає Укрінформ, про це повідомляє GSM Arena.
Пристрій має 26,4-сантиметровий рідкокристалічний дисплей з роздільною здатністю у 2 000 х 1 200 пікселів.
Операційна пам’ять планшету, який працює на операційні системі Android 11, становить 3 або 4Гб, а внутрішня - 32 або 64Гб. Також є можливість розширити пам'ять за допомогою карточки microSD.

Nokia T20 має потужну батарею у 8 200 мегаампер за годину. Тривалість роботи апарату становить близько 15 годин без підзарядки.

Планшет також оснащений стереодинаміками, двома мікрофонами та 3,5-мм роз'ємом для навушників. На передній панелі є 5-мегапіксельна камера, а на зворотній - 8-мегапіксельна. Фронтальна камера була оптимізована для відеодзвінків і може розблоковувати пристрій завдяки розпізнаванню обличчя користувача.

Вартість однієї базової моделі 200 євро.
Як повідомляв Укрінформ, Motorola, яка є суббрендом китайської компанії Lenovo, представила новий планшет Moto Tab G20.