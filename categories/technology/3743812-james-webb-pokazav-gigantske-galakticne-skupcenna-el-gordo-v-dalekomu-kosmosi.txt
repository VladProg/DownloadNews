Космічний телескоп NASA/ESA/CSA James Webb зробив нову світлину гігантського галактичного скупчення Ель Гордо.

Як передає Укрінформ, про це йдеться у пресрелізі NASA.
Ель Гордо — це скупчення сотень галактик, яке існувало, коли Всесвіту було 6,2 мільярда років, що робить його «космічним підлітком». («Ель Гордо» іспанською мовою означає товстий).
«Лінзування Ель Гордо підвищує яскравість і збільшує розміри віддалених галактик. Цей ефект лінзи відкриває унікальне вікно в далекий Всесвіт», — сказала Бренда Фрай з Університету Арізони (США).

Шляхом корекції спотворень, створених лінзами, команда астрономів змогла визначити, що фонова галактика має форму диска, але лише 26 000 світлових років у діаметрі – приблизно одну чверть розміру Чумацького Шляху.
Вони також змогли вивчити історію зореутворення галактики, виявивши, що воно швидко знижується в центрі галактики.
Зазначається, що на зображенні Ель Гордо однією з найпомітніших рис є яскрава дуга, зображена червоним у верхньому правому куті. Світлу від цієї галактики знадобилося 10,6 мільярда років, щоб досягти Землі.
Як повідомляв Укрінформ, космічний телескоп NASA/ESA/CSA James Webb у першу річницю своєї робити у космосі сфотографував молекулярну хмару Ро Змієносця, що у сузір'ї Змієносця.
Фото: NASA