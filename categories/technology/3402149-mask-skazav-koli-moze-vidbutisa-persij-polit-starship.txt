Винахідник і бізнесмен Ілан Маск заявив, що перший орбітальний політ найпотужнішої ракети у світі Starship може відбутися вже за місяць.

Як передає Укрінформ, про це повідомляє Associated Press.
У четвер Маск оприлюднив першу новину про Starship за понад два роки. Стоячи біля 119-метрової ракети на базі в Техасі, він сказав: «Зробімо це реальністю!» (“Let’s make this real!”)
Повідомляється, що перші польоти матимуть доставляти супутники Starlinks на орбіту. До цього компанія SpaceX має дочекатися схвалення від Федеральної адміністрації авіації.
«Швидше за все дорогою буде декілька проблем, але ми хочемо усунути їх перед нашими супутниковими місіями та випробуваннями, перш ніж поміщати людей на борт», - заявив Маск. Він додав, що очікує першого запуску приблизно в березні або за декілька місяців.

NASA планує використовувати Starship для висадки космонавтів на Місяць, що має відбутися не раніше 2025 року. Водночас Маск заявляв, що планує використати ракету для заснування колонії на Марсі.
Як повідомлялося, компанія декілька разів вже здійснювала тестові польоти з поверненням на Землю прототипів корабля. Однак поки що вони проходили у межах земної атмосфери. У серпні минулого року SpaceX встановила 29 двигунів на ракету-носій Super Heavy, яка буде задіяна в рамках першого орбітального космічного польоту корабля Starship. У жовтні компанія в рамках підготовки до виведення на орбіту космічного корабля Starship провела перевірку його двигунів.
Як повідомляв Укрінформ, Маск анонсував десяток запусків корабля Starship у 2022 році.