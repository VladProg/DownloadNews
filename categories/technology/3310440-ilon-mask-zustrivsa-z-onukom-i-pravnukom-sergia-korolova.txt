Засновник американської компанії SpaceX Ілон Маск провів зустріч із рідними вченого і конструктора, основоположника практичної космонавтики Сергія Корольова.

Про це у Фейсбуку повідомляє Національний музей космонавтики імені Сергія Павловича Корольова, передає Укрінформ.


«Андрій та Павло Корольови, онук та правнук Сергія Павловича, зустрілися з Ілоном Маском», - ідеться в дописі.

Фото: facebook.com/cosmosmuseum

Уточнюється, що зустріч відбулася 3 вересня.
У музеї зазначають, що враженнями від зустрічі Андрій Корольов поділився в соцмережах.

«Неймовірно вдячні Ілону Маску за запрошення, гостинність і незабутню майже годинну особисту зустріч. Слова нашої подяки команді Ілона за вражаючу екскурсію по SpaceX і можливість побачити на власні очі як складають двигуни, ракети та CrewDragon. Продовжуйте рухати світ вперед, містере Маску!» - написав онук видатного конструктора.

Як відомо, Сергій Корольов народився 1907 року в Житомирі. Він став головним конструктором перших ракет-носіїв, штучних супутників Землі, пілотованих космічних кораблів.
Фото: Getty Images