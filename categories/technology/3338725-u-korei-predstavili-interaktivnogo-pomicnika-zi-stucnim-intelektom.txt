Найбільший провайдер інтегрованих дротяних і бездротових телекомунікаційних послуг Південної Кореї KT Corporation представив інтерактивного помічника зі штучним інтелектом, який допомагає відповідати на телефонні дзвінки у позаробочий час.

Як передає Укрінформ, про це повідомляє The Korea Herald.
Асистент також може приймати замовлення та обробляти інші запити клієнтів.
«Мета полягає в тому, щоб зробити систему реагування на основі штучного інтелекту частиною нашого життя 24/7, поширюючи її серед бізнес-клієнтів та державних установ», – сказав гендиректор KT Corporation Ку Хьон-мо.
За його словами, компанія також використовуватиме технологію, щоб допомогти малим підприємствам постійно мати можливість спілкуватися зі своїми клієнтами.
Зазначається, що для того, аби асистент відповідав на дзвінки, власникам магазинів потрібно лише підключити один смартфон до телефону свого магазина. Послуга з використання асистента коштує 18,80 дол. США на місяць.
Як повідомляв Укрінформ, кіберзлочинці зуміли викрасти в одному з банків у Об’єднаних Арабських Еміратах 35 мільйонів доларів завдяки використанню штучного інтелекту, який підробив голос директора компанії.
Фото: KT