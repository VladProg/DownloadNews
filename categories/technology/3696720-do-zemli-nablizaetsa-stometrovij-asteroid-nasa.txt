Національне управління США з аеронавтики та дослідження космосу (NASA) повідомило, що поблизу Землі у понеділок, 17 квітня, пролетить астероїд 2023 GM.

Як передає Укрінформ, про це повідомляє Лабораторія реактивного руху NASA (JPL).
За даними NASA, довжина небесного об'єкта - близько 107 метрів, що довше за футбольне поле.

Відстань від астероїда до Землі становитиме близько 3,24 млн км. Зазначається, що швидкість руху астероїда дорівнює 72 324 км за годину.
Варто зауважити, що якщо астероїд наближається до Землі на відстань ближче за 7,4 млн км, а розмір більший за 150 м, то у NASA вважають його «потенційно небезпечним об’єктом». Однак 2023 GM не відповідає обом критеріям одночасно, тож не вважається «потенційно небезпечним».
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у вівторок, 11 квітня, пролетів астероїд 2023 GG.
Фото: Getty Images