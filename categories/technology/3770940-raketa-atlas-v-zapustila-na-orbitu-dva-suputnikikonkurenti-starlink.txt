Американська компанія United Launch Alliance запустила ракету-носія Atlas V із двома прототипами супутників на борту для компанії Amazon.

Як передає Укрінформ, про це повідомила United Launch Alliance в соцмережі Х.
«Запуск ракети Atlas V із прототипами проєкту Kuiper для демонстрації передових комунікаційних технологій для Amazon», - заявили в United Launch Alliance.


Let’s relive liftoff of the #AtlasV rocket with the #ProjectKuiper #Protoflight mission for @Amazon! pic.twitter.com/L4LGkSi6c2
— ULA (@ulalaunch) October 6, 2023

Space.com зазначає, що ракета-носій стартувала з космодрому у Флориді (США), 6 жовтня, о 21.06 за київським часом.
Якщо все піде за планом, дует прототипів під назвами Kuipersat-1 і Kuipersat-2 буде розгорнутий на орбіту висотою 500 кілометрів приблизно через 18 хвилин після запуску.
Початкове сузір’я проєкту Kuiper складатиметься з 3 236 супутників. Сузір’я супутникового зв’язку від Amazon почне надавати послуги деяким клієнтам вже до кінця 2024 року, якщо все піде за планом.
Цей проєкт конкуруватиме з іншим мегасузір’ям Starlink від SpaceX, яке наразі складається з майже 5 000 функціонуючих супутників.
Як повідомляв Укрінформ, Китай у четвер вранці успішно запустив у космос новий супутник дистанційного зондування Землі серії Yaogan.