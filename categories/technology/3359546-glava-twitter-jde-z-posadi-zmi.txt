Американський архітектор програмного забезпечення та підприємець Джек Дорсі залишить посаду гендиректора компанії Twitter.

Як передає Укрінформ, про це повідомляє CNBC із посиланням на джерела.
Після появи новини акції Twitter виросли на 11%.
Зазначається, що нині Дорсі є генеральним директором Twitter і компанії з цифрових платежів Square.
Один із стейкхолдерів Twitter – компанія Elliott Management намагалася замінити Дорсі на посаді генерального директора ще в 2020 році. Проте інвестиційна компанія згодом уклала угоду з керівництвом Twitter.
Водночас засновник Elliott Management та інвестор-мільярдер Пол Сінгер порушував питання, чи повинен Дорсі керувати обома публічними компаніями. Він також закликав Дорсі піти з посади генерального директора однієї з них.
Twitter не відповів на запит про коментар.
Джек Дорсі є також співзасновником і гендиректором соціальної мережі Twitter.