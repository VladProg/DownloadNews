Влада Китаю у неділю вранці, 16 квітня, запустила в космос ракету-носій Long March-4B з новим метеорологічним супутником на борту.

Як передає Укрінформ, про це повідомляє Xinhua.
Запуск супутника "Феньюнь-3 07" було здійснено о 09:36 годині за пекінським часом із космодрому Цзюцюань, що на північному заході Китаю.

Супутник успішно досяг запланованої орбіти.

Зазначається, що супутник надаватиме послуги з прогнозування погоди, запобігання катастрофам і пом’якшення їх наслідків, реагування на зміни клімату та збереження навколишнього середовища.
Ця місія відзначила вже 471-й політ ракет-носіїв типу Long March.
Як повідомляв Укрінформ, компанія SpaceX у суботу запустила на орбіту партію з 51 мінісупутника в рамках місії Transporter 7.
Фото: Wang Jiangbo/Xinhua