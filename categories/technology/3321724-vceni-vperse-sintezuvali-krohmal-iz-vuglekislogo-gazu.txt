Китайські вчені першими у світі розробили метод штучного синтезу крохмалю з двоокису вуглецю.

Як передає Укрінформ, про це повідомляє Сіньхуа.
Результати досліджень, проведених Тяньцзіньським інститутом промислової біотехнології при Академії наук Китаю, були опубліковані у п'ятницю в журналі Science.
Крохмаль є найважливішим компонентом зернових культур і, як правило, виробляється у процесі фотосинтезу. Процес синтезу крохмалю у природі включає в себе близько 60 біохімічних реакцій і складну фізіологічну регуляцію.
У всьому світі було проведено багато досліджень синтезу крохмалю, проте значного прогресу досягнуто не було.
За словами Ма Яньхе, глави Тяньцзіньського інституту промислової біотехнології, дослідницька група розробила спосіб штучного синтезу крохмалю, що складається всього з 11 основних реакцій, вперше домігшись повного синтезу від двоокису вуглецю до молекул крохмалю в лабораторії.
Було доведено, що структура синтетичного крохмалю точно така ж, як і структура натурального крохмалю, повідомив Ма Яньхе, який також є автором даного дослідження.
Фото: Yahoo