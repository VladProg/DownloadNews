Південнокорейський виробник процесорів зі штучним інтелектом (ШІ) Sapeon Inc. представив свій новий напівпровідник для роботи дата-центрів.

Як передає Укрінформ, про це повідомляє Yonhap.
За даними компанії, новий нейронний ШІ-процесор (NPU), який отримав назву X330, у чотири рази швидший і вдвічі енергоефективніший, ніж X220, перший ШІ-чип, який компанія розробила для роботи дата-центрів у 2020 році.
У Sapeon заявили, що X330 також у два рази швидший і в 1,3 раза енергоефективніший у порівнянні з останнім ШІ-чипом, випущеним його конкурентом.
При цьому у компанії не уточнюють подробиць щодо їхнього конкурента.
Зазначається, що новий ШІ-чип почне масово вироблятися за допомогою тайванської TSMC, найбільшого у світі виробника чіпів за контрактом, у першій половині наступного року після тестування прототипу та перевірки надійності.
Як повідомляв Укрінформ, американська компанія Nvidia представила новий графічний процесор H200, призначений для навчання моделей генеративного штучного інтелекту.