Поставки персональних комп’ютерів американської компанії Apple скоротилися на 40,5% у першому кварталі, знаменуючи важкий початок року для виробників ПК, які все ще борються з надлишком непроданих запасів.

Як передає Укрінформ, про це повідомляє Bloomberg.
Зазначається, що відповідно до останнього звіту дослідницького центру IDC, що займається аналізом ринку технологій у різних сферах, поставки всіх виробників ПК разом впали на 29% до 56,9 мільйона одиниць.
Цей показник є нижчим за рівень початку 2019 року через те, що сплеск попиту на комп’ютери, спричинений віддаленою роботою в епоху пандемії коронавірусу, нині вже зникає.
Лідери ринку Lenovo Group і Dell Technologies продемонстрували падіння більш ніж на 30%, тоді як у компанії HP цей показник знизився на 24,2%. Компанія Asustek Computer замикає цей топ-5, з падінням на 30,3%.
Таким чином можна констатувати, що жоден великий бренд не врятувався від сповільнення темпів поставок ПК.
Як повідомляв Укрінформ, кількість активних пристроїв американської компанії Apple сягнула рекордних показників і становить понад 2 мільярди.
Фото: EPA/UPG