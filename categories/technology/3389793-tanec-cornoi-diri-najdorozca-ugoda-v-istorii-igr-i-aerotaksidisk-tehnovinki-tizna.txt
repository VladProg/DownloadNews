Цього тижня телескоп NASA показав «орбітальний танець» гігантської чорної діри, корпорація Microsoft за 68 мільярдів доларів придбала студію Activision Blizzard, а стартап Zeva презентував відео перших льотних випробувань власної розробки - аеротаксі у формі вертикального диска. Крім того, марсіанський зонд NASA «ожив» після потужної пилової бурі, у Держспецзв’язку розповіли, чим хакери інфікували урядові сайти 14 січня, а в Китаї представили робота-лижника.

Космос
Hubble показав «зоряні вітрила» у космосі
Телескоп Hubble зробив знімок спіральної галактики NGC 3318, що знаходиться у сузір'ї Вітрила.

Фото: ESA/Hubble & NASA
Ця галактика розташована за близько 115 світлових років від Землі.
Читати новину повністю
* * *
Китай запустив новий супутник для стеження за космосом
Китай у понеділок запустив новий супутник із космодрому Тайюань, розташованого в північній провінції Шаньсі.

Фото: Wang_jiang_bo

Запуск супутника "Шиянь-13" було здійснено о 10:35 за пекінським часом за допомогою ракети-носія "Чанчжен-2D". Супутник успішно виведено на задану орбіту.
Читати новину повністю

* * *
SpaceX запустила у космос ще пів сотні супутників

Американська компанія SpaceX Ілона Маска провела успішний запуск ракети Falcon 9, яка доправила на орбіту ще 49 мінісупутників в межах проєкту Starlink.


Liftoff! pic.twitter.com/aZ2vu9BOba
— SpaceX (@SpaceX) January 19, 2022

Запуск було здійснено з космодрому на мисі Канаверал в штаті Флорида о 04:02 за київським часом.
Читати новину повністю
* * *
Астрономи виявили сліди води в атмосфері екзопланети

Міжнародна група астрономів виявила сліди водяної пари в атмосфері екзопланети TOI-674b.

Як зазначається, ця планета належить до класу супернептунів і здійснює оберт навколо своєї зірки за 47,5 години, що є незвично коротким орбітальним періодом для подібних екзопланет.
Читати новину повністю
* * *
Телескоп NASA показав спіральну галактику в сузір’ї Гончі Пси

Космічна рентгенівська обсерваторія Chandra Національного управління з аеронавтики і дослідження космічного простору (NASA) сфотографувала спіральну галактику Мессьє 94 у сузір’ї Гончі Пси.

У Мессьє 94 нові зірки швидко формуються всередині яскравої смуги, яка називається кільцем зі спалахами зіркоутворення.
Читати новину повністю
* * *
Марсіанський зонд NASA «ожив» після потужної пилової бурі

Дослідницький апарат InSight американського космічного агентства NASA поновлює роботу на Марсі після того, як минулого тижня був змушений перейти на економний режим споживання електроенергії після пилової бурі.
Зазначається, що перш ніж InSight продовжить дослідження на Марсі, необхідно з'ясувати, скільки електроенергії він зможе генерувати, коли вщухне буря.
Читати новину повністю
* * *
Hubble знайшов аномальну чорну діру, яка допомагає зіркам народжуватися

Завдяки даним, отриманих телескопом Hubble, група астрономів знайшла чорну діру в серці карликової галактики Henize 2-10, яка допомагає створювати зірки, а не поглинає їх.

Фото: NASA


Чорна діра сприяє вогняній бурі в утворенні нових зірок, що відбувається в карликовій галактиці Henize 2-10, яка знаходиться на відстані у 30 мільйонів світлових років від Землі, у південному сузір'ї Компас.
Читати новину повністю
* * *
Космічний телескоп James Webb розгорнув усі свої дзеркала

Космічний телескоп James Webb успішно розгорнув усі сегменти дзеркал.
Як зазначає Space.com, головне дзеркало телескопа складається з 18 шестикутних сегментів. Усі вони перебувають у розгорнутих позиціях, на кілька днів раніше запланованого терміну.
Читати новину повністю
* * *
Телескоп NASA показав «орбітальний танець» гігантської чорної діри


Космічна рентгенівська обсерваторія Chandra Національного управління з аеронавтики і дослідження космічного простору (NASA) сфотографувала масивну чорну діру, яка знаходиться у сузір’ї Рак.

Саме в сузір’ї Рак розташована одна з найбільш масивних чорних дір, коли-небудь знайдених. Її маса у понад 18 мільярдів разів перевищує масу нашого Сонця.
Читати новину повністю
* * *
ІТ, гаджети і соцмережі
Microsoft після кібератаки знайшла віруси на українських урядових сайтах
Компанія Microsoft Corp оприлюднила заяву, що її фахівці знайшли шкідливий софт на декількох українських урядових сайтах та сайтах організацій, пов’язаних з урядом.
Зазначається, що жертвами шкідливих програм стали також сайти, пов’язані з критичними відгалуженнями влади, зокрема з медичною службою. Зламані були й сторінки компанії, яка займається розробкою вебсайтів для уряду. Microsoft не уточнив, про яку IT-компанію йдеться.
Читати новину повністю
* * *
Влада Німеччини хоче посилити тиск на Telegram - ЗМІ

Федеральне відомство Німеччини у кримінальних справах (BKA) хоче схилити компанію Telegram до співпраці у питаннях видалення контенту та надання даних.
Попри те, що Telegram практично не співпрацює у цій сфері, всі без винятку відповідні запити мають надсилатися компанії. Тож у BKA розраховують, що масштаби проблеми стануть очевиднішими, а тиск, метою якого є домогтися від Telegram співпраці, зросте.
Читати новину повністю
* * *
Авіакомпанії США просять Байдена відкласти розгортання 5G біля аеропортів

Керівники найбільших авіакомпаній США звернулися до уряду з проханням негайно втрутитися в заплановане розгортання мереж 5G поблизу великих аеропортів, аби запобігти «тяжким економічним наслідкам».
У листі до адміністрації США представники авіагалузі просять відкласти розгортання обладнання для мереж 5G біля аеропортів, оскільки це зумовлює обмеження на використання літаків, запроваджені Федеральним авіаційним управлінням (FAA). Вони занепокоєні тим, що сигнали 5G-передавачів створюватимуть перешкоди для роботи, зокрема радарних висотомірів, установлених на літаках.
Читати новину повністю
* * *
В Держспецзв’язку розповіли, чим хакери інфікували урядові сайти 14 січня

Державна служба спеціального зв’язку опублікувала нові подробиці кібератаки, яка була здійснена на низку державних сайтів у ніч на 14 січня.
Зазначається, що Microsoft виявила використання програми-вайпера WhisperGate для знищення даних під час атаки на кілька державних сайтів.
Читати новину повністю
* * *
Найдорожча угода в історії ігрової індустрії: Microsoft придбала Activision Blizzard

Корпорація Microsoft за 68 мільярдів доларів придбала студію Activision Blizzard, яка створила компʼютерні ігри WarCraft і Call of Duty.
«Гейм-індустрія – це найдинамічніша й захоплива категорія розваг, яка нині існує, а тому вона зіграє основну роль у розвитку метавсесвітів», – наголосив головний виконавчий директор Microsoft Сатя Наделла.
Читати новину повністю
* * *
Польща ввела підвищений рівень загрози у кіберпросторі після хакерської атаки на Україну

У Польщі з 18 по 23 січня діє перший ступінь терористичної загрози (ALFA-CPR) у кіберпросторі.
Як зазначається, запровадження рівня ALFA-CPR має превентивний характер і пов’язано з кібератаками на урядові сайти, що мали місце у ніч з 13 на 14 січня в Україні.
Читати новину повністю
* * *
Виробник мікрочипів Qualcomm купив стартап програміста з Одеси

Американський виробник мікрочипів Qualcomm придбав започаткований одеським програмістом Віталієм Гончаруком стартап Augmented Pixels, що спеціалізується на доповненій реальності та розробляє технології пересування роботів на складах або у виробничих цехах.
Зазначається, що Qualcomm був одним з найбільших клієнтів Augmented Pixels. Станом на 14 грудня його ринкова капіталізація становить 211,7 млрд дол. Виторг за 2021 рік – 33,6 млрд дол.
Читати новину повністю
* * *
В Японії мобільний додаток «тренуватиме» сноубордистів

Група дослідників з Університету майбутнього в Хакодате (Японія) розробляє спеціальний смартфонівський додаток зі штучним інтелектом, який оцінюватиме виконані трюки сноубордистів, щоб допомогти аматорам покращити свої навички.

Зазначається, що штучний інтелект аналізує дані, зібрані та надіслані з невеликого датчика, прикріпленого до сноуборда.
Читати новину повністю
* * *
WhatsApp тестує нову функцію – паузу для голосових повідомлень

Месенджер WhatsApp розпочав тестувати нову функцію, яка дозволяє ставити запис голосових повідомлень на паузу.
Функція паузи та відновлення дозволяє користувачам, які записали голосову нотатку, призупиняти та відновлювати її відтворення під час прослуховування свого запису.
Читати новину повністю
* * *
Перешкода для літаків: міжнародні авіакомпанії призупиняють деякі рейси до США через 5G
Великі міжнародні авіакомпанії планують скасувати рейси до США через невизначеність щодо потенційних перешкод та впливу 5G на роботу авіаційного обладнання.
Про зміни у розкладі рейсів оголосили авіалінії Emirates, Air India, All Nippon Airways, Japan Airlines, Lufthansa та British Airways.
Читати новину повністю
* * *


















Роботи, дрони і штучний інтелект
У Китаї представили робота-лижника

Учені з Шанхайського університету транспорту (Китай) розробили робота, який може самостійно з'їжджати з гори на лижах.

За словами дослідників, майже 2-метровий робот вже пройшов серію тестів на здатність автономного керування, інтелектуального розпізнавання облич, планування маршруту та прийняття рішень на основних та проміжних трасах, знаходячись поруч із людьми-лижниками.
Читати новину повністю
* * *
В Японії робот зі штучним інтелектом зможе затримувати порушників


Японська безпекова компанія SECOM розробила робота Сocobo для забезпечення правопорядку в громадських місцях країни.
В апараті, який може працювати автономно, вбудована система на основі штучного інтелекту для виконання інспекції територій.
Читати новину повністю
* * *
У Британії безпілотник із сосискою врятував собаку з болота

Британська спільнота Denmead Drone Search & Rescue, яка займається пошуком зниклих домашніх тварин, за допомогою дрона врятувала собаку, що застряг на болоті.

Песика на ім'я Міллі, який утік з дому, знайшли на замуленій ділянці поблизу морського узбережжя у графстві Гемпшир на півдні Англії. Невдовзі мав початися приплив, але боязка Міллі відмовлялася наближатися до рятувальників, які намагалися вивезти її на човні.
Читати новину повністю
* * *

Наука
Японія скорочує використання низки пластикових товарів

У рамках кампанії зі скорочення застосування пластику влада Японії вирішила обмежити використання 12 найменувань пластмасових предметів.
Уряд Японії схвалив конкретні деталі указу, ухваленого відповідно до закону про зменшення відходів та перероблення пластику, який набуде чинності 1 квітня.
Читати новину повністю
* * *
Українські вчені розгадали геном креольських коней

Генетики з Ужгородського нацуніверситету розгадали загадку походження однієї з найдорожчих порід коней у світі. Завдяки дослідженню вчених парламент Пуерто-Рико зареєстрував законопроєкт, яким породу Paso Fino оголосять національною спадщиною країни.
“Генетики біологічного факультету Ужгородського національного університету разом з колегами з Пуерто-Рико і Швеції дослідили походження двох популяцій коней, що живуть на острові Пуерто-Рико. Результати дослідження були опубліковані в міжнародному науковому журналі “Scientific Reports” від престижного видавництва Nature і отримали широкий розголос в пресі. Науковці підтвердили генетичний зв’язок між двома популяціями, показавши, що предки чистокровних коней дорогої і престижної місцевої породи пасо фіно (ісп: Paso Fino), яку високо цінують у всьому світі завдяки своїй плавній і впевненій ході, були колись відібрані серед звичайних нечистокровних коней острова, також відомих як креольські коні (ісп: Criollo)”, - розповів генетик Тарас Олексик.
Читати новину повністю
* * *




Автомобілі та не тільки
Позашляховик та два купе: Porsche представив три моделі нового авто
Німецька компанія Porsche AG представила новий автомобіль 2022 Porsche Cayenne Platinum Edition, який буде доступний у трьох моделях.

Фото: PORSCHE

Всього будуть доступні три моделі цього спеціального випуску, а саме, позашляховик Cayenne та купе Cayenne S й Cayenne E-Hybrid.
Читати новину повністю
* * *
Стартап Zeva провів перші випробування аеротаксі у формі диска

Американський стартап Zeva презентував відео перших льотних випробувань власної розробки - аеротаксі у формі вертикального диска.

Максимальна швидкість апарату, який злітає та здійснює посадку вертикально, не перевищує 257 км за годину.
Читати новину повністю
* * *
General Motors представила новий Cadillac

Американська компанія General Motors представила новий позашляховик 2023 Cadillac Escalade V-Series.

Фото: Cadillac

У General Motors заявили, що 2023 Cadillac Escalade V-Series матиме сміливий й вишуканий дизайн.




Читати новину повністю
Ще більше цікавих новин шукайте на сайті Укрінформу.
Перше фото: Zeva Aero