Генеральний директор SpaceX Ілон Маск заявив, що проєкт Starlink його компанії зміг відбити всі кібератаки росії.

Як передає Укрінформ, про це він повідомив у Tвіттері.
«Starlink на даний момент зміг відбити всі намагання створити перешкоди й хакерські атаки у російській кібервійні, проте вони (росіяни – ред.) збільшують свої зусилля», - написав Маск.
Таким чином глава SpaceX прокоментував новину, в якій ЄС рішуче засудив шкідливу кіберактивність рф проти України, спрямовану проти супутникової мережі KA-SAT, якою керує Viasat.
Як повідомляв Укрінформ, глава компанії SpaceX Ілон Маск відповів на погрози генерального директора «Роскосмосу» Дмитра Рогозіна щодо допомоги Україні обладнанням супутникового Інтернету Starlink.
Starlink – це проєкт компанії SpaceX, який надає доступ до широкосмугового Інтернету. Швидкість такого Інтернету - до 1 Гбіт/с для кожного абонента, а користуватися ним можна у будь-якій точці Землі.
Фото: Getty Images