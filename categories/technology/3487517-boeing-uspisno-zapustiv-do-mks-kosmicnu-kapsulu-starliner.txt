Американський аерокосмічний гігант Boeing у четвер провів успішний запуск капсули Starliner без екіпажу, яка відправилась до Міжнародної космічної станції (МКС).

Про це йдеться в повідомленні AFP, передає Укрінформ
«Місія Orbital Test Flight 2 (OFT-2) стартувала о 18:54 за східним часом з космічного центру Кеннеді у Флориді, при цьому космічний корабель був закріплений на ракеті United Launch Alliance Atlas V», - зауважується в повідомленні.
Успішний старт став передумовою для відновлення репутації Boeing після того, як у 2019 році був здійснений перший пуск капсули, яка так і не змогла зістикуватися з МКС через помилки в програмному забезпеченні. Її довелося повернути на Землю, де були допрацьовані недоліки.
Водночас, влітку 2021 року капсула мала знову вийти в космос, однак через поломки в російському модулі «Наука», який мав вивести її на орбіту, запуск не відбувся.
Перед пуском місії OFT-2 в компанії Boeing і NASA заявили, що всі проблемні питання були вирішені. Цього разу апарат відправився в космос на ракетоносії Atlas V United Launch Alliance.
Як повідомлялося, у NASA заявляли, що планують сертифікувати Starliner як другу службу «таксі» для своїх астронавтів до МКС. Цю роль уже виконувала успішно компанія SpaceX Ілона Маска, коли у 2020 році здійснила політ капсули Dragon.