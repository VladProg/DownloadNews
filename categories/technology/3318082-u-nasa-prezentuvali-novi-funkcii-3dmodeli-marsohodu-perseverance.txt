У лабораторії NASA презентували нові функції 3D-моделі марсоходу Perseverance, зробленій на 3D-моделі марсіанського ландшафту реальних зображень планети. Тепер ця модель має нові вебінструменти, що дозволяють відвідувачам долучитися до дослідження Марсу.

Як передає Укрінформ, про це повідомляє NASA.
Перший інтерактивний вебінструмент називається «Досліджуйте з Perseverance» та дозволяє вам рухатися разом з марсоходом так, ніби ви стоїте на поверхні Марсу.
Ще один інтерактивний інструмент - "Де знаходиться Perseverance?" - показує поточне розташування марсоходу та гелікоптеру "Ingenuity" під час дослідження ними Червоної планети.
Інструмент оновлює дані після кожної поїздки та польоту, що дозволяє відстежувати в режимі наживо ці два апарати, що працюють на Марсі під час їхніх мандрівок Червоною планетою.
Таким чином, за допомогою інтерактивних вебінструментів можна досліджувати марсіанську поверхню, яку бачать камери на борту марсоходу. Зокрема, ці інструменти дозволяють дослідити кратер Джезеро - місце посадки "Ingenuity" та місце роботи марсоходу Perseverance.
Як повідомляв Укрінформ, марсохід Perseverance доставлений на Червону планету разом з гелікоптером Ingenuity у рамках дослідницької місії Національного управління з аеронавтики та дослідження космічного простору США (NASA) 18 лютого цього року, після майже 7 місяців польоту.
Perseverance має зібрати на Марсі зразки породи, які на Землю вивезе спеціальна спільна місія Європейської космічної агенції (ЄКА) та NASA. Її планують відправити до Марса не раніше 2026 року.