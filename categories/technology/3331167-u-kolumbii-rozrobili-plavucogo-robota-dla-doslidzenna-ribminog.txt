Колумбійська компанія KM-RoBoTa розробила робота AgnathaX, який може плавати у воді.

Як передає Укрінформ, про це повідомляє CNet.
За словами гендиректора компанії й докторанта при Швейцарському федеральному технологічному інституті у Лозанні (Швейцарія) Каміло Мело, робот призначений для вивчення спинного мозку та периферійної нервової системи у риб під назвою мінога.
Він додав, що саме ці водні хребетні тварини можуть багато чому навчити людей про самих людей, тому що їхній спинний мозок та периферична нервова система є «далекими родичами» людських аналогів, які майже не змінилися за останні декілька сотень мільйонів років еволюції.
У компанії також сподіваються, що їхній плавучий робот допоможе знайти нову інформацію про те, як центральна та периферична нервові системи взаємодіють для координації рухів.
Зазначається, що застосування роботу для цього типу досліджень дозволило вченим вивчати такі речі, як порізи спинного мозку, не травмуючи при цьому самих живих міног.
Як повідомляв Укрінформ, Автономний підводний робот "Таньсо 4500", розроблений Шеньянським інститутом автоматизації при Академії наук Китаю успішно завершив в Арктиці науково-дослідницьку місію у високоширотній зоні, вкритій кригою.
Фото: EPFL