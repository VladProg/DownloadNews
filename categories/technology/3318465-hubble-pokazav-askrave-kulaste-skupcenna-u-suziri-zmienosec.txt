Телескоп Hubble зробив завдяки своїй ширококутовій універсальній камері WFC3 та камері Advanced Camera for Surveys світлину кулястого зоряного скупчення ESO 520-21 (Palomar 6), яке знаходиться у сузір'ї Змієносець.

Як передає Укрінформ, про це повідомляє обсерваторія.
Сам космічний об’єкт розташований неподалік від центру Чумацького Шляху, в районі, де міжзоряний газ і пил поглинають зоряне світло і роблять спостереження складнішими.

Зазначається, що Змієносець було одним із 48 сузір'їв, що з'явилися у працях єгипетського астронома другого століття Клавдія Птолемея. Усі вони належать до 88 сузір'їв, офіційно визнаних Міжнародним астрономічним союзом на сьогоднішній день.
Водночас не всі сузір’я, що були запропоновані астрономами, й досі існують.
Як повідомляв Укрінформ, телескоп Hubble зробив завдяки своїй ширококутовій універсальній камері WFC3 світлину кулястого зоряного скупчення NGC 6717.
Фото: ESA/Hubble and NASA, R. Cohen