Космічний телескоп NASA/ESA Hubble сфотографував спіральну галактику UGC 12295, що знаходиться у сузір’ї Риби.

Про це повідомила обсерваторія NASA, передає Укрінформ.
Ця галактика розташована приблизно за 192 мільйони світлових років від нашої планети у сузір’ї Риби.

Незважаючи на те, що UGC 12295 виглядає як «острів спокою» на цьому зображенні, ця галактика стала місцем катастрофічного вибуху наднової, яку вперше виявили у 2015 році.
Зазначається, що саме ця наднова спонукала дві різні групи астрономів запропонувати провести спостереження телескопа Hubble за UGC 12295, які мали б задокументувати уламки цього величезного зоряного вибуху.
Перша команда астрономів використала камеру Wide Field Camera 3 (WFC3), щоб дослідити детрит, залишений надновою, щоб краще зрозуміти еволюцію матерії в нашому Всесвіті.
Дуга команда астрономів також використовувала WFC3 для дослідження наслідків наднової, проте їхнє дослідження було зосереджено на найближчих наднових.
Як повідомляв Укрінформ, космічний телескоп NASA/ESA Hubble сфотографував неправильну галактику Arp 263, що знаходиться у сузір’ї Лева.
Фото: ESA/Hubble & NASA