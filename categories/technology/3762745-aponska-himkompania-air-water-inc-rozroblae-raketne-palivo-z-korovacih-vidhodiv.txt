Японська хімічна компанія Air Water Inc. працює над створенням рідкого біометану з коров'ячих відходів для використання як ракетного палива.

Про це повідомляє Kyodo News, передає Укрінформ.
Air Water Inc. заявила, що випробування нового палива почнеться вже цієї осені.
Паливо буде завантажене в ракету, яку створив космічний стартап Interstellar Technologies Inc., що базується на острові Хоккайдо.
Interstellar Technologies проведе випробування, щоб підтвердити, що паливо, створене з коров'ячих відходів, може використовуватися для їхніх апаратів.

Зазначається, що Air Water виробляє рідкий біометан на Хоккайдо з 2021 року. Компанія ферментує кізяк та сечу на заводі, побудованому на молочній фермі в місті Тайкі, а потім транспортує отриманий біогаз на завод в Обіхіро.
Потім метан відокремлюють від продукту, охолоджують і перетворюють на рідкий біометан.
Ракети потребують рідкого палива, щоб виробляти достатньо енергії для старту в космос.
Хоча метан високої чистоти зазвичай виробляється з рідкого природного газу, компанія працює над створенням метану подібної якості за допомогою біогазу з відходів.
Як передає Укрінформ, Китай запустив у космос першу в світі ракету-носій на метановому паливі.