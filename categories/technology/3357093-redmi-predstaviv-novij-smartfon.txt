Redmi, який є брендом китайської компанії Xiaomi, представив новий смартфон Redmi Note 11 4G.

Як передає Укрінформ, про це повідомляє GSM Arena.
Пристрій має 16,5-сантиметровий LCD-дисплей з роздільною здатністю FullHD+. Стандартна частота оновлення екрану дорівнює 90Гц, проте вона може автоматично перемикнутися на 45 Гц при читанні та до 60Гц при перегляді відео.
Усередині смартфону, який працює на операційній системі Android 11, встановлений процесор Helio G88 SoC та батарея з потужністю в 5 тисяч мегаампер за годину.
Селфікамера має 8Мп, а на зворотній стороні розташовані ще три камери у 50Мп, 8Мп та 2Мп відповідно. Збоку смартфону можна, зокрема, знайти зчитувач відбитків пальців.

Операційна пам'ять Redmi Note 11 4G дорівнює 4 або 6Гб, а внутрішня - 128Гб. Пристрій буде доступний у трьох кольорах – чорному, білому та світло-блакитному.
Вартість одного екземпляра Redmi Note 11 4G становить від 155 доларів США. Перші продажі заплановані у Китаї вже 1 грудня.
Як повідомляв Укрінформ, Redmi, який є брендом китайської компанії Xiaomi, представив смартфон Redmi Note 10 Pro 5G.