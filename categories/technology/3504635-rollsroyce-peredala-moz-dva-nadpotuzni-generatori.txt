Компанія Rolls-Royce передала Міністерству охорони здоров'я України два надпотужні генератори.

Як передає Укрінформ, про це МОЗ повідомляє у Фейсбуці.
"Один такий генератор здатен забезпечувати роботу не лише однієї будівлі, але й усіх корпусів, якщо це велика обласна лікарня", - ідеться у повідомленні.
Генератори вже розподілені й відправлені до закладів охорони здоров’я. Один із них доставлений у Київську обласну лікарню, інший буде забезпечувати роботу закладу в екстрених ситуаціях у Миколаєві.
МОЗ подякувало Rolls-Royce та італійській компанії-партнеру Perin, як надавачам допомоги, а також німецько-українському товариству "Рейн-Некар", яке встановило контакт між надавачем та МОЗ і взяло на себе доставлення вантажу в Україну.
Як повідомляв Укрінформ, 11 червня Міністерство внутрішніх справ України поінформувало, що Україна отримала 40 тисяч тонн гуманітарної допомоги від 27 країн Європейського Союзу.