Американська компанія SpaceX у вівторок, 22 серпня, запустила у космос нову партію із 21 інтернет-супутника Starlink для виведення на орбіту.

Про це компанія повідомила у соцмережі Х (колишній Твіттер), передає Укрінформ.


Liftoff! pic.twitter.com/AvzApSXTnU
— SpaceX (@SpaceX) August 22, 2023

«Запуск», – заявили у SpaceX.
Як зазначається, ракета-носій Falcon 9 із 21 супутником Starlink на борту здійснила запуск із з космодрому Ванденберг у Каліфорнії.
Очікується, що розгортання супутників на запланованій орбіті відбудеться вже через близько 65 хвилин після запуску.
Перший ступінь Falcon 9 повернувся на Землю, приземлившись на безпілотному кораблі Of Course I Still Love You у Тихому океані.
На сьогодні компанія Ілона Маска запустила вже майже 5 тис. супутників Starlink на низьку навколоземну орбіту, більшість із яких працюють.
Як повідомляв Укрінформ, SpaceX 17 серпня вивела на орбіту нову партію із 22 інтернет-супутників Starlink.