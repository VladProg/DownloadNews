Компанія Google представила нову функцію, яка знаходитиме двійника вашого домашнього улюбленця на історичних картинах.

Як передає Укрінформ, про це повідомляє Independent.
Онлайн-платформа Google Arts & Culture використовує штучний інтелект, щоб з’ясувати, чи намалював вже раніше хтось тварину, схожу на ту, яка є у вашому домі.
Google може вибирати силуети домашніх тварин у всьому - від давньоєгипетських статуеток до мексиканського вуличного мистецтва.
Компанія заявляє, що функція працюватиме на собаках, котах, рибах, птахах, рептиліях, конях або кроликах. Власникам тварин усього необхідно завантажити фотографію свого улюбленця, а штучний інтелект сам розпочне пошук.
Як повідомляв Укрінформ, стримінгова платформа Netflix розробила нову функцію для дітей, щоб залучити молодших глядачів на свою платформу та допомогти їм відкрити для себе нові програми.