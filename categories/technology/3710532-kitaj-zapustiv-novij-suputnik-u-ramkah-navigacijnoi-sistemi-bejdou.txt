Новий супутник у рамках китайської навігаційної системи "Бейдоу" успішно стартував із космодрому Січан у провінції Сичуань на південному заході Китаю.

Про це повідомляє Сіньхуа, передає Укрінформ.
Запуск космічного апарату було здійснено о 10:49 за пекінським часом за допомогою ракети-носія Чанчжен-3Б (Long March-3B).

Після досягнення заданої орбіти та завершення орбітальних випробувань його підключать до навігаційної супутникової системи "Бейдоу".
Супутник, призначений для виходу на геостаціонарну орбіту, є 56-м у сімействі "Бейдоу", а також першим резервним супутником навігаційної супутникової системи "Бейдоу-3".
Для ракет-носіїв серії "Чанчжен" цей запуск став 473-м.
Фото: Сіньхуа