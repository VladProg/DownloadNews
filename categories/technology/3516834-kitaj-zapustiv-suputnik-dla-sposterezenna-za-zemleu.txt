Китай відправив у космос новий супутник спостереження за Землею з космодрому Цзюцюань, що на північному заході країни.

Як передає Укрінформ, про це повідомляє Xinhua.

Супутник Gaofen-12 03 був запущений ракетою-носієм Long March-4C о 23:46 годині за пекінським часом у понеділок, 27 червня, і успішно вийшов на заплановану орбіту.
Апарат буде використовуватися в різних сферах, включаючи спостереження за Землею, містобудування, проєктування дорожньої мережі, оцінку врожайності та ліквідацію наслідків стихійних лих.
Запуск став вже 425-м польотом для ракет-носіїв серії "Long March".
Як повідомляв Укрінформ, 22 червня Китай запустив експериментальний супутник за допомогою ракети-носія "Куайчжоу-1А".
Фото: Xinhua