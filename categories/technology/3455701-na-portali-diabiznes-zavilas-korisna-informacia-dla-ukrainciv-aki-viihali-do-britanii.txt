Команда Дія.Бізнес розробила спеціальний розділ з інформацією для тих, хто вимушено виїхав до Великої Британії.

Як передає Укрінформ, про це повідомляє пресслужба Міністерства цифрової трансформації.
«Через повномасштабну війну на території України громадяни виїжджають до безпечніших міст за кордоном. Команда Дія.Бізнес розробила спеціальний розділ з інформацією для тих, хто вимушено виїхав до Великої Британії», - ідеться в повідомленні.
На порталі зібрано інформацію про те, як отримати візу, отримати соціальні виплати, знайти роботу у Великій Британії: онлайн-ресурси та вимоги до кандидатів, створити бізнес у Великій Британії: інструкція для тих, хто вже отримав візу.
Як повідомляв Укрінформ, станом на 30 березня 25,5 тис. українських біженців отримали британські візи у рамках урядової програми щодо надання притулку українцям, які виїжджають у Велику Британію внаслідок російської агресії в Україні.