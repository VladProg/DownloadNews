Згідно з дослідженням міжнародної групи науковців, 75 млн років тому Антарктида була охоплена лісовими пожежами, про що свідчать виявлені там залишки деревного вугілля.

Як передає Укрінформ, про це повідомляє Express.





Міжнародна група дослідників на чолі з Федеральним університетом Пернамбуку в Бразилії виявила скам'янілі свідчення того, що Антарктиду, коли ще мільйони років тому вона була вкрита пишними хвойними лісами, спалили вщент.
Вчені вирушили на острів Джеймса Росса — острів вулканічного походження, розташований поруч із західним краєм Антарктичного півострова. Там у період з 2015 по 2016 рік вони зібрали низку незвичайних скам'янілостей. Знахідки містили залишки деревного вугілля, що свідчать на вогняне минуле континенту.
Це відкриття додає нових доказів теорії про те, що Антарктиду часто відвідували лісові пожежі в кампанську епоху (від 84 до 72 мільйонів років тому).
Науковці вважають, що лісові пожежі в Антарктиді були викликані вулканічною активністю через рух тектонічних плит.