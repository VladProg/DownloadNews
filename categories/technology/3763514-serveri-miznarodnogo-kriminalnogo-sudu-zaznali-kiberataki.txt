У Гаазі Міжнародний кримінальний суд минулого тижня зазнав кібератаки, але відомо про стало лише зараз.

Про це повідомляє Укрінформ з посиланням на NOS.
“Минулого тижня Міжнародний кримінальний суд у Гаазі став жертвою кібератаки. Про це суд повідомив після запитань NOS. МКС не хоче повідомляти, наскільки масштабною була атака та якого вона була типу”, - йдеться у повідомленні.
Видання пише, що джерело повідомило NOS, що було захоплено велику кількість конфіденційних документів. Однак МКС цієї інформації це підтверджує і не надає подробиць інциденту.
Зазначається, що атака розслідується у співпраці з нідерландською владою. Також буде перевірено, чи стоїть за цим нападом іноземний уряд.
Міжнародний кримінальний суд у Гаазі розслідує та, за потреби, судить осіб, обвинувачених у найтяжчих злочинах: геноцид, воєнні злочини, злочини проти людяності.
Інформація, якою володіє МКС, дуже конфіденційна.
У короткому повідомленні Міжнародний кримінальний суд вказав, що наприкінці минулого тижня виявив аномальну активність, що впливає на його інформаційні системи, і що було вжито відповідних заходів.
Як повідомляв Укрінформ, у червні у Нідерландах затримали шпигуна РФ, який намагався потрапити в Міжнародний кримінальний суд.
Служба розвідки та безпеки Нідерландів (AIVD) затримала російського шпигуна, який намагався потрапити в Міжнародний кримінальний суд (МКС).
Співробітник російської спецслужби ГРУ намагався проникнути до Міжнародного кримінального суду (МКС) у Гаазі. Росіянин представився бразильцем, який хотів працювати в МКС як стажер.
Глава служби Ерік Акербум наголосив, що ситуація була б дуже загрозливою, якби чоловік встиг попрацювати в Міжнародному кримінальному суді (МКС).
Йдеться про 36-річного росіянина Сергія Володимировича Черкасова, який звернувся до МКС як громадянин Бразилії для проходження стажування в Міжнародному кримінальному суді у Гаазі в квітні.
Після затримання чоловіка відправили назад до Бразилії, де він перебуває під вартою до розгляду справи проти нього.