Оприлюднена дата нового туристичного польоту в космос корабля New Shepherd від компанії Blue Origin: запуск запланований на 12 жовтня цього року.

Як передає Укрінформ, про це повідомляє пресслужба Blue Origin.
Зазначається, що пряма трансляція запуску космічного корабля розпочнеться о 16:30 за київським часом 12 жовтня.
Корабель стартуватиме з майданчика в Західному Техасі.
Також Blue Origin представила двох учасників польоту - Кріса Бошуізена (співзасновник Planet Labs, лікар, колишній інженер NASA) та Глена Де Вріса (заступник директора Planet Labs по медико-біологічних науках й охороні здоров’я й співзасновник Medidata).
Інформація про двох інших астронавтів поки що не розголошується.
Як передавав Укрінформ, останній (восьмий) політ до космосу ракети New Shepard відбувся 26 серпня. Також це була вісімнадцята космічна місія для компанії Blue Origin. Політ ракети тривав 10 хвилин 15 секунд, а пікова швидкість корабля досягла позначки 3 592 км/год.