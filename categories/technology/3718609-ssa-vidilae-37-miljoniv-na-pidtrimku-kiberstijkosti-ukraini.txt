Сполучені Штати працюють з Конгресом, щоб надати Україні додаткові 37 мільйонів доларів кібердопомоги.

Про це йдеться у повідомленні МЗС України за підсумками щорічної дискусії делегацій України та США з питань кібербезпеки 1 червня в Таллінні, передає Укрінформ.
Під час діалогу делегація Сполучених Штатів підтвердила свою непохитну відданість підтримці кіберзахисту України перед обличчям невиправданої та неспровокованої військової агресії Росії проти України. Як зазначило відомство, у рамках цієї підтримки США співпрацюють з Конгресом, щоб надати Україні додаткові 37 мільйонів доларів кібердопомоги, що призведе до загального обсягу 82 мільйонів доларів з лютого 2022 року та понад 120 мільйонів доларів з 2016 року.
«Ця підтримка допомогла посилити спроможність України виявляти, стримувати та реагувати на кіберінциденти та загрози, а також надала підтримку для захисту критично важливих мереж і цифрової інфраструктури», - зауважили в МЗС.
Зазначається, що сторони поділилися своїми поглядами на роль кібербезпеки в довгостроковому розвитку цифрової стійкості України, включаючи підтримку інституцій та обʼєктів критичної інфраструктури країни. Учасники обмінялися думками щодо майбутньої співпраці між Україною та США з кібернетичних питань, у тому числі обміну цінними уроками, отриманими Україною під час постійного підвищення рівня кібернетичної та цифрової політики.
Як повідомляв Укрінформ, 16 травня Україна офіційно приєдналася до Центру НАТО з питань співробітництва в галузі кіберзахисту.
Фото: mfa.gov.ua