Деяким акаунтам Twitter з більш ніж мільйоном підписників Twitter повернув синю галочку без оплати за підписку.

Як передає Укрінформ, про це повідомляє BBC.
Серед тих, кому повернули синю галочку, десятки знаменитостей, деякі телеведучі та акаунти медіа. Деякі випадки відновлення позначки відбуваються на безоплатній основі.
До того, як платформу купив Ілон Маск, синя галочка була значком верифікації, який Twitter надавав безкоштовно.
Повідомлялося, що видалення застарілих синіх галочок доводилося робити вручну, тому цілком можливо, що це також ручний процес, який триватиме впродовж найближчих днів.
Спочатку він використовувався як інструмент аутентифікації, покликаний допомогти зупинити фейкові акаунти і поширення дезінформації.
Зараз це символ того, що акаунт підписався на преміум-послугу під назвою Twitter Blue - і при здійсненні платежу відбувається процес верифікації. Існують різні ціни залежно від того, де здійснюється підписка, але в середньому вона становить близько 8 доларів на місяць.
Як повідомляв Укрінформ, чимало акаунтів медіа у Twitter позбулися позначок, які засвідчують їхню приналежність або джерела фінансування.
Фото: Getty Images