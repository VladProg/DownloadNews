Кіберполіція розробила Telegram чат-бот для блокування сервісів дезінформації.


Про це інформує пресслужба Міністерства внутрішніх справ, передає Укрінформ.
Як зазначається, за допомогою боту можна заблокувати Telegram-канали, YouTube-канали, Facebook-групи, Instagram-профілі, які розповсюджують дезінформацію, а також інформацію щодо місць дислокацій ЗСУ.

Користувачам чат-боту будуть направлені детальні інструкції щодо блокування кожного із сервісів.

У Кіберполіції запрошують усіх брати участь у блокуванні диверсійних ресурсів.

Посилання на чат-бот( https://t.me/stopdrugsbot). Сюди громадяни направляють виявлені ресурси для їх перевірки та подальшого блокування.

Посилання на Telegram-канал (https://t.me/stoprussiachannel). Сюди будуть надсилатися диверсійні ресурси для блокування та детальні інструкції як це зробити.
Як повідомляв Укрінформ, глава країни-агресора Володимир Путін 24 лютого оголосив про початок спеціальної військової операції на Донбасі.
Близько 4-ї години ранку 24 лютого Росія завдала ударів по Україні та розпочала війну.
Президент України Володимир Зеленський заявив, що на всій території України запроваджується воєнний стан.
Верховна Рада зранку 24 лютого затвердила указ Зеленського про запровадження воєнного стану на всій території України.