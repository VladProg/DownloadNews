Компанія Google виділила $15 млн на допомогу Україні.

Як передає Укрінформ, про це повідомив віцепрем'єр-міністр - міністр цифрової трансформацїі Михайло Федоров у Телеграмі.
Він зазначив, що Google також виділив прямі гранти та рекламні кредити для України. Крім цього, включено сповіщення SOS на сайті "Пошук" по всій Україні. "Коли люди шукають інформацію про евакуацію, то бачать попередження, що вказує на ресурси ООН для переселенців", - пояснив віцепрем'єр-міністр.
Федоров нагадав, що також уже відключені деякі функції Google Maps в Україні, щоб гарантувати безпеку громадян, та автоматично посилено захист акаунтів Google для українців.
За словами урядовця, також Google бореться з медіа, які займаються пропагандою та дезінформацією.
Як повідомляв Укрінформ, віцепрем’єр-міністр - міністр цифрової трансформації Михайло Федоров подякував компанії Meta, яка володіє соцмережею Фейсбук, за блокування російських пропагандистів та ЗМІ.