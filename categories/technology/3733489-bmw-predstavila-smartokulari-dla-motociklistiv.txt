BMW Motorrad представив інноваційні мотоциклетні окуляри ConnectedRide Smartglasses з технологією відображення інформації на лінзах Head-up Display.

Як передає Укрінформ, про це повідомляється у пресрелізі BMW Group.






BMW представила смартокуляри для мотоциклістів / Фото: carscoops.com































За допомогою окулярів Smartglasses водії мотоциклів зможуть отримати відображення даних, таких як навігація, швидкість та передача, безпосередньо на лінзах аксесуару в режимі реального часу.
Окуляри підключаються до смартфону водія через Bluetooth та застосунок. За допомогою контролера на кермі мотоцикла можна вибрати розташування проекції та обрати її налаштування до або під час поїздки.

Дизайн нових мотоциклетних окулярів дозволяє адаптувати їх до різноманітних форм шоломів та обличчя, а завдяки літій-іонному акумулятору девайс здатен автономно працювати до 10 годин.
BMW Motorrad постачає два комплекти лінз разом із оправою. Перший набір прозорий на 85% і може використовуватися для шоломів із вбудованими сонцезахисними козирками. Інший набір має тоновані лінзи, що забезпечує окулярам сонцезахисний ефект.
До комплекту ConnectedRide Smartglasses також входять чохол і USB-кабель для зарядки.
Як повідомляв Укрінформ, американська Meta запустила послугу щомісячної підписки на віртуальну реальність (VR).