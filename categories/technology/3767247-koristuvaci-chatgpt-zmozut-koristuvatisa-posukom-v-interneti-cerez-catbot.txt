Компанія OpenAI, яка розробила чат-бот зі штучним інтелектом ChatGPT, заявила про відкриття нової функції вебперегляду для користувачів.

Про це повідомляє Reuters, передає Укрінформ.
«Сьогодні пошук в інтернеті доступний для користувачів ChatGPT Plus і ChatGPT Enterprise, і незабаром ми розширимо цю функцію для всіх користувачів», — заявили в OpenAI.
Стартап зі штучним інтелектом додав, що його остання функція вебперегляду дозволить вебсайтам контролювати, як ChatGPT може з ними взаємодіяти.
Раніше OpenAI випробував функцію, яка дозволяла користувачам отримувати доступ до найновішої інформації через пошукову систему Bing у преміальній пропозиції ChatGPT Plus. Проте пізніше компанія вимкнула її через побоювання, що він може дозволити користувачам обійти обмеження сайтів, які не дозволяють людям безкоштовно читати їхній зміст.
На початку цього року ChatGPT став споживчим додатком із найбільш швидким зростанням, досягнувши 100 мільйонів активних користувачів на місяць у січні, перш ніж його витіснив з цієї позиції додаток Threads від Meta.
Як повідомляв Укрінформ, компанія OpenAI анонсувала запуск нової функції, що дозволить додатку штучного інтелекту ChatGPT відповідати на голосові запитання та команди користувачів п’ятьма різними голосами.