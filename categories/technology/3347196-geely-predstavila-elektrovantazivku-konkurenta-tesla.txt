Китайська компанія Geely у понеділок, 8 листопада, представила нову електричну напіввантажівку Homtruck, яка буде конкурувати з Tesla Semi Ілона Маска.

Як передає Укрінформ, про це повідомляє CNBC.
Зазначається, що група комерційних автомобілів Geely, Farizon Auto, планує випустити Homtruck у 2024-му році та націлюється на продажі на міжнародних ринках Європи, Кореї, Японії та Північної Америки.
У компанії висловили сподівання, що вже до 2023 року у Homtruck будуть деякі функції з автономного керування. Вже у 2030 році напіввантажівка повинна досягти повної автономності.
Homtruck випускатиметься з різними варіантами живлення серед яких - метаноловий гібрид та чисто електричний.
Інформації про вартість моделі поки що немає.
Як повідомляв Укрінформ, італійський автовиробник Ferrari випустить свій перший електричний спорткар уже у 2025 році.
Фото: Geely