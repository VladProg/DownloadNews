Китайські дослідники розробили передову систему прогнозування погоди на основі штучного інтелекту.

Як передає Укрінформ, про це повідомляє Сіньхуа.
Система "Фен'у" заснована на архітектурі глибокого навчання, яка відрізняється мультимодальністю та багатозадачністю. Система здатна за 30 секунд складати високоточний прогноз погоди на найближчі 10 днів.
Глобальний середньостроковий прогноз погоди має важливе значення у рамках метеорологічного та кліматичного прогнозування.
За повідомленням Шанхайської лабораторії штучного інтелекту, одного з розробників системи, порівняно з традиційними фізичними моделями, "Фен'у" дозволяє зменшити похибку на 19,4% та може розширити діапазон прогнозу до 10,75 дня на основі даних повторного аналізу.
У майбутньому система може доповнити традиційні фізичні моделі, що сприятиме цифровізації процесу прогнозування погоди та надасть підтримку таким галузям, як сільське та лісове господарство.
Як повідомляв Укрінформ, кувейтське ЗМІ - Kuwait News – представило ведучу новин, створену за допомогою штучного інтелекту (ШІ).