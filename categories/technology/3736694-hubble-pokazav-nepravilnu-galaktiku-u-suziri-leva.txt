Космічний телескоп NASA/ESA Hubble сфотографував неправильну галактику Arp 263, що знаходиться у сузір’ї Лева.

Про це повідомила обсерваторія NASA, передає Укрінформ.
Arp 263 — також відома як NGC 3239 — це неоднорідна галактика неправильної форми, наповнена областями недавнього зореутворення.

Астрономи вважають, що її нерівний вигляд пов’язаний із тим, що вона утворилася в результаті злиття двох галактик.
Arp 263 розташована на відстані приблизно 25 мільйонів світлових років від Землі у сузір’ї Лева.
Зазначається, що на зображені також можна побачити яскраву зірку BD+17 2217.
Неправильна галактика (також іррегулярна галактика або нерегулярна галактика) — галактика з неправильними зовнішніми обрисами або з нерівномірним розподілом яскравості.
Як повідомляв Укрінформ, космічний телескоп NASA/ESA Hubble сфотографував надзвичайне скупчення галактик eMACS J1353.7+4329.