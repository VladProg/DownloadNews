Дрон австралійської компанії Infravision зміг розплутати електрокабелі, що знаходилися у віддаленій та недоступній частині електромережі на півночі Сіднея.

Як передає Укрінформ, про це повідомляє InnovationAus.
800 метрів електрокабелів заплуталися в результаті сильних поривів вітру на півночі Сіднея. Компанія-електропостачальник Ausgrid заявила, що в результаті ймовірного подальшого тертя між кабелями, близько 70 тисяч людей могли залишитися без світла.

За словами представника компанії Infravision Пола Кроуфорда, його команда знайшла метод використання дрона зі спеціально розробленим гачком для того, аби розплутати ці кабелі.

Зазначається, що безпілотник з гаком здійснив декілька підйомів для того, аби розплутати кабелі на ділянках з довжиною у 40–60 метрів.
Як повідомляв Укрінформ, норвезька компанія Nordic Unmanned розробила мультикоптер для інспектування залізничних колій.
Фото з сайту: innovationaus.com