Низка українських підприємств космічної галузі зазнали пошкоджень внаслідок російських обстрілів.

Про це голова Державного космічного агентства України (ДКАУ) Володимир Тафтай повідомив в інтерв’ю Укрінформу.
«Космічна галузь зараз переживає дуже скрутний період. Низка підприємств потрапили під обстріли, наявні пошкодження», - зазначив Тафтай.
Водночас він висловив упевненість у тому, що перемога України настане дуже скоро і всі пошкоджені підприємства будуть відбудовані.
Як повідомляв Укрінформ, 24 лютого російська федерація розпочала новий етап восьмирічної війни проти України. Ворог здійснює масовані обстріли й бомбардування мирних українських міст та селищ, жорстко катує і вбиває мирне населення.