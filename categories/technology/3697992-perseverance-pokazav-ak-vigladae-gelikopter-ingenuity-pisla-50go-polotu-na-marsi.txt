Марсохід Perseverance від NASA зробив світлину гелікоптера Ingenuity, який нещодавно здійснив свій 50-й політ на Червоній планеті.

Як передає Укрінформ, про це у Твіттері повідомляє Лабораторія реактивного руху NASA (JPL).
«Вперше за майже два роки Perseverance достатньо близько знаходиться, щоб побачити пил на роторах Ingenuity», - заявили в JPL.

Зазначається, що з відстані приблизно 23 метрів Ingenuity «добре тримається в суворих марсіанських умовах».

Минулого тижня американське космічне агентство NASA провело в рамках дослідницької місії вже 50-й запуск на Марсі гелікоптера Ingenuity, який під час польоту встановив новий рекорд висоти.
Як повідомляв Укрінформ, гелікоптер Ingenuity був доставлений на Червону планету разом з марсоходом Perseverance NASA 18 лютого 2022-го року, після майже семи місяців польоту. Свій перший політ Ingenuity здійснив 19 квітня. Вертоліт вартістю 85 млн доларів США став першим літальним апаратом, запущеним на іншій планеті.
Фото: NASA