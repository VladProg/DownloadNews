Компанія Apple випустила оновлення безпеки для своїх пристроїв, щоб вирішити проблему з виявленою вразливістю, яка використовується шкідливим ПЗ.

Як передає Укрінформ, про це повідомляє Cnet.
Йдеться про шпигунське програмне забезпечення Pegasus.
У примітці з безпеки для iOS 14.8 і iPadOS 14.8 йдеться: «Обробка шкідливого PDF-файлу може призвести до виконання довільного коду. Apple відомо про звіт про те, що ця проблема могла бути активно використана». Apple також випустила WatchOS 7.6.2, MacOS Big Sur 11.6, а також оновлення безпеки для MacOS Catalina, що усуває вразливість.
Вона була виявлена ​​канадською Citizen Lab, яка спеціалізується в галузі інтернет-безпеки. Її виявили під час вивчення смартфона активіста із Саудівської Аравії. Як повідомляється, на його телефон було встановлено шкідливе програмне забезпечення Pegasus, яке розробила NSO Group. Експерти вважають, що для зломів пристроїв вразливість використовувалася як мінімум з лютого.
Спеціалісти закликали всіх користувачів Apple оновити свої операційні системи.