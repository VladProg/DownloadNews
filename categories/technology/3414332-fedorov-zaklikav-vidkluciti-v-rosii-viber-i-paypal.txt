Віцепрем'єр - міністр цифрової трансформації Михайло Федоров закликав головних виконавчих директорів Rakuten Viber та PayPal - Хіроші Мікітані і Дена Шульмана - заблокувати сервіси у РФ.

Як передає Укрінформ, про це Федоров повідомив у Фейсбуці.
"Розвиваємо ізоляцію агресора! Звернувся до CEO Rakuten (Viber) та PayPal про блокування їхніх сервісів в Росії", - написав він.

Також Федоров звернувся до росіян.
"Молодь та думаючі росіяни, прокидайтеся", - закликав віцепрем'єр.
Як повідомляв Укрінформ, засновник японської компанії Rakuten Viber Хіроші Мікітані пожертвував Україні 8,7 млн дол. на тлі агресії Росії.
Президент РФ Володимир Путін 24 лютого оголосив війну Україні й розпочав масштабне вторгнення. Російські війська обстрілюють і знищують об'єкти інфраструктури, ракети влучають у житлові будинки.
Всі демократичні країни світу запровадили санкції проти Росії.