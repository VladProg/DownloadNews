Технологія, що лежить в основі системи штучного інтелекту ChatGPT, буде додана до робочого програмного забезпечення Microsoft 365.

Як передає Укрінформ, про це повідомляє BBC.
Microsoft називає систему Copilot, вона буде вбудована у Word, Exel, PowerPoint та Outlook.
Функції Copilot включають резюмування ключових моментів розмови у програмах для нарад – Teams, створення презентацій PowerPoint із зображеннями і підказками, складання електронних листів, аналіз довгих потоків електронних листів і документів та створення зведень і графіків даних на електронних таблицях Exel.
Нова технологія у Microsoft 365 не є ChatGPT, але вона базується на тій самій моделі вивчення мови.
Деталі впровадження технології поки не оприлюднюються.
Як повідомляв Укрінформ, американська компанія Snap Inc., яка є власником месенджера Snapchat, презентувала чат-бот зі штучним інтелектом My AI.
Фото: Getty Images