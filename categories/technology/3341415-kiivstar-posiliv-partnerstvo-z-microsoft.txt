Оператор “Київстар” розширив партнерство з компанією Microsoft до спеціального рівня Licensing Solution Provider (LSP), який дає право працювати з хмарними рішеннями на ринку великих підприємств та державного сектору – постачати ліцензійні продукти за корпоративними угодами та надавати їм відповідну технічну підтримку.

Про це Укрінформу повідомили у пресслужбі Київстару.
Зокрема зазначають, що з авторизацією Cloud Services Provider (CSP), яку мав Київстар раніше, компанія могла здійснювати продажі широкого спектра онлайн-сервісів, ліцензій Програмного забезпечення (ПЗ) на основі підписки, а також безстрокових ліцензій на локальне ПЗ.
“Статус LSP суттєво доповнює ці можливості й дає змогу поставляти на ринок України продукти Microsoft за програмами корпоративного ліцензування Enterprise Agreement (EA) та Enterprise Agreement Subscription (EAS). Вони є оптимальними пропозиціями для купівлі чи використання ПЗ на умовах підписки, із розстрочкою оплати, що дозволяє знизити фінансове навантаження на підприємства, оптимізувати їхні витрати, а також зафіксувати ціни на період дії угоди”, - зауважують у компанії.

Як повідомив директор з розвитку нових напрямків бізнесу в Київстар Ілля Польшаков, оператор вже понад 5 років розвиває напрямок продажу хмарних продуктів для своїх бізнес-клієнтів, розширює лінійку рішень, посилює власну експертизу, спеціалісти компанії підтверджують компетенції різних рівнів та напрямків, щоб надавати клієнтам кваліфіковану підтримку у впровадженні та використанні сервісів.
“LSP-статус, який ми отримали, надається найбільшим та найнадійнішим партнерам Microsoft, які підтвердили свою професійність в роботі з хмарними продуктами всесвітньо відомої корпорації. Він надає можливість Київстар створювати унікальні пропозиції для бізнесу, що базуються на потребах конкретних клієнтів”, - додав він.
На даний час Київстар надає бізнес-клієнтам рішення на основі хмарних технологій у таких продуктових напрямках:


Modern Workplace - сервіси Microsoft 365, Office 365, до яких входять сучасні додатки Office, інтелектуальні хмарні служби та інструменти захисту даних для користувачів.
Azure Cloud - хмарна платформа міжнародного класу, яка включає понад 200 продуктів та хмарних служб, необхідних для створення інноваційних рішень під наявні та подальші завдання.
Azure Stack - хмарна платформа, яка дозволяє надавати доступ до інструментів Azure в дата-центрі в Україні.
Big Data-аналітика – інструменти для аналізу великих обсягів структурованих та неструктурованих даних, що надходять на обробку з високою швидкістю.


Поєднання CSP – та LSP-можливостей Київстар дає такі переваги бізнес-клієнтам: розширений набір ліцензійних рішень Мicrosoft; нові можливості для розбудови гібридних рішень. Доступ до ліцензійних угод, які враховують потреби компаній різних рівнів – від малого бізнесу до великих підприємств; можливість погоджувати з корпорацією Microsoft нестандартні умови; експертиза та допомога кваліфікованих спеціалістів Київстар у підборі оптимальної ліцензійної стратегії під потреби конкретного бізнесу.

“Окрім доступу до хмарних технологій, Київстар також надає своїм бізнес-клієнтам повний цикл послуг з впровадження та підтримки рішень. Зокрема, консалтинг, підготовку архітектури рішення, розробку концепції – на першому етапі, далі – конфігурацію рішення та міграцію інфраструктури даних – на стадії реалізації та технічну підтримку після впровадження”, - зауважують у Київстарі.

Це можливо, зокрема, завдяки постійному розширенню компетенцій спеціалістів Київстар у роботі з хмарними продуктами, які підтверджені відповідними сертифікатами Мicrosoft. Зараз компанія підтвердила вже 15 професійних компетенцій:


Gold Windows and Devices
Gold Small and Midmarket Cloud Solutions
Gold Cloud Productivity
Gold Datacenter
Gold Cloud Platform
Gold Collaboration and Content
Gold Application Development
Gold Project and Portfolio Management
Gold Data Platform
Gold Data Analytics
Silver DevOps
Silver Messaging
Silver Application Integration
Silver Security
Silver Enterprise Mobility Management


Крім того, у пресслужбі наголошують, що Київстар – одна з небагатьох компанії з усього світу, що отримала спеціалізації Microsoft Adoption and Change Management та The Meetings and Meeting Rooms for Microsoft Teams Advanced Specializations, які підтверджують здатність партнера надавати високоякісні консалтингові послуги в конкретних напрямках рішень Microsoft.

Спеціалізація Adoption and Change Management демонструє не лише високий рівень технічної експертизи та професійних знань команди Київстар, а й визнає її досвід в успішному впровадженні хмарних рішень, а також навички підтримки клієнтів у досягненні ними високих бізнес-результатів завдяки використанню сервісів та продуктів Microsoft 365.

Отримати більше інформації, підібрати оптимальне рішення на основі хмарних технологій для конкретної компанії та замовити консультацію можна на офіційному сайті Київстар.
Фото з відкритих джерел