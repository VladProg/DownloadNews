Starlink Ukraine як представництво компанії SpaceX було зареєстровано в Україні.

Як передає Укрінформ, про це віцепрем'єр-міністр – міністр цифрової трансформації Михайло Федоров повідомив у Телеграмі.
«Starlink Ukraine («Старлінк Юкрейн») як представництво компанії SpaceX щойно зареєстровано в Україні!»,- йдеться в повідомленні.

Як раніше повідомлялося, в Україні використовувати термінали для доступу в Мережу від компанії SpaceX можуть лише об’єкти критичної інфраструктури. Держава проводить відповідну роботу над унормуванням використання супутникових терміналів Starlink усіма охочими.
Раніше засновник компанії SpaceX Ілон Маск відповів згодою на прохання міністра цифрової трансформації Михайла Федорова забезпечити Україну станціями Starlink та доступом до супутникового інтернету.
Starlink – це проєкт компанії SpaceX, який за допомогою мережі супутників надає доступ до широкосмугового інтернету. Швидкість такого інтернету - до 1 Гбіт/с для кожного абонента, а користуватися ним можна у будь-якій точці Землі.