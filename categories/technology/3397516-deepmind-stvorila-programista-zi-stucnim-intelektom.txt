Британська компанія DeepMind Technologies Limited створила систему на основі штучного інтелекту AlphaCode.

Як передає Укрінформ, про це повідомляє The Verge.
У компанії стверджують, що їхня система пише комп’ютерні програми на «конкурентному рівні».
Зазначається, що дочірня компанія Alphabet перевірила свою систему під час змагань з вирішення десятка програмістських завдань, у яких також брали участь 5 000 звичайних людей-програмістів.
У результаті система потрапила до 54% найкращих програмістів.
Представники DeepMind зауважують, що хоча цей результат є значним кроком уперед для автономного кодування, навички AlphaCode не обов’язково відповідають типу завдань програмування, з якими стикається пересічний програміст.
Як повідомляв Укрінформ, оператор мобільного зв'язку SoftBank та Метеорологічна асоціація Японії почали пропонувати послугу прогнозування кількості клієнтів за допомогою штучного інтелекту (ШІ).
Ілюстрація Alex Castro / The Verge