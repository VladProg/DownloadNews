Транснаціональна корпорація з виробництва автомобілів Stellantis презентувала новий електрокар FIAT 600e.

Як передає Укрінформ, про це повідомляє Electrek.
FIAT 600e має запас ходу до 400 км. Його вартість розпочинається від 40 000 доларів США (36 490 євро). Замовлення можливі з 5 липня.






Stellantis представив електрокар FIAT 600e / Фото: Stellantis































Новий компактний електричний позашляховик від Stellantis може конкурувати з майбутнім Volvo EX30 на прибутковому ринку кросоверів.
Зазначається, що електродвигун потужністю 156 кінських сил (115 кВт) розганяється до 100 км/год за 9 секунд.
Водії можуть вибирати режими водіння «Екологічний», «Звичайний» або «Спортивний» відповідно до свого стилю керування.
Новий електричний позашляховик також може заряджатися від 10% до 80% менш ніж за 30 хвилин за допомогою швидкої зарядки у 100 кВт.
Всередині є можливість вибору освітлення з 64 кольорів, передні сидіння з функцією масажу і бездротова зарядка.
FIAT 600e також має 26-сантиметровий екран з інформаційно-розважальною системою та 17,8-сантиметрову центральну панель приладів.
Як повідомляв Укрінформ, британський електромобільний стартап Ark випустив електричний чотириколісний автомобіль Zero. Транспортний засіб коштує $7500 і заявлений як "найдоступніший електромобіль у Великій Британії".