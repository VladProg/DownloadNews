Американська напівпровідникова компанія Qualcomm постачатиме мікросхеми для дисплеїв з інформаційно-розважальними системами в розкішних автомобілів Mercedes-Benz і BMW.

Як повідомляв Укрінформ, про це повідомляє Reuters.
У Qualcomm заявили, що компанія постачатиме BMW чипи, які допоможуть керувати голосовими командами всередині автомобіля.
Американська компанія також постачатиме мікросхеми для наступної версії моделей Mercedes E-класу, які будуть доступні в США у 2024 році.
Qualcomm очікує, що до 2026 року дохід від автомобільного сектора досягне 4 мільярдів доларів США, а до кінця цього десятиліття він зросте до 9 мільярдів доларів США.
Зазначається, що наприкінці 2022 року американський розробник чипів оголосив, що його частка в автомобільному бізнесі становить 30 мільярдів доларів завдяки продукту Snapdragon Digital Chassis, який використовується виробниками автомобілів та їхніми постачальниками для технологій допоміжного та автономного водіння, а також для автомобільних інформаційно-розважальних систем та підключення до хмарних сервісів.
Як повідомляв Укрінформ, найбільша у світі монопрофільна незалежна компанія із виробництва напівпровідників TSMC, яка розташована на Тайвані, схвалила інвестування у 3,5 млрд євро в будівництво свого першого заводу в Європі.