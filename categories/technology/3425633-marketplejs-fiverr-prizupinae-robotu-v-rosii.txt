Маркетплейс Fiverr вирішив призупинити свою роботу в росії.

Про це повідомив віцепрем’єр-міністр - міністр цифрової трансформації Михайло Федоров у Телеграмі, передає Укрінформ.
"Fiverr призупиняє свою діяльність у росії. Росіяни не можуть відкривати нові облікові записи або використовувати наявні для покупки чи продажу послуг на платформі", - написав Федоров.
Крім того, компанія вирішила повернути всі збори, зібрані за останні кілька тижнів, українським фрілансерам як спосіб додаткової фінансової підтримки.
Федоров зазначив, що Fiverr — один із найбільших маркетплейсів онлайн-послуг у світі. Через призупинення роботи компанії в росії сотні тисяч фрілансерів не зможуть надавати свої послуги.
Як повідомлялося, Європейський Союз та низка інших країн, зокрема США, Канада, Австралія, запровадили проти росії санкції через війну в Україні. Багато компаній оголосили про припинення роботи в рф та вихід із проєктів з російськими партнерами.