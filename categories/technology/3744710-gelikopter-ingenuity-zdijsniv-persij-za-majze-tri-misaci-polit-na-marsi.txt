Гвинтокрил Ingenuity від NASA здійснив свій 53-й політ на Червоній планеті після майже тримісячної перерви.

Як передає Укрінформ, про це повідомляє Space.com.
Ingenuity здійснив попередній політ на Марсі ще 22 липня.
Згідно з журналом польотів Ingenuity, вертоліт пролетів горизонтально на північ 142 метри за приблизно 75 секунд. Ingenuity злетів у повітря приблизно на 5 метрів і досяг максимальної швидкості 2,5 метра за секунду.
Нині в NASA готуються вже до польоту номер 54.
Зазначається, що 53-й політ відбувся приблизно через три місяці після останнього його рейсу 26 квітня, коли Ingenuity приземлився і замовк, бо не міг досягти Perseverance, масивного марсохода, який передає зв’язок на та з Землі, доки два апарати не потрапили в поле зору один одного 28 червня.
Як повідомляв Укрінформ, гелікоптер Ingenuity був доставлений на Червону планету разом з марсоходом Perseverance NASA 18 лютого 2022-го року, після майже 7 місяців польоту. Свій перший політ Ingenuity здійснив 19 квітня. Вертоліт вартістю 85 млн доларів США став першим літальним апаратом, запущеним на іншій планеті.
Фото: NASA/JPL-Caltech