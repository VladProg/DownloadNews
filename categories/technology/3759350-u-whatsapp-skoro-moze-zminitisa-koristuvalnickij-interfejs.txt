Попри постійне впровадження нових функцій у свій месенджер, розробники WhatsApp не змінювали його користувальницький інтерфейс упродовж багатьох років, однак очікується, що в одному з майбутніх оновлень клієнт отримає довгоочікуваний редизайн.

Про це передає Укрінформ із посиланням на wccftech.
Новий інтерфейс у WhatsApp був виявлений у бета-версії месенджера для Android. Перше, що відразу впадає в очі – панель вкладок тепер внизу, як на iPhone. В панелі залишаться вкладки "Статус", "Дзвінки" і "Чати", а також з'явиться розділ "Спільноти".
У верхній частині в розділі "Чати" з'явилися фільтри, при натисканні яких будуть показані відповідні листування – це "Всі", "Непрочитані", "Особисті" і "Бізнес". Колір фону цієї області і верхнього рядка теж зміниться з темно-зеленого на білий. Ці зміни призводять до того, що додаток виглядає більш схожим на інтерфейс iPhone.

Наразі немає точної дати випуску, коли оновлений інтерфейс WhatsApp стане доступним для всіх користувачів, але бета-програма є загальнодоступною, тому очікуваний реліз не затягнеться.
Незабаром в месенджері також має з'явитися підтримка декількох акаунтів на одному пристрої та можливість закріплювати повідомлення в особистих листуваннях і чатах.