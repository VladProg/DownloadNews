У п’ятницю ввечері розпочалося місячне затемнення, під час якого супутник Землі увійде в зовнішній край земної тіні.

Про це повідомляє Space.com, передає Укрінформ.
Як зазначається, цей тип місячного затемнення відомий як напівтінь – спостерігачі зможуть побачити, як Місяць тьмяніє, але не зникає цілком.
Місячне затемнення відбувається, коли Сонце, Земля та Місяць опиняються на одній лінії, і Земля відкидає тінь на поверхню Місяця.
Тож спостерігачі побачать супутник Землі не повністю затемненим, а темно-сіру або коричневу тінь на його поверхні. У пік затемнення ця тінь покриє до 94,6% поверхні Місяця.

Пік затемнення припаде на 20:24 за київським часом, приблизно через дві години після початку. Триватиме затемнення до 22:32.
В реальному часі це явище можна спостерігати лише з Австралії, Антарктиди, Східної Африки, Океанії та Азії.
Фото: Yaorusheng/Getty Images