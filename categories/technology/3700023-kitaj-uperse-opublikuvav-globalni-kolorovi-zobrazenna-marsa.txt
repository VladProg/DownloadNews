Державне космічне управління КНР та Академія наук Китаю спільно опублікували глобальні кольорові зображення Марса, отримані за допомогою орбітального апарату "Тяньвень-1".

Як передає Укрінформ, про це повідомляє Сіньхуа.









Зазначається, що просторова роздільна здатність зображень Червоної планети становить 76 м.
Кольорові зображення розроблені на основі 14 757 знімків, зроблених камерою, обладнаною на борту орбітального апарату "Тяньвень-1" у період з листопада 2021 року до липня 2022 року.
Першу китайську місію на Марс під назвою "Тяньвень-1" було запущено 23 липня 2020 року. Після 202-денного польоту марсіанський зонд вийшов на орбіту Марса. Потім модуль з марсоходом на борту 15 травня здійснив м'яку посадку на поверхні Червоної планети.
22 травня марсохід "Чжужун" залишив посадкову платформу і розпочав дослідження планети.
Як повідомляв Укрінформ, група вчених під керівництвом Нью-Йоркського університету Абу-Дабі (NYUAD) та Центру космічної науки Об’єднаних Арабських Еміратів створили завдяки космічному зонду Hope нову деталізовану мапу Червоної планети.