Американська компанія United Launch Alliance у четвер, 22 червня, запустила ракету-носій Delta IV Heavy з американським розвідувальним військовим супутником NROL68.

Як передає Укрінформ, про це повідомила компанія у Твіттері.
«Через одну хвилину після запуску NROL68. Delta IV Heavy вже подорожує зі швидкістю в понад 1 600 км за годину», - йдеться у повідомленні United Launch Alliance.
За даними порталу Space.com, запуск 71,6-метрової ракети-носія був здійснений о 12.18 годині за київським часом з космодрому в американському штаті Флорида.


LAUNCH! ULA Delta IV-Heavy launches from SLC-37B with NROL-68.

Overview: https://t.co/yw2oKfNp22 - by William Graham (@w_d_graham)

Livestream: https://t.co/M4jtGGazet pic.twitter.com/tKWjbx6CDb
— Chris Bergin - NSF (@NASASpaceflight) June 22, 2023


Нині мало що відомо про супутник NROL68, проте це не дивно, враховуючи те, що він належить Національному управлінню військово-космічної розвідки США.
Зазначається, що NROL-68 стала першою місією для ULA у 2023 році та 15-ю для Delta IV Heavy за весь час роботи.
Початковою датою запуску NROL-68 була середа, 21 червня, але проблема з клапаном наземної системи призвела до відстрочки на один день.
Як повідомляв Укрінформ, компанія SpaceX у четвер, 22 червня, запустила на орбіту нову партію із 47 інтернет-супутників Starlink.
Фото: United Launch Alliance