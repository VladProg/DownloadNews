Космічний телескоп Hubble сфотографував осередок утворення зірок великої маси G35.2-0.7N, що розташований у сузір’ї Орла.

Про це повідомила обсерваторія ESA, передає Укрінформ.
Зображення було зроблено за допомогою камери Wide Field Camera 3 (WFC3), яка встановлена на космічному телескопі Hubble.
Осередок G35.2-0.7N знаходиться приблизно на відстані 7 200 світлових років від Землі в сузір’ї Орла.

Фото: ESA/Hubble & NASA, R. Fedriani, J. Tan

Зазначається, що цей космічний регіон відомий як осередок утворення зірок великої маси.
Зірки, які тут утворюються, настільки масивні, що закінчують своє життя як руйнівні наднові (зоря, що раптово збільшує свою світність у мільярди разів). Проте, навіть коли вони утворюються, вони сильно впливають на навколишнє середовище.
На цьому зображенні можна побачити принаймні одну зірку B-типу — другий за масивністю тип.
Зорі спектрального класу B є голубими зорями досить великої яскравості. Їхні спектри містять лінії нейтрального гелію, які досягають максимуму своєї інтенсивності в районі підкласу B2.
Як повідомляв Укрінформ, космічний телескоп Hubble сфотографував галактику SDSS J103512.07+461412.2, що розташована у сузір’ї Великої Ведмедиці.
Перше фото: seti.org