Google додає дві нові функції до пошуку фейкових та штучно згенерованих зображень для зменшення дезінформації на тлі розвитку сервісів штучного інтелекту.

Як передає Укрінформ, про це повідомляє Bloomberg.
Перша із двох нових функцій компанії Alphabet Inc. носить назву «Про це зображення» і надає додатковий контекст: інформація про першу індексацію у пошуковику, перше місце публікації та інші місця їх публікацій у мережі.
«Мета полягає у тому, щоб допомогти користувачам визначити першоджерело, а також доповнити зображення будь-якими викривальними доказами, наданими ЗМІ», – йдеться у повідомленні.
Google також позначатиме кожне зображення, створене за допомогою ШІ та його інструментами. Компанія працює і з іншими платформами, щоб переконатися у здійсненні ними аналогічного маркування таких зображень, зокрема з сервісами Midjourney та Shutterstock.
Раніше компанія Truepic, яку підтримує Microsoft, запропонувала системи, які гарантують, що зображення не піддавалися змінам починаючи від зйомки і завершуючи відправкою.
Як повідомляв Укрінформ, розробник штучного інтелекту (ШІ) Джеффрі Хінтон заявив, що новітня технологія може становити "більш нагальну" загрозу для людства, ніж зміна клімату.