Американська компанія Samson Sky заявила про перший тестовий політ летючого автомобіля Switchblade.

Про це повідомляє New Atlas, передає Укрінформ.





У міжнародному аеропорту "Грант-Кантрі" у штаті Вашингтон Switchblade піднявся на висоту 150 м, зробив коло і приземлився через шість хвилин.
Двомісний автомобіль може розвивати швидкість понад 200 км/год на дорозі, у режимі польоту - до 322 км/год на висоті до 400 м.
«Після 14 років розробки та ретельних випробувань перший політ став важливою віхою. Це ставить нас на шлях виробництва тисяч Switchblade, щоб задовольнити попит», — заявив генеральний директор Samson Sky і дизайнер Switchblade Сем Бусфілд.
У Samson Sky заявили про близько 2300 бронювань на Switchblade із 57 різних країн. Орієнтовна початкова ціна машини становить 170 тисяч доларів.
Як повідомляв Укрінформ, лондонський стартап Lyte Aviation презентував дизайн «повітряного автобуса» SkyBus із вертикальним зльотом і посадкою (VTOL).