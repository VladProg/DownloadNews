Національна радіоастрономічна обсерваторія США (NRAO) зробила світлину скупчення галактик Abell 2597, яке знаходиться у сузір'ї Водолія.

Як передає Укрінформ, про це NRAO повідомила у Твітері.
«Ця композиція скупчення галактик Abell 2597 може виглядати як череп, але насправді це схожий на фонтан потік газу, який живиться від надмасивної чорної діри», - йдеться у повідомленні.
Abell 2597 — скупчення галактик, що перебуває на відстані 1 млрд світлових років від Землі у напрямку сузір'я Водолія.

Скупчення Abell 2597 складається з сотень галактик, занурених у хмару газу з температурою декілька мільйонів градусів, яка яскраво світиться в рентгенівських променях.
У скупченні домінує еліптична галактика PGC 71390, в якій є надмасивна чорна діра.
Як повідомляв Укрінформ, група астрономів під науковим керівництвом Гавайського університету в Маноа (США) зробили пряму світлину 2M0437b, однієї з наймолодших коли-небудь знайдених екзопланет поза Сонячною системою.
Фото: @TheNRAO