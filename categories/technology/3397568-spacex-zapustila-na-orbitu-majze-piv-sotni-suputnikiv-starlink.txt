Ракета Falcon 9 компанії SpaceX, яка стартувала з космічного центру NASA імені Кеннеді на узбережжі Флориди, вивела на орбіту 49 супутників Starlink.

Про це повідомляє Укрінформ із посиланням на портал Space.

Приблизно через дев'ять хвилин після старту перший ступінь ракети успішно приземлився на безпілотний корабель Shortfall of Gravitas в Атлантичному океані за кількасот миль на схід від космічного центру.


Liftoff! pic.twitter.com/MPL9JCBUbY
— SpaceX (@SpaceX) February 3, 2022

Невдовзі Falcon 9 вивела супутники на низьку навколоземну орбіту, де вони були розгорнуті через 15 хвилин 30 секунд після старту.
Таким чином, ця партія приєдналася до більш як 1800 активних супутників SpaceX.
Нагадаємо, це третій запуск Starlink у 2022 році, перші два компанія здійснила в січні. За задумом SpaceX, «сузір’я Starlink» налічуватиме до 42 тисяч супутників.
Як повідомлялося, 2 лютого SpaceX запустила з каліфорнійської бази космічних сил Ванденберг шпигунський супутник NROL-87 Національного розвідувального управління США.