Американська компанія SpaceX у п’ятницю, 1 вересня, запустила на орбіту нову партію із 22 інтернет-супутників Starlink.

Як передає Укрінформ, про це повідомляє Space.com.
Зазначається, що запуск ракети-носія Falcon 9 був здійснений о 05.21 годині за київським часом із космодрому у Флориді, США.
Розгортання 22 інтернет-супутників Starlink на низькій навколоземній орбіті відбулось приблизно через 65 хвилин після запуску.
Перший ступінь Falcon 9 повернувся на Землю, як і було заплановано, приблизно через 8,5 хв., приземлившись на безпілотному кораблі SpaceX A Shortfall of Gravitas в Атлантичному океані.
Очікується, що сьогодні ж увечері ракета компанії SpaceX відправить ще 13 супутників для Космічних сил США у космос.
Як повідомляв Укрінформ, американська компанія SpaceX у неділю, 27 серпня, запустила на орбіту нову партію із 22 інтернет-супутники Starlink.