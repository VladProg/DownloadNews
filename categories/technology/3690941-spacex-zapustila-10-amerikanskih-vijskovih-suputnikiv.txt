SpaceX запустила партію передових супутників для Космічних сил США у межах місії Tranche 0.

Про це повідомляє space.com, передає Укрінформ.
Як зазначається, ракета Falcon 9 разом із десятьма апаратами для Агентства космічного розвитку (SDA) стартувала із каліфорнійської бази космічних сил Ванденберг у неділю о 14:29 за Гринвічем.


Watch Falcon 9 launch the @SemperCitiusSDA Tranche 0 mission to low-Earth orbit → https://t.co/bJFjLCiTbK https://t.co/piaJ1H6tBU
— SpaceX (@SpaceX) April 2, 2023

Згодом перший ступінь ракети-носія успішно повернувся на Землю.
На прохання SDA компанія не транслювала запуск або відділення обтічника корисного навантаження від другого ступеня Falcon 9.
Терміни розгортання Tranche 0 наразі не розголошуються.
Як повідомляв Укрінформ, 30 березня американська компанія SpaceX запустила на орбіту чергову партію з 56 інтернет-супутників для системи Starlink.
Фото: SpaceX