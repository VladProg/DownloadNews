Китай заявив про успішний запуск у космос експериментального супутника "Шиянь-25".

Про це повідомляє Сіньхуа, передає Укрінформ.
Запуск здійснено у вівторок об 11:18 за пекінським часом за допомогою ракети-носія "Чанчжен-6" із космодрому Тайюань у провінції Шаньсі (Північний Китай). Космічний апарат успішно вийшов на задану орбіту.
Зазначається, що супутник буде переважно використовуватися для експериментів за допомогою нових технологій спостереження за Землею.
Для ракет-носіїв серії "Чанчжен" ("Великий похід") цей запуск став 477-им.
Як повідомляв Укрінформ, компанія SpaceX вивела на орбіту новий індонезійський супутник зв’язку.
Фото: Сіньхуа