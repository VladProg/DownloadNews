Тайванська компанія Chander Electronics офіційно запустила мобільного зарядного робота «E-HERO» для заряджання електромобілів і подачі аварійного живлення.

Як передає Укрінформ, про це повідомляє Taiwan English News.
У Chander Electronics заявили, що «E-HERO» використовує технологію швидкої зарядки постійним струмом, яка може зарядити батарею до 80% ємності всього за 30 хвилин, у порівнянні з 6-8 годинами, які зазвичай потрібні для звичайних зарядних станцій.
Мобільний зарядний робот має зарядну потужність 140 кВт, здатну обслуговувати 8-10 електромобілів за один день.
Зазначається, що скорочення часу очікування для власників електромобілів може значно покращити обіг паркувальних місць, оптимізуючи прибутки для підприємств.
Окрім можливостей заряджання транспортних засобів, «E-HERO» може функціонувати як невелика розумна система зберігання енергії, яка служить аварійним резервним джерелом живлення для громад і будинків.
При відключенні електроенергії він може забезпечити нормальну роботу різних приладів і обладнання.
«Водії електромобілів більше не хвилюватимуться про проблеми з зарядкою. Наша мета — надавати комплексні рішення для всіх», - заявив глава Chander Electronics. Джунрон Ту.
Як повідомляв Укрінформ, стартап Autev із американського міста Сієтл презентував невеликого мініатюрного робота для зарядки електричних автомобілів.
Фото: taiwanenglishnews.com