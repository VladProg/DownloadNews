Корпорація Google оголосила, що запроваджує щодо російських державних ЗМІ заборону на продаж реклами на платформах компанії.

Як повідомляє Укрінформ, про це повідомляє портал Axios із посиланням на представника Google.
За його словами, компанія призупиняє монетизацію російських ЗМІ, що фінансуються державою, на своїх платформах у зв'язку з подіями в Україні. «Ми уважно стежимо за розвитком подій і приймемо подальші кроки у разі потреби», - заявив співрозмовник порталу.
Axios нагадує, що таке рішення надійшло через кілька годин після того, як у суботу відеохостинг YouTube - один із сервісів Google - заявив, що блокує для російських державних ЗМІ можливість розміщення реклами на своїх каналах по всьому світу.
За словами представника відеохостингу, платформа призупиняє можливість ряду каналів монетизувати на YouTube, зокрема кількох каналів, пов'язаних із нещодавніми санкціями. «А також на прохання уряду (США, - ред.) ми обмежили доступ до каналу RT та інших каналів в Україні. Ми продовжимо стежити за розвитком подій і можемо вжити подальших дій», - наголосив він.
Раніше про схожі заходи також оголосили соцмережі Twitter, Facebook.
Як повідомлялося, глава держави-агресора Володимир Путін 24 лютого оголосив про початок спеціальної військової операції на Донбасі. На всій території України запроваджено військовий стан. Глава Української держави Зеленський підписав указ про загальну мобілізацію.