Неконтрольований фрагмент ракети компанії SpaceX, запущеної у 2015 році для виведення на орбіту Deep Space Climate Observatory, знаходиться «на шляху зіткнення» з Місяцем.

Як передає Укрінформ, про це повідомляє The Guardian з посиланням на низку науковців та експертів.
Як зазначається, після запуску ракети-носія та завершення тривалого горіння двигунів і відправлення Deep Space Climate Observatory в точку Лагранжа (гравітаційно-нейтральне положення в чотири рази далі за Місяць і на прямій лінії з Сонцем), другий ступінь ракети так і залишився у космосі.
За словами метеоролога Еріка Бергера, на цьому етапі він не мав достатньо палива, щоб повернутися в атмосферу Землі. Крім цього, йому бракувало енергії, щоб уникнути гравітації системи Земля-Місяць.
«Тому з лютого 2015 року об'єкт рухається трохи хаотичною орбітою», — зазначив Бергер.
Спостерігачі за космосом вважають, що ракета може врізатися в Місяць на швидкості 2,58 км/с протягом найближчих тижнів.
Згідно з розрахунками Білла Грея, який пише програмне забезпечення для відстеження навколоземних об'єктів, астероїдів, малих планет та комет, сказав, що фрагмент Falcon 9, швидше за все, досягне зворотного боку Місяця, біля екватора, 4 березня.
Нещодавно аналітик писав у блозі, що об'єкт «здійснив близький обліт Місяця 5 січня», але очікується «певний вплив 4 березня».
«Це перший випадок ненавмисного падіння космічного сміття на Місяць, про який мені відомо», - додав Грей.
Водночас точне місце, куди впадуть фрагменти ракети, залишається незрозумілим через «невизначеність у вимірі періодів обертання», які можуть трохи змінити їх орбіту.
Грей також зазначив, що ймовірно, зіткнення фрагментів з Місцем буде непомітним із Землі.
Слова Грея підтверджує і астрофізик із Гарвардського університету Джонатан Макдауелл. Він написав у Твіттері, що зіткнення має відбутися 4 березня.
«Це цікаво, але воно не має великого значення», - додав Макдауелл.
Як повідомляв Укрінформ, у травні минулого року уламки китайської неконтрольованої ракети Long March 5B впали в Індійський океан на захід від Мальдівських островів.