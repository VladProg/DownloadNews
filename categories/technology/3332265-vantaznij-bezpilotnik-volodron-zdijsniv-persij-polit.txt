Великий вантажний безпілотник VoloDrone від компанії німецької Volocopter здійснив перший політ.

Як передає Укрінформ, про це повідомляє New Atlas.


VoloDrone має 18 роторів та може перевозити вантажі вагою до 200 кг. Електричний двигун та батарея дозволяють дрону пролетіти понад 40 км без підзарядки.
У вівторок, 12 жовтня, безпілотник здійснив свій перший політ у громадському місті.
У німецькому Гамбурзі він зміг піднятися на висоту 22 метри та пролетіти три хвилини перед тим, як здійснити безпечну посадку.
«Цей перший публічний політ VoloDrone – потужний сигнал від Volocopter у галузі UAM (міської повітряної мобільності)», - зазначив гендиректор компанії Флоріан Ройтер.
Як повідомляв Укрінформ, британська компанія Blue Ocean Seismic Services (Boss) заявила про успішні випробовування підводного дрона у Північному морі.