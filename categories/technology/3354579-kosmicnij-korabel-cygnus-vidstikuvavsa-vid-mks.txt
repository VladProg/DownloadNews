Американський вантажний космічний корабель Cygnus після тримісячного перебування у складі Міжнародної космічної станції (МКС) відстикувався від неї та вирушив в автономний політ.

Як передає Укрінформ, про це повідомляє NASA.
Космічна «вантажівка» доставляла на МКС близько 8000 фунтів матеріалів для наукових досліджень та обладнання для орбітальної лабораторії.
Операцію його відстикування від модуля Unity було проведено о 18:00 за київським часом. За допомогою 17-метрової дистанційної руки-маніпулятора Canadarm-2 корабель було відведено від станції на безпечну відстань, після чого його разом зі сміттям та відходами зі станції випустили в автономний політ.
У ході польоту на кораблі за допомогою спеціальних датчиків проводитимуться дослідження ефективності термозахисту.
15 грудня його буде зведено з орбіти і згорить у щільних шарах атмосфери.
Фото: NASA