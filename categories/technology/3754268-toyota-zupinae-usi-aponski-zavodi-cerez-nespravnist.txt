Корпорація Toyota тимчасово зупинить роботу усіх своїх заводів зі збирання автомобілів у Японії через несправність у системі виробництва.

Як повідомляє Укрінформ, про це пише Reuters.
За словами речника Toyota, причина несправності поки не встановлена, але її “навряд викликала кібератака”. “Несправність призвела до втрати можливості замовляти деталі”, - йдеться у матеріалі.
Наразі Toyota вже зупинила 12 із 14 заводів й після завершення другої зміни, відправить у простій й два інші підприємства.
Загалом 14 японських заводів забезпечують близько третини глобального виробництва Toyota. “За загальною кількістю продажів, Toyota - найбільший світовий автовиробник”, - зауважує Reuters.
Агентство нагадує, що минулого року Toyota вже зупиняла своє виробництво, коли один із постачальників зазнав кібернападу. Через одноденний простій тоді з конвеєра не зійшло 13 тис автомобілів.
Фото: blog.caranddriver.com