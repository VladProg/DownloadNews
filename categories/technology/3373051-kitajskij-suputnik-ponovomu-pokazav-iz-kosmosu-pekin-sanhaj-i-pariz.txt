Академія наук Китаю оприлюднила перші зображення, передані супутником спостереження Землі SDGSAT-1.

Про це повідомляє Укрінформ із посиланням на Сіньхуа.
Зокрема, це знімки регіону дельти річки Янцзи, Шаньдунського півострова, тибетського озера Намцо, сіньцзянського міста Аксу, Пекіна, Шанхая та Парижа, зроблені мультиспектральною, тепловою інфрачервоною камерами, що працюють при низькому освітленні.






Китайський супутник спостереження Землі SDGSAT-1 передав перші зображення / Фото: Xinhua




























SDGSAT-1, який було запущено 5 листопада цього року з космодрому Тайюань, є першим у світі супутником спостереження Землі, розробленим АН Китаю в межах Порядку денного ООН у сфері сталого розвитку на період до 2030 року.
Космічний апарат оснащено мультиспектральними, а також камерами для спостереження в інфрачервоному діапазоні та при слабкому освітленні. Як зазначається, корисні навантаження SDGSAT-1 здатні знімати зображення, що точно і докладно демонструють процес взаємодії людини та навколишнього середовища.
Нині супутник перебуває на етапі льотних випробувань. Апарат працює у штатному режимі. Його функціональні показники відповідають вимогам.
Китай планує ділитися даними зі супутника SDGSAT-1 з іншими країнами і тим самим робити свій внесок у здійснення Цілей сталого розвитку на період до 2030 року.
Як повідомляв Укрінформ, 14 грудня Китай успішно вивів на орбіту новий ретрансляційний супутник "Тяньлянь ІІ-02".