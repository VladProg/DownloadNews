Національне управління США з аеронавтики та дослідження космосу (NASA) повідомило, що поблизу Землі у неділю, 3 грудня, пролетить астероїд 1998 WB2.

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта – 143 м.
Відстань від нього до Землі становитиме 4,2 мільйона кілометрів. Швидкість руху астероїда – 51 120 км/год.
Якщо астероїд наближається до Землі на відстань ближче, ніж 7,4 млн км, а його розмір перевищує 150 м, у NASA вважають його «потенційно небезпечним об’єктом».
Зазначається, що саме цей астероїд 1998 WB2 не підпадає під два параметри одночасно.
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у четвер, 2 листопада, пролетів астероїд 363505 (2003 UC20).
Фото: NASA