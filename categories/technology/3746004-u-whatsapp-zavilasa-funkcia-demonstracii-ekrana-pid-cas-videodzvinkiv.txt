Месенджер WhatsApp представив нову функцію — спільний доступ до екрана під час відеодзвінків.

Про це повідомляє TechCrunch, передає Укрінформ.
Нова функція, яку сьогодні анонсував генеральний директор Meta Марк Цукерберг, дозволить користувачам ділитися своїми документами, фотографіями та навіть кошиком для покупок із контактами, доступними під час відеодзвінків.
Спільний доступ до екрана можна увімкнути, натиснувши на кнопку «Поділитися». Користувачі можуть надати доступ до певного додатку або до всього екрана.
Крім цього, WhatsApp запустив підтримку відеодзвінків в альбомному режимі.
Зазначається, що нова функція невдовзі стане доступною для всіх користувачів iOS, Android і Windows.
Як повідомляв Укрінформ, популярний месенджер WhatsApp тепер дозволятиме користувачам надсилати записані відеоповідомлення. Ці відеоповідомлення можуть тривати до 60 секунд кожне, і вони захищені наскрізним шифруванням WhatsApp.