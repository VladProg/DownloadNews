Протягом доби російське наглядове відомство Роскомнадзор обмежить доступ до додатка інтернет-рації Zello.

Як передає Укрінформ, про це повідомляє пресслужба Роскомнадзору в Телеграмі.
Підкреслюється, що санкції до американського ресурсу Zello, який надає послуги з обміну голосовими повідомленнями, запроваджені через відмову останнього виконувати вимоги відомства щодо блокування інформації про військові дії в Україні.
Через невиконання адміністрацією компанії вимог Роскомнадзор протягом доби 7 березня обмежить доступ до додатку Zello на території Росії.
Zello — безкоштовний додаток, який дозволяє перетворити смартфон або планшет в рацію і виходити на зв’язок в режимі реального часу. Вперше масово використовувся для координації дій в червні 2013 року під час протестів в Туреччині.
Як повідомлялося, раніше Роскомнагляд заблокував у Росії соціальні мережі Twitter та Facebook.