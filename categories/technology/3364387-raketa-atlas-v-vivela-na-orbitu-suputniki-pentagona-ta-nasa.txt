Американська компанія United Launch Alliance запустила ракету-носія Atlas V із супутниками Космічних сил США та NASA.

Як передає Укрінформ, про це повідомляє Space.
Сам запуск був здійснений у вівторок, 7 грудня, о 12.03 годині за київським часом із космодрому в американському штаті Флорида.
Зазначається, що через сильні пориви вітру на траєкторії польоту ракети відбулася затримка на ще одну годину.

Як повідомляв Укрінформ, запуск ракети-носія Atlas V із супутниками Космічних сил США та NASA був двічі перенесений за останні дві доби через технічні проблеми.
У рамках місії Space Test Program-3 (STP-3) ракета має вивести на геостаціонарну орбіту заввишки 35,4 тис. км експериментальний військовий супутник STPSat-6 із системою Space and Atmospheric Burst Reporting System-3 для відстеження космічних і атмосферних вибухів, який створений Національним управлінням ядерної безпеки США (NNSA).
Ракета також виведе на орбіту для NASA експериментальний супутник LCRD - демонстратор ретранслятора лазерного космічного зв'язку.
Фото: United Launch Alliance