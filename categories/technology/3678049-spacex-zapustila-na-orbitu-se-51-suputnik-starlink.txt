Американська компанія SpaceX запустила на орбіту чергову партію з 51 інтернет-супутника для системи Starlink.

Про це повідомляє SpaceX у Твіттері, передає Укрінформ.
Ракета Falcon 9 стартувала з каліфорнійської бази Космічних сил Ванденберг у п’ятницю о 13:38 за східним часом.


More photos from today's Falcon 9 launch of Starlink → https://t.co/095WHWN1zX pic.twitter.com/eM5GVRhwaW
— SpaceX (@SpaceX) March 4, 2023

Через 8 хвилин і 45 секунд після запуску перший ступінь Falcon 9 повернувся на Землю для точної посадки на безпілотний корабель Of Course I Still Love You, який перебував у Тихому океані біля узбережжя Каліфорнії.


Falcon 9 launches Starlink to orbit from California, completing SpaceX’s 15th mission so far this year pic.twitter.com/bUt1lpYbct
— SpaceX (@SpaceX) March 3, 2023

Для ракети-носія це був 12-ий запуск і посадка.
Група супутників Starlink була розгорнута на запланованій орбіті через 15 хвилин після старту.
Як повідомляв Укрінформ, наприкінці лютого SpaceX запустила в космос новітні супутники V2 mini, які надаватимуть покращений сигнал для системи інтернету Starlink.
На сьогодні SpaceX запустила на низьку навколоземну орбіту понад 4000 супутників Starlink.
Крім того, компанія вже має схвалення на запуск 12 000 апаратів Starlink і звернулася до регулятора з проханням надати дозвіл на запуск ще до 30 000 супутників.