Англійський автовиробник Aston Martin презентував новий спорткар 2024 Aston Martin DB12 Volante.

Про це повідомляє CarBuzz, передає Укрінформ.
Машина має 4-літровий двигун V8 з подвійним турбонаддувом, його потужність 671 кінських сил, а крутний момент дорівнює 590 Нм.

Зазначається, що DB12 Volante розганяється до 96 км/год за 3,6 секунди, максимальна його швидкість 325 км/год.

Спорткар має восьмиступінчасту автоматичну коробку передач.

У салоні встановлений 26-сантиметровий сенсорний екран із Apple CarPlay і Android Auto, вбудована супутникова навігація, яка показує 3D-карти та надає оновлену інформацію про затори.

Виробництво нового автомобіля з відкритим верхом розпочнеться в третьому кварталі 2023 року, поставки очікуються до кінця року.

Aston Martin не оголосив ціну, проте, на думку експертів, найменшою мала б бути 265 тисяч доларів.
Як повідомляв Укрінформ, американська компанія Lucid Motors презентувала новий електрокар 2024 Lucid Air Sapphire.
Фото: Aston Martin