Американська напівпровідникова компанія Qualcomm до 2026 року постачатиме 5G-чипи для виробника iPhone – Apple.

Як передає Укрінформ, про це повідомляє Reuters.
У Qualcomm заявили, що постачатимуть Apple чипи для телефонів, які випускатимуться, до 2026 року.
Qualcomm не розкриває вартість угоди, зазначаючи лише, що умови «подібні» до попередньої угоди.
Американська компанія також оголосила, що угода про ліцензування патентів, підписана з Apple у 2019 році, залишається в силі. Ця угода закінчується в 2025 році, але компанії мають можливість продовжити її на два роки.
Qualcomm підписала угоду з Apple про постачання чипів у 2019 році після того, як дві компанії врегулювали тривалу судову суперечку.
Qualcomm, чиї акції зросли на 5% на початку торгів у понеділок, є провідним розробником так званих модемних мікросхем, які підключають телефони до мобільних мереж передачі даних.
Як повідомляв Укрінформ, американська напівпровідникова компанія Qualcomm постачатиме мікросхеми для дисплеїв з інформаційно-розважальними системами для автомобілів Mercedes-Benz і BMW.
Фото: Getty Images