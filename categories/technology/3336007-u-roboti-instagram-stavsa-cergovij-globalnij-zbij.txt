Користувачі соцмережі Instagram ввечері 20 жовтня розпочали масово скаржитися на технічні перебої в її роботі, деталі поки що невідомі.

Як передає Укрінформ, про це говорять дані Downdetector.
Так, в основному скарги стосуються роботи самої соцмережі й проблем із завантаженням фото й історій.
Основна маса проблем фіксується в США. Також надходять скарги з Британії, Мексики, Франції та Німеччини.
Технічні негаразди в роботі Instagram у середу після 18.00 помічають і жителі України.
Як відомо, увечері 4 жовтня в роботі Facebook, Instagram і WhatsApp стався глобальний збій. Проблеми з підключенням до цих соцмереж тривали близько шести годин.