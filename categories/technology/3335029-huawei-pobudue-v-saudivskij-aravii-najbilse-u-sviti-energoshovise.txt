Одна з найбільших китайських компаній у сфері телекомунікацій Huawei побудує у Саудівській Аравії сховище енергії на 1300 МВт-г.

Як передає Укрінформ, про це повідомляє Gizmochina.
Компанії Huawei Digital Energy Technologyі та Shandong Electric Power Construction уклали угоду про будівництво такого сховища енергії.
Як зазначається, воно буде найбільшим у світі сховищем енергії, а також проєктом позамережевого сховища енергії. Сховище побудують у рамках проєкту Red Sea New City, що передбачає будівництво нового інноваційного міста Неом поблизу Червоного моря.
Проєкт - одна з ключових частин плану Саудівської Аравії «Vision 2030», що є стратегічною основою для зниження залежності країни від нафти, диверсифікації економіки та розвитку секторів державних послуг.
Саудівська Аравія також прагне забезпечити потреби нового міста в енергії тільки за рахунок поновлюваних джерел енергії.
Як відомо, компанія Huawei Digital Energy Technology була заснована 7 червня 2021 року. Її юридичним представником є заступник голови Huawei Ху Хоукун.