Компанія Tesla Ілона Маска розпродала за декілька годину першу партію власних свистків, зроблених у формі мініпікапа Cybertruck.

Як передає Укрінформ, про це повідомляє Engadget.

«Натхненна Cybertruck, обмежена серія Cyberwhistle — це колекція преміум-класу, виготовлена з нержавіючої сталі з полірованою обробкою. Свисток має вбудовану функцію кріплення», - йдеться в описі товару.
Вартість одного «Cyberwhistle» становить 50 доларів США. У компанії вже заявили, що після розпродажу першої партії, найближчим часом будуть поповнені запаси товару.
Зазначається, що компанія Маска вже не вперше продає товари, «дивні» як для компанії з виробництва електрокарів. Так, у 2018 році Tesla випустила дошки для серфінгу, які можна придбати за 1500 доларів.
Як повідомляв Укрінформ, 22 листопада 2019 року засновник Tesla Ілон Маск представив новий Cybertruck, корпус якого зроблено зі сталі, що використовується компанією SpaceX у будівництві ракет. Автівка була задекларована як фактично броньований автомобіль, однак під час презентації з'ясувалося, що бокові вікна не витримали тесту, який обрали самі ж виробники.