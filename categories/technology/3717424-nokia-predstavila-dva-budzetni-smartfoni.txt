Компанія HMD Global презентувала два нових бюджетних смартфони Nokia C110 та Nokia C300.

Як передає Укрінформ, про це повідомляє GSM Arena.
У Nokia C110 встановлений 16-сантиметровий рідкокристалічний екран із роздільною здатністю HD+. Крім цього, у середині знаходиться процесор MediaTek Helio P22 та батарея ємністю 3 000 мегаампер за годину. Єдина камера на зворотній стороні має 13 Мп. Ціна смартфону у сірому кольорі становить 99 доларів США.

Інший бюджетний пристрій Nokia C300 оснащений 16,6-сантиметровим рідкокристалічним дисплеєм із роздільною здатністю HD+ та процесором Snapdragon 662. Батарея смартфона ємністю 4 000 мегаампер за годину.
Nokia C300 має три камери на зворотній стороні – 13 Мп та дві по 2 Мп. Смартфон пропонується в синьому кольорі і коштує 139 доларів США.

Обидва нові пристрої пропонуються з 3 ГБ оперативної пам’яті та 32 ГБ внутрішньої пам’яті, яку можна розширити за допомогою microSD.
Як повідомляв Укрінформ, китайська компанія Oppo представила новий бюджетний смартфон Oppo K11x.
Фото в тексті з сайту gsmarena.com