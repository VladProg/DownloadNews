Асоціація IT Ukraine та Software Development Association Poland (SoDA) підписали Меморандум про взаєморозуміння, метою якого є налагодження постійного двостороннього співробітництва.

Як передає Укрінформ, про це повідомляє пресслужба української асоціації.
«З перших днів війни в Україні SoDA підтримує безліч ініціатив, щоб допомогти біженцям, які прибувають до Польщі, і людям, які борються на фронті. Партнерство з Асоціацією IT Ukraine – це наступний крок, необхідний для підтримки наших східних сусідів, а головне – для розвитку ІТ-індустрії в Європі», - розповів президент SoDA Бартош Маєвський.
Зазначається, що меморандум спрямований на поглиблення співпраці між ІТ-асоціаціями, а також між ІТ-спільнотами України та Польщі шляхом обміну знаннями, досвідом та кращими практиками.
Як повідомлялось, Міністерство цифрової трансформації запускає освітній проєкт IT Generation, в межах якого українці отримають можливість пройти безоплатне навчання у сфері IT.