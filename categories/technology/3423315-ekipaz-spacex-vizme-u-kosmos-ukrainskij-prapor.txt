Екіпаж нової космічної програми Polaris Dawn американської компанії SpaceX під час цього цьогорічного польоту візьме з собою у космос український прапор.

Про це йдеться у дописі на офіційній сторінці Polaris у Твітері, передає Укрінформ.
“Ми разом з Україною та її відважними громадянами, а також усіма, хто бореться за свободу в усьому світі. Екіпаж Polaris Dawn доставить цей прапор у місце в космосі, яке все ще залишається поза межами досяжності тиранії”,- підкреслюється у дописі.

We stand with Ukraine and its brave citizens and all those fighting for freedom across the world.

The Polaris Dawn crew will take this flag to a place in space that still remains beyond the reach of tyranny. pic.twitter.com/RgUdXWmCHN
— Polaris (@PolarisProgram) March 7, 2022

Як інформувало агентство, командир екіпажу SpaceX Inspiration4, американський бізнесмен і астронавт Джаред Айзекман особисто привіз зі США допомогу для українських військових.
Радник-посланник посольства України у Польщі Олег Куць з цього приводу написав у Фейсбуці, що Айзекман привіз “першу партію смаколиків”. У диппредставництві Укрінформу повідомили, що Айзекман прилетів особисто, аби “хлопці на передовій отримали найнеобхідніше якнайшвидше”.
У рамках нової програми Polaris Dawn компанії SpaceX космічні туристи зможуть вийти у відкритий космос. Політ планується не раніше четвертого кварталу 2022 року.
Як повідомлялося, 24 лютого президент росії путін оголосив про початок вторгнення до України. Російські війська обстрілюють та знищують ключові об'єкти інфраструктури, здійснюють масовані обстріли житлових районів українських міст та селищ з використанням артилерії, реактивних систем залпового вогню та балістичних ракет.
В Україні запровадили воєнний стан та оголосили загальну мобілізацію.
Україна направила позов проти росії до Міжнародного суду ООН у Гаазі.