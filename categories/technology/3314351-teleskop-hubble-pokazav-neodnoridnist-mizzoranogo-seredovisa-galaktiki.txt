Спостереження космічного телескопа Hubble демонструють, що області міжзоряного середовища Чумацького Шляху розрізняються за вмістом важких елементів.

Як передає Укрінформ, про це йдеться в статті команди вчених з Університету Женеви, опублікованій у журналі Nature.
Наша галактика сповнена зірками, планетами, чорними дірами. Але більшу частину її займає великий і майже порожній міжзоряний простір, якй заповнюють лише газ, пил, електромагнітні поля і, можливо, темна матерія. Велика частина міжзоряної речовини припадає на нейтральний, неіонізований водень, як і у зірок.
Однак у надрах зірок відбуваються термоядерні реакції, у результаті яких утворюються більш важкі елементи. Вони накопичуються і після загибелі зірки розсіюються в просторі. У підсумку зірки Чумацького Шляху сильно розрізняються за вмістом цих елементів, іноді на порядки.
Щоб перевірити це, астрономи провели спостереження за допомогою космічного телескопа Hubble. Вони отримали спектри 25 масивних, яскравих і гарячих зірок у ближньому ультрафіолетовому діапазоні, що розташовуються в різному напрямку і на різній відстані від Землі. Їхнє яскраве випромінювання дозволило «просвітити» ділянки Галактики, що знаходяться на шляху, і оцінити їхній склад.
У середньому металевість нейтрального міжзоряного середовища склала 55 (±7)% від сонячного, хоча в деяких областях вона опускається лише до 17%.
Як повідомляв Укрінформ, телескоп NASA зробив знімок групи галактик у сузір'ї Змія.