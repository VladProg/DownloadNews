Марсохід Perseverance у рамках дослідницької місії Національного управління з аеронавтики та дослідження космічного простору США готується добути вже другий зразок марсіанського ґрунту.

Як передає Укрінформ, про це повідомляється на сторінці космічного апарату у Twitter.
«Я добув свій перший зразок Марса, і я готовий добути другий зразок із цієї самої породи»,- йдеться у повідомленні.
Зазначається, що цього разу марсохід Perseverance зможе безперервно пройти весь процес від здобуття зразка марсіанського ґрунту до його поміщення в спеціальну трубку.


I’ve captured my first Mars sample and I’m ready to core a second sample from this same rock. This time, I will run through the entire process of coring and sealing the tube without pausing. #SamplingMars continues.

My team to share the latest Friday: https://t.co/SYRNUYfi9h pic.twitter.com/7nQ3fz0T9p
— NASA's Perseverance Mars Rover (@NASAPersevere) September 7, 2021

2 вересня марсохід NASA Perseverance вперше в рамках своєї місії добув зразки ґрунту на Червоній планеті.
Як повідомляв Укрінформ, марсохід Perseverance був доставлений на Червону планету разом з гелікоптером Ingenuity у рамках дослідницької місії Національного управління з аеронавтики та дослідження космічного простору США (NASA) 18 лютого цього року, після майже 7 місяців польоту.
Perseverance має зібрати на Марсі зразки породи, які на Землю вивезе спеціальна спільна місія Європейської космічної агенції (ЄКА) та NASA. Її планують відправити до Марса не раніше 2026 року.
Фото: NASA