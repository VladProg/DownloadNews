Дослідники з Університету Карнегі-Меллона, що в американському штаті Пенсільванія, розробили автономного робота Алана, який здатний швидко навчитися виконувати нові завдання без будь-якої підготовки.

Як передає Укрінформ, про це повідомляє Interesting Engineering.
Зазначається, що одним із головних викликів, з якими зіткнулася команда, була проблема специфікації завдання.
Створені раніше роботи вимагають серйозної винагороди або регулярної взаємодії з людьми, щоб змусити їх виконувати свої завдання.
Натомість, якщо роботи зможуть збирати власні дані без втручання людини, вони самостійно досліджуватимуть своє середовище та навчатимуться.
«Такі апарати можуть продовжувати навчатися в нових сценаріях, керуючись власною цікавістю», – заявив один із дослідників Рассел Мендонка.
За його словами, далі дослідники хочуть вивчити, як використовувати попередні команди, щоб допомогти структурувати поведінку робота, наприклад, через показ відео людей, які виконують завдання або описуючи алгоритм виконання цих завдань вголос.
«Крім того, ми зацікавлені в системах, де задіяні декілька роботів, які можуть об’єднувати свій досвід для свого постійного навчання», - сказав він.
Як повідомляв Укрінформ, американська технокомпанія Maya AI розробила робота зі штучним інтелектом, здатного спілкуватися.