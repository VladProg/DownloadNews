Американська компанія SpaceX запустила в космос новітні супутники V2 mini, які надаватимуть покращений сигнал для системи інтернету Starlink.

Як передає Укрінформ, про це повідомляє Space.com.
Зазначається, що ракета-носій Falcon 9 із 21 супутником V2 mini на борту була запущена з космодрому у Флориді у вівторок, 28 лютого, о 01:13 за київським часом.
У компанії пояснили, що це відбулося приблизно на п'ять годин пізніше, ніж спочатку планувалося, через застереження щодо "космічної погоди".

Космічна погода — сукупність явищ, що відбуваються у верхніх шарах земної атмосфери, в іоносфері і навколоземному космічному просторі.
Група супутників Starlink була розгорнута на запланованій орбіті через 64,5 хвилини після запуску.
За даними компанії, супутники V2 mini менші за повнорозмірний варіант, але все ще більші та потужніші за інші апарати Starlink, які SpaceX запускає у космос по сьогодні.
Як повідомляв Укрінформ, американська компанія SpaceX розробила новітні супутники V2 mini, які надаватимуть покращений сигнал для системи інтернету Starlink.