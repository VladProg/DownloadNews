Німецька компанія Porsche AG представила автомобіль 2022 Porsche Panamera Platinum Edition.

Як передає Укрінформ, про це повідомляє CarBuzz.
Люксовий седан буде доступний у трьох варіантах: Panamera, Panamera 4 та Panamera 4 E-Hybrid. Потужність двигунів перших двох моделей становитиме 325 кінських сил, а у Panamera 4 E-Hybrid - 455 к.с.

Автомобіль буде доступний у 14 кольорах.
Зазначається, що седан підтримуватиме Apple CarPlay, працюватиме на Android Auto та даватиме змогу слухати супутникове радіо.

Вартість базової моделі становитиме 103 250 доларів. Перші автомобілі в американських дилерів з'являться навесні 2022 року.

Як повідомляв Укрінформ, китайська компанія Geely 8 листопада представила електричну напіввантажівку Homtruck, яка буде конкурувати з Tesla Semi Ілона Маска.
Фото: Porsche