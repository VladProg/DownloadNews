Український супутник «Січ-2-30» успішно стартував з мису Канаверал.

Український супутник «Січ-2-302» стартував о 17:25 за київським часом з комплексу SLC-40 на базі ВПС США на мисі Канаверал на ракеті Falcon 9 компанії SpaceX, передає Укрінформ.
Відокремлення супутника від ракети та вихід на орбіту має відбутися о 18:50.


Перші зображення із супутника «Січ-2-30» мають бути передані на Землю через кілька годин після запуску.
Термін служби супутника, за даними Державного космічного агентства України, становитиме три роки. «Січ-2-30» призначений для отримання цифрових фотографій Землі.
Він робитиме їх у видимому та інфрачервоному діапазоні. Крім того, супутник використовуватиметься для моніторингу іоносфери.
«Січ-2-30» зніматиме ліси, поля, річки, інженерні споруди, скупчення техніки. Наприклад, відстежуватиме незаконні вирубки в Карпатах.
Крім того, досліджуватиме процеси забруднення річок та морів, проведе картографічні виміри.
Також, за допомогою супутника можна буде отримувати дані про створення інженерних споруд, переміщення військової техніки та кораблів.
Загальна маса супутника становить близько 210 кг за 40 кг корисного навантаження.
Роздільна здатність становить приблизно 6,1 м при ширині смуги зйомки близько 36,5 км. Накопичувач даних містить 10 Гб інформації. Супутник розроблений КБ «Південне».
Супутник має стати першим за останні 10 років вітчизняним апаратом дистанційного зондування Землі.
Спочатку він розроблявся під назвою «Січ-2-1», потім він був перейменований у «Січ-2-30», оскільки його планували запустити до 30-річчя незалежності України. Супутник є дещо покращеною версією Січ-2, який, у свою чергу, був дещо доробленою версією EgyptSat-1. Маса супутника – 180 кг.
8 грудня 2021 року супутник вирушив з аеропорту «Бориспіль» до США, в космічний центр імені Кеннеді для підготовки до запуску.
Спочатку запуск «Січ-2-30» на навколоземну орбіту було заплановано на 10 січня 2022 року, але потім перенесли на 13 січня.
Фото: SpaceX