Кіберзлочинці зуміли викрасти в одному з банків у Об’єднаних Арабських Еміратах 35 мільйонів доларів завдяки використанню штучного інтелекту, який підробив голос директора компанії.

Як передає Укрінформ, про це свідчать відповідні опубліковані судові папери.
Варто зауважити, що цей курйоз трапився ще на початку 2020 року.
Зазначається, що керівник одного з відділень банку відповів на дзвінок людини, яка представилася директором великої компанії та повідомила, що його компанія нібито укладає великий контракт на 35 мільйонів доларів. Зловмисники підробили документацію для переведення грошей, яку надіслали на електронну пошту співробітнику банку. І той погодився перевести вказану суму на надіслані шахраями рахунки.
Слідство встановило, що грабіжники в телефонній бесіді використали технологію клонування мови й голосу реально людини-директора компанії.
Поліція заявляє, що загалом у цій шахрайській схемі брали участь 17 осіб. Гроші, які співробітник банку перевів декількома транзакціями, переказали на низку різних рахунків по багатьох країнах світу, включаючи Сполучені Штаті. Тож правоохоронці з ОАЕ надіслати запит до США про надання допомоги у розслідуванні цієї справи.
Варто додати, що це не перший такий випадок – схожа історія з фейковим голосом сталася у 2019 році, коли зловмисники зуміли викрасти 240 тисяч доларів.