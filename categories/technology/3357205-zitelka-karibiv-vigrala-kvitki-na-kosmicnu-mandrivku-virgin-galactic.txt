Мешканка острівної держави Антигуа та Барбуда у Карибському морі виграла два квитки на суборбітальний політ на борту космоплану компанії Virgin Galactic.

Як передає Укрінформ, про це повідомляє The Verge.
Про перемогу їй особисто повідомив засновник Virgin Galactic мільярдер Річард Бренсон. Переможниця лотереї сказала, що завжди мріяла потрапити до космосу. Вона додала, що сподівається взяти із собою у політ доньку, яка вивчає астрофізику.
Кейша С. стане першою людиною з Карибських островів, яка побуває у космосі.
Коли саме відбудеться політ - наразі не уточнюється.
Розіграш проводився у партнерстві Virgin Galactic, Omaze та Space for Humanity. Метою організаторів було зібрати 1,7 млн дол., які будуть спрямовані на програму з підготовки космонавтів, що гарантує інклюзивне майбутнє при освоєнні космосу. Стартова ціна за одне місце - 450 тис. дол.
Як повідомляв Укрінформ, у липні засновник Virgin Galactic, мільярдер Річард Бренсон зробив суборбітальний політ. Разом із ним на борту були п'ять осіб (два пілоти-випробувачі і троє експертів). Вони провели на висоті 86 км майже годину.