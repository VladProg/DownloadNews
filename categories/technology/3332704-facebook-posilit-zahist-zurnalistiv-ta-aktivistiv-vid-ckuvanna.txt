Керівництво соціальної мережі Фейсбук вирішило посилити політику захисту журналістів та громадських активістів від цькування в інтернеті.

Як передає Укрінформ, про це повідомляє Reuters.
Соцмережа змінює підхід до переслідування журналістів та правозахисників, які знаходяться у полі зору громадськості через свою професійну діяльність, а не заради публічності.
Очільниця Служби безпеки Facebook Антігона Девіс заявила, що соцмережа блокуватиме будь-які скоординовані спроби переслідування людей у реальному житті, поширені за допомогою Фейсбук.