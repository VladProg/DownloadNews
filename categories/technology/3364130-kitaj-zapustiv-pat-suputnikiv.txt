Китай у вівторок запустив свою ракету-носій CERES-1 Y2 із п'ятьма супутниками.

Про це повідомляє Укрінформ із посиланням на Сіньхуа.
Ракета стартувала о 12:12 за пекінським часом із космодрому Цзюцюань на північному заході Китаю, доставивши п'ять невеликих супутників на заплановану орбіту.
Про інші деталі поки що не повідомляється.
Для ракет-носіїв серії CERES-1 цей політ став другим.
CERES-1 - це легка чотириступеневаа ракета для виведення невеликих супутників на низьку навколоземну орбіту, зокрема сонячно-синхронну. У перших трьох ступенях використовуються твердопаливні двигуни. На останньому ступені, який відповідає за точне розміщення супутників на розрахунковій орбіті, встановлено рідинний ракетний двигун. Ракета здатна вивести вантаж масою до 350 кілограмів на низьку навколоземну орбіту та до 230 кілограмів – на сонячно-синхронну орбіту висотою 700 кілометрів. Точність виведення становить 5 кілометрів за висотою орбіти та 0,1 градуса за нахилення.
Як повідомляв Укрінформ, наприкінці листопада Китай запустив супутник для оцінки врожайності країни та запобігання стихіям.
Фото з відкритих джерел