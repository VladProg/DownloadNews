Цього тижня компанія Blue Origin запустила у космос 90-річного туриста, у Колумбії розробили плавучого робота для дослідження риб-міног, Ілон Маск розповів, коли чекати першу Tesla європейського виробництва, а науковці з'ясували, де саме на Марсі треба шукати сліди життя.

Космос
Blue Origin відправила у космос найстаршого туриста в історії
Компанія Blue Origin запустила у космос 90-річного туриста Вільяма Шатнера на борту ракети NS-18, а також інших трьох туристів.

Таким чином, 90-річний актор став найстаршою людиною, яка коли-небудь подорожувала у космос, випередивши 82-річну Уоллі Фанк, котра брала участь у першому польоті екіпажу Blue Origin у липні.
Читати новину повністю
* * *

Hubble знайшов дивні сліди водяної пари на супутнику Юпітера

Група вчених за допомогою телескопа Hubble від Національного управління з аеронавтики і дослідження космічного простору (NASA) знайшла сліди постійної водяної пари в атмосфері супутника Юпітера – Європи, проте лише в одній його півкулі.

Попередні спостереження водяної пари на Європі були пов'язані з виверженням гейзерів крізь лід. Вони аналогічні гейзерам на Землі, але мають висоту понад 96 км.
Читати новину повністю
* * *
У Євросоюзі створюють перший космодром
Космічний центр Esrange стане першим майданчиком для розвитку ракетних технологій та запуску супутників у Європейському Союзі.

Фото: EPA/ ESA/CNES/ARIANESPACE SERVICE
Цей об’єкт, розташований за межами міста Кіруна на півночі Швеції, має бути готовий до роботи до літа 2022 року.
Читати новину повністю
* * *

Науковці з'ясували, де саме на Марсі треба шукати сліди життя
Фахівці агенції NASA впевнені, що відправили марсохід Perseverance саме в те місце, де можна знайти сліди давнього життя на Червоній планеті.


Дослідники з'ясували, що ця місцевість - дно колишнього озера, що живилося водою зі звивистої річки понад 3,5 мільярда років тому, коли клімат Червоної планети був більш придатним для життя.
Читати новину повністю
* * *

NASA запускає першу місію з вивчення троянських астероїдів Юпітера
NASA запустить свою першу місію з вивчення троянських астероїдів Юпітера. Місія "Люсі" пройшла всі передстартові випробування і має залишити космічну станцію на мисі Канаверал 16 жовтня.

Фото: NASA/Ben Smegelsky
Космічний корабель здійснить 12-річну подорож до зовнішньої області Сонячної системи, де досліджуватиме стародавні "троянські" астероїди, названі на честь персонажів Троянської війни, описаних в "Іліаді".
Читати новину повністю
* * *

Hubble показав галактику, в якій аномально швидко народжуються зірки
Телескоп Hubble зробив фотографію спіральної галактики NGC 4666, яка знаходиться у сузір'ї Діва.


Фото: NASA

У галактиці, що розташована приблизно за 80 мільйонів світлових років від Землі, нині триває період інтенсивного утворення зірок – так званий спалах зореутворення.
Читати новину повністю



ІТ і гаджети
Google зробив нескінченною стрічку результатів пошуку на смартфонах
Компанія Google почала впроваджувати нескінченну стрічку результатів пошуку на смартфонах. Завдяки новій функції користувачі зможуть побачити інформацію, яку вони не помічали раніше, оскільки зазвичай люди переглядають не більше чотирьох сторінок, запропонованих пошуковиком.
Читати новину повністю
* * *

Apple оновила свою «операційку»
Американська компанія Apple випустила оновлення своєї операційної системи для iPhone (iOS 15.0.2) та смарт-годинників (watchOS 8.0.1). Останнє оновлення «операційки» направлене на виправлення багів із попередніх її версій.
Читати новину повністю



Роботи і штучний інтелект
Вантажний безпілотник VoloDron здійснив перший політ
Великий вантажний безпілотник VoloDrone від компанії німецької Volocopter здійснив перший політ.

VoloDrone має 18 роторів та може перевозити вантажі вагою до 200 кг. Електричний двигун та батарея дозволяють дрону пролетіти понад 40 км без підзарядки.
Читати новину повністю
* * *

У Колумбії розробили плавучого робота для дослідження риб-міног
Колумбійська компанія KM-RoBoTa розробила робота AgnathaX, який може плавати у воді. Він призначений для вивчення спинного мозку та периферійної нервової системи у риб під назвою мінога.

Фото: EPFL
Саме ці водні хребетні тварини можуть багато чому навчити людей про самих людей, тому що їхній спинний мозок та периферична нервова система є «далекими родичами» людських аналогів, які майже не змінилися за останні декілька сотень мільйонів років еволюції.
Читати новину повністю



Соцмережі
Instagram заохочуватиме підлітків «відірватися» від соцмережі
Нова функція Instagram заохочуватиме підлітків робити перерви під час користування соціальною мережею.
На додаток до планів припинення для платформи Instagram Kids і надання батькам додаткових засобів контролю для спостереження за підлітками, компанія планує впровадити функцію «зробіть перерву», яка пропонуватиме підліткам відпочити від користування Instagram.
Читати новину повністю
* * *

Twitter представив нову функцію - видалення підписників без блокування
Соціальна мережа Twitter представила нову функцію, яка дозволяє користувачам видаляти своїх підписників без їхнього блокування.
Видалення відрізняється від блокування тим, що видалений підписник все одно зможе бачити твіти на Вашій сторінці та надсилати вам приватні повідомлення. Проте він уже не бачитиме ваші твіти у своїй стрічці.
Читати новину повністю




Автомобілі й літаки
Маск розповів, коли чекати першу Tesla європейського виробництва
Перші автівки, які випускатимуть на новій берлінській фабриці Tesla, повинні зійти з виробничої лінії вже наступного місяця, заявив генеральний директор компанії Ілон Маск.
Читати новину повністю
* * *

Honda розробляє реактивний літак для польотів на далекі відстані
Підрозділ з випуску авіаційної техніки японської автомобілебудівної компанії Honda планує випустити новий літак HondaJet, який зможе літати на дальші відстані, ніж будь-які конкуренти.

Це буде перший легкий реактивний літак, здатний здійснювати безперервний трансконтинентальний переліт через територію США.
Читати новину повністю
* * *
Kia представила новий седан у двох версіях
Південнокорейська компанія Kia презентувала новий автомобіль 2022 Kia Forte. Стандартна модель седану має 2-літровий двигун із потужністю 147 кінських сил. Це дозволяє транспортному засобу розігнатися до 96 км за годину за 8,1 секунди.


Фото: caranddriver
Проте, на вибір клієнта, є також 1,6-літровий двигун потужністю 201 к.с., що дозволяє седану розігнатися до 96 км за годину вже за 6,7 секунди.
Ще більше цікавих новин шукайте на сайті Укрінформу.