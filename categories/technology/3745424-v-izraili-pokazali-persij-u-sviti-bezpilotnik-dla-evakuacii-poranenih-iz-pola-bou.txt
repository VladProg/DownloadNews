Міноборони Ізраїлю у понеділок, 7 серпня, заявило про значний прогрес у революційному проєкті транспортування поранених солдатів з поля бою за допомогою БПЛА.

Як передає Укрінформ, про це повідомляє Vesty.co.il.
«Це вже не наукова фантастика. За два роки цей дрон буде прийнятий на озброєння ЦАХАЛу», - заявили у відомстві.

Перший демонстраційний політ прототип дрона, названий E-VTOL, здійснив у травні на півдні Ізраїлю.

Результати здалися настільки обнадійливими, що було ухвалено рішення просувати цей проєкт.
Зазначається, що в ході наступного етапу випробувань, що відбудуться на початку 2024 року, буде запуск із корисним навантаженням.
Спочатку, як кажуть розробники, дрон навчать доставляти на поле бою боєприпаси, медикаменти, продукти харчування, а потім відбудуться експерименти з евакуацією поранених.
Проте вже під час демонстраційного польоту безпілотник зумів підняти двох людей та перевезти їх на відстань за кілька кілометрів.
Сам літальний апарат розроблений AIR ONE - ізраїльською компанією, яка першою успішно завершила повний цикл випробувань електричного літака-автомобіля.
Як повідомляв Укрінформ, американські журналісти CNN показали репортаж про застосування українських надводних дронів MAGURA V5, які активно атакують російські кораблі та інші цілі, що знаходяться у водах Чорного моря.
Фото: пресслужба міноборони Ізраїлю