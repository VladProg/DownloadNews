Компанія Джефа Безоса Blue Origin запланувала здійснити 9 грудня суборбітальний політ на ракеті New Shepard, в якому візьмуть участь шість космічних туристів.

Про це повідомляє Укрінформ із посиланням на заяву компанії.
«Blue Origin оголосила склад екіпажу майбутньої 19-ї місії ракети New Shepard 9 грудня, до нього увійдуть два почесні гості і чотири комерційні туристи», — йдеться у повідомленні.
Як зазначається, серед почесних гостей – американський телеведучий із шоу Good Morning America Майкл Страхан та Лора Шепард Чарчлі, старша дочка першого американця, який здійснив суборбітальний космічний політ Алана Шепарда.
Разом з ними полетять філантроп Ділан Тейлор, інвестор Еван Дік, підприємець Лейн Бесс та його дружина Кемерон Бесс.
Як повідомляв Укрінформ, 20 липня компанія Blue Origin запустила перший пілотований суборбітальний політ ракетної системи New Shepard з американським мільярдером Джеффом Безосом, а також трьома космічними туристами на борту.
13 жовтня відбувся останній суборбітальний політ на ракеті New Shepard. Компанія Blue Origin запустила у космос 90-річного туриста Вільяма Шатнера на борту ракети NS-18, а також інших трьох туристів - Одрі Пауерс - віцепрезидент з питань місійних та польотних операцій Blue Origin, Кріс Бошуйзен - колишній інженер NASA та Глен де Вріс, співзасновник фірми-розробника програмного забезпечення Medidata.
Blue Origin - одна з трьох компаній, що стали першопрохідцями у новій ері космічного туризму, компанії SpaceX та Virgin Galactic останнім часом також відправляють цивільних осіб у космос.