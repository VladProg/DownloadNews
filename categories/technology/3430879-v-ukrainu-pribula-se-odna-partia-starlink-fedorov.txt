Ще одна партія терміналів супутникового зв'язку Starlink прибула в Україну.

Про це віцепрем'єр-міністр - міністр цифрової трансформації Михайло Федоров повідомив у Телеграмі, передає Укрінформ.
«Ще одна партія Starlink в Україні. Майбутнє за технологіями. Технології сьогодні допомагають українцям, допомагають новому добру перемогти старе зло. Майбутнє за Україною!», - зазначив Федоров.
Він також подякував засновнику SpaceX Ілону Маску та владі Польщі.
Як повідомляв Укрінформ, Ілон Маск надав Україні термінали супутникового зв'язку Starlink, щоб забезпечити доступ до супутникового інтернету в разі виникнення проблем з доступом до традиційної інтернет-мережі.
Наприкінці лютого в Україну приїхала перша партія станцій Starlink. Другу партію Україна отримала 9 березня.