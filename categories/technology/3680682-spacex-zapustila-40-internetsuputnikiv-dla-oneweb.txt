Американська SpaceX запустила на орбіту 40 інтернет-супутників британської компанії OneWeb.

Про це повідомляє Space.com, передає Укрінформ.
Запуск ракети-носія Falcon 9 відбувся з космодрому у Флориді у четвер увечері.
Усі 40 інтернет-супутників розгорнуто на запланованій орбіті приблизно через годину після запуску.


Falcon 9 launches 40 @OneWeb satellites to orbit, first stage booster returns to Earth pic.twitter.com/z7ReK0lfmH
— SpaceX (@SpaceX) March 9, 2023

OneWeb вибудовує на низькій навколоземній орбіті "сузір'я" з понад 600 супутників, які надаватимуть інтернет-послуги клієнтам у всьому світі.


Falcon 9’s first stage has landed on Landing Zone 1 pic.twitter.com/pNzYUY0kmv
— SpaceX (@SpaceX) March 9, 2023

Наразі у космосі вже 582 таких супутників. Планується ще один запуск 40 супутників, який завершить "сузір'я".
Більшість супутників OneWeb були запущені на ракетах "Союз" російського виробництва, які експлуатує французька Arianespace. Проте після повномасштабного вторгнення росії в Україну домовленість було припинено, і OneWeb вдалася до пошуків інших шляхів запуску своїх супутників.
Фото: Твіттер SpaceX