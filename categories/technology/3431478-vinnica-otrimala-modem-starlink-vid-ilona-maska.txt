Вінниця отримала модем супутникового інтернет-зв’язку Starlink від Ілона Маска.

Про це повідомив Вінницький міський голова Сергій Моргунов на своїй сторінці у Фейсбуці, передає Укрінформ.
«Starlink від Ілона Маска у Вінниці! Отримали модем супутникового інтернет-зв'язку. Він незамінний у разі перебоїв з традиційною інтернет-мережею. Дякую Ілону Маску за підтримку і таку важливу на сьогодні допомогу!», - зазначив Моргунов.
За його інформацією, модем супутникового інтернет-зв’язку використають для потреб Цілодобової варти та Ситуаційного центру.
Як повідомляв Укрінформ, 16 березня близько 4 години ранку на Вінничині під час ракетного обстрілу пошкоджена телевежа. В місті тимчасово призупинене ефірне мовлення.