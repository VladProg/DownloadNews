Влада Китаю цьогоріч здійснить у космос шість польотів з екіпажем для завершення будівництва власної космічної орбітальної станції "Тяньгун-3".

Як передає Укрінформ, про це повідомляє Xinhua.
За словами заступника директора Китайської аерокосмічної науково-технічної корпорації (CASC) Ма Тао, у 2022 році також запланований перший політ ракети-носія Long March-6A з гібридним ракетним двигуном, що використовує компоненти палива в різних агрегатних станах — рідкому і твердому.
Зазначається, що Китай здійснив 55 космічних місій у 2021 році, і посідає перше місце в світі за цим показником, а загальна маса запущених космічних кораблів досягла 191,19 тонн. Торік CASC вивела в космос 103 апаратів за 48 запусків. Сполучені Штати здійснили 51 космічний запуск минулого року, загальна маса запущених космічних кораблів досягла 403,34 тонн.
Як повідомляв Укрінформ, перша китайська пілотована орбітальна станція "Тяньгун-1" була запущена у вересні 2011 року, а станція "Тяньгун-2" - у вересні 2016-го. За кілька місяців до цього зв'язок з "Тяньгун-1" було втрачено, в квітні 2018 року станція увійшла в атмосферу Землі, її компоненти в основному згоріли над Тихим океаном. Друга китайська пілотована станція завершила роботу в липні 2019-го і була зведена з орбіти.
У рамках своєї космічної програми Китай уже приземлив марсохід на Червоній планеті та відправив зонди на Місяць.
Фото: Сіньхуа