Британський виробник авто класу люкс Rolls-Royce Motor Cars презентував родстер La Rose Noire Droptail.

Як передає Укрінформ, про це повідомляє Autocar.
Потужність автомобіля забезпечує 6,75-літровий двигун V12 з подвійним турбонаддувом, даючи загальну потужність 593 кінські сили і крутний момент 620 Нм.

Попри те, що Rolls-Royce не розкриває жодних показників продуктивності люксового родстера, він, ймовірно, буде схожим на модель Dawn з двигуном V12, розганяючись з нуля до «сотні» за менш ніж 5 секунд. Максимальна швидкість не перевищуватиме 250 км на годину.

Зазначається, що двомісний автомобіль має довжину 5,3 м і ширину 2,0 м, що менше за електричний Spectre.

На думку експертів, La Rose Noire Droptail коштуватиме понад 20 млн доларів США за один екземпляр.

«Drop Tail також відповідає на давнє запитання: чи можна створити автомобіль як мистецтво? Із презентацією цього незвичайного родстера відповідь однозначна: так», - заявив генеральний директор Rolls-Royce Торстен Мюллер-Отвеш.
Як повідомляв Укрінформ, британський бренд Rolls-Royce презентував електричне дводверне купе Spectre, яке стало першим електрокаром для компанії.