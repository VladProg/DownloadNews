Космічне агентство Південної Кореї (KARI) опублікувало нові зображення Місяця до річниці запуску свого першого місячного зонда.

Як передає Укрінформ, про це повідомляє Space.com.
Зазначається, що зонд Korea Pathfinder Lunar Orbiter (KPLO) був запущений 4 серпня 2022 року на ракеті SpaceX Falcon 9, і після чотиримісячної подорожі вийшов на місячну орбіту в грудні.
Космічний зонд, також відомий як DANURI, відтоді виконує свою наукову місію у космосі.
Зображення включають місячний вир Рейнер Гамма, який має локалізоване магнітне поле. Він представляє собою яскраву пляму в регіоні найбільшого місячного моря Океан Бур.

Інші світлини показують тіні всередині кратера Амундсена, неподалік від південного полюса Місяця та потенційного місця посадки для місії NASA Artemis 3, з якою планують відправити астронавтів на Місяць наприкінці 2025 року.


Ще один південний об’єкт, зафіксований DANURI, - кратер Дригальського.
Як повідомляв Укрінформ, Індійське космічне агентство (ISRO) опублікувало перші зображення Місяця, зроблені космічним кораблем Chandrayaan-3, який вийшов на навколомісячну орбіту в суботу.
Фото: KARI