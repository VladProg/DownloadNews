Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала галактику M66, яка знаходиться у сузір’ї Лева.

Як передає Укрінформ, про це обсерваторія повідомила у Твіттері.
Саме M66 є найбільшою галактикою з невеликої групи галактик, яка отримала назву Триплет Лева. Двома іншими є M65 і NGC 3628.

M66 має асиметричні спіральні рукави та ядро, що, ймовірно, викликано гравітаційним притяганням інших галактик у Триплеті Лева.
Сама ж група галактик розташована за близько 35 мільйонів світлових років від Землі.
Як повідомляв Укрінформ, космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала кулясте зоряне скупчення NGC 104 у сузір’ї Тукан.
Фото: NASA