Південнокорейський виробник побутової електроніки LG Electronics призупинив усі постачання техніки в росію.

Як передає Укрінформ, про це віцепрем'єр - міністр цифрової трансформації Михайло Федоров повідомив у Телеграмі.
"LG Electronics призупинив усі постачання техніки у рф", - зазначив він.
Як повідомляв Укрінформ, з 24 лютого в Україні триває війна з російськими загарбниками. Європейський Союз та низка інших країн, зокрема США, Канада, Австралія, Велика Британія, запровадили проти росії санкції через війну в Україні.
Станом на ранок 14 березня 209 західних компаній повністю вийшли з російського ринку та припинили взаємодію з російськими партнерами, 378 - обмежили роботу частково.