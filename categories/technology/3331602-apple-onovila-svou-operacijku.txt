Американська компанія Apple випустила оновлення своєї операційної системи для iPhone (iOS 15.0.2) та смарт-годинників (watchOS 8.0.1).

Як передає Укрінформ, про це повідомляє GSM Arena.
Останнє оновлення «операційки» направлене на виправлення багів із попередніх її версій.
Виправлення помилок в iOS 15.0.2, зокрема, включає:
Фотографії, що були збережені у вашу фототеку з повідомлень, іноді видалялися після вилучення відповідного ланцюжка чи повідомлення. Також чохол iPhone Leather Wallet із MagSafe іноді не з’єднувався з локатором Find My. Ба більше, інтерфейс CarPlay міг іноді не відкривати аудіо додатки або від’єднувався під час відтворення.
Виправлення помилок у watchOS 8.0.1, зокрема, включає:
Хід оновлення програмного забезпечення може не відображатися точно для деяких користувачів Apple Watch Series 3. Також налаштування спеціальних можливостей можуть бути недоступними для деяких користувачів Apple Watch Series 3.
Обидва оновлення вже доступні для завантаження у налаштуваннях пристроїв.
Як повідомляв Укрінформ, 9 жовтня в аеропорт «Бориспіль» прибула перша офіційна партія продукції компанії Apple - понад 8 тисяч смартфонів iPhone 13.