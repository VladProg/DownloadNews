Генеральний директор SpaceX Ілон Маск заявив, що супутниковий інтернет-сервіс Starlink корпорації Space Exploration Technologies Corp. незабаром забезпечить підключення до Інтернету для космічних мандрівників і астронавтів.

Як передає Укрінформ, про це повідомляє WccfTech.
Зараз Starlink перебуває в стадії бета-тестування, але скоро воно закінчиться і сервіс буде готовий до експлуатації.
За словами Маска, це відбудеться наступного місяця.
Як зазначає видання, Starlink продовжуватиме нарощувати мережу користувальницьких терміналів, а також впроваджуватиме більш досконале обладнання, побудоване на принципах оптичного зв'язку.
Як повідомлялося, загалом SpaceX планує вивести на навколоземну орбіту 12 000 міні-супутників для покриття Землі швидкісним супутниковим інтернетом, а в подальшому довести їх кількість до 30 000.