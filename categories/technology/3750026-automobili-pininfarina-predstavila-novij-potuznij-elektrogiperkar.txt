Компанія Automobili Pininfarina презентувала електричний гіперкар B95.

Про це повідомляє CarBuzz, передає Укрінформ.
У машині встановлений акумулятор 120 кВт/год та чотири електричні двигуни. Загальна потужність автомобіля становить 1874 кінські сили. Гіперкар можна зарядити від 20% до 80% за 25 хвилин за допомогою швидкої зарядки.

Автомобіль розганяється з нуля до 96 км/год менше ніж за дві секунди. Максимальна швидкість електрокара не перевищує 300 км/год.

Буде виготовлено 10 екземплярів Automobili Pininfarina B95, базова ціна машини від 4,4 млн євро. Доставку можна очікувати у 2025 році.

«Це буде ідеальне святкування 95-ї річниці Pininfarina, яка має неперевершену історію створення рідкісних моделей, які зараз є найбільш шанованими та затребуваними колекційними автомобілями у світі», – заявив голова Pininfarina SpA Паоло Пінінфаріна.

Як повідомляв Укрінформ, раніше компанія Automobili Pininfarina представила новий повністю електричний гіперкар Battista Edizione Nino Farina.
Фото: Automobili Pininfarina