Японське агентство з освоєння аерокосмічного простору (JAXA) здійснить у серпні запуск місячного посадкового модуля за допомогою ракети-носія Н2А.

Про це повідомляє NHK, передає Укрінформ.
Проєкт SLIM (Інтелектуальний апарат для дослідження Місяця) стане першою спробою Японії посадити модуль на Місяць. Він протестує технологію точної посадки, а також проведе дослідження місячних порід.
У разі успіху Японія стане четвертою країною, що здійснила посадку модуля на Місяць.
Дані, отримані за допомогою цього модуля, будуть використані в очолюваній США програмі Artemis, у межах якої планується направити астронавтів на Місяць для проведення досліджень.
Старт ракети-носія Н2А запланований на 26 серпня з космічного центру Танегасіма на південному заході Японії.
Ракета також нестиме новий супутник рентгенівської астрономії RISM, розроблений NASA спільно з іншими сторонами.
Як повідомляв Укрінформ, Китай 12 липня, здійснено успішний запуск у космос першої у світі ракети-носія, де як пальне використовується метан.
Фото: SpaceX