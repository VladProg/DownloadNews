Провідний південнокорейський виробник автозапчастин Hyundai Mobis Co. розробив нову корисну функцію для автомобілів, яка полегшує паралельне паркування транспортного засобу.

Як передає Укрінформ, про це повідомляє The Korea Herald.
Сама функція отримала назву «Крабова ходьба». Вона дозволяє автомобілю рухатися вбік, як краб, при цьому вивертаючи колеса на 90 градусів.
У компанії зазначають, що ця функція особливо корисна для паралельного паркування.
Серед інших функцій є діагональне водіння, яке дозволяє автомобілю більш плавно проїхати транспортний засіб, що рухається попереду.
Зазначається, що обидві ці нові функції є частиною технології автономного керування від Hyundai Mobis під назвою e-Corner System, яку компанія тестує на дорогах загального користування.
«Ми вдосконалюємо e-Corner System, щоб краще відповідати вимогам мобільності майбутнього», — сказав представник Hyundai Mobis Чеон Дже Син.
Як повідомляв Укрінформ, провідний південнокорейський виробник автозапчастин Hyundai Mobis Co. розробив перший у світі рухомий дисплей для автомобілів.
Фото: Hyundai Mobis