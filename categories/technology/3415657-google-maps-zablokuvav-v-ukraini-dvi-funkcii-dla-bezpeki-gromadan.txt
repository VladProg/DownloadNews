Google Maps заблокував в Україні дві функції, щоб убезпечити українців.

Як передає Укрінформ, про це віцепрем’єр-міністр - міністр цифрової трансформації Михайло Федоров повідомив у Телеграмі.
«Google Maps заблокував в Україні 2 функції, щоб убезпечити українців. Саме ті, які надають певну інформацію користувачам у режимі реального часу», - зазначив Федоров.
За його словами, перша - це функція накладання в реальному часі дорожнього руху на картах Google. Деякі дослідники використовували її для спостереження за ситуацією на відстані.
Друга - функція Live Business. Вона показує, наскільки популярне місце може бути в певний момент часу.
Як повідомляв Укрінформ, віцепрем’єр-міністр - міністр цифрової трансформації Михайло Федоров подякував компанії Meta, яка володіє соцмережею Фейсбук, за блокування російських пропагандистів та ЗМІ.