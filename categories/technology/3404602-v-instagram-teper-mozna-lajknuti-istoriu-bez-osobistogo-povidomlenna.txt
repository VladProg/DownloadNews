Instagram запустив нову функцію - Private Story Likes, яка дозволяє «лайкнути» історію користувача, не надсилаючи йому особисте повідомлення.

Як передає Укрінформ, про це повідомив голова сервісу Адам Моссері.
Зазвичай усі взаємодії зі Stories відображалися в особистих повідомленнях (DM). Але відтепер нова система вподобань працюватиме незалежно від повідомлень.
Моссері також опублікував відео, як це виглядає. За його словами, під час перегляду Stories на нижній панелі, де розташоване віконце для написання повідомлення, з’явиться значок «вподобати» історію.


Private Story Likes

Starting to roll out today, you can now send some love by liking people’s stories without sending a DM.

Likes on stories are private and do not have counts. Rather, they appear as hearts next to people’s handles in your Stories view sheet. pic.twitter.com/l56Rmzgnnw
— Adam Mosseri (@mosseri) February 14, 2022

Дізнатися, скільки користувачів оцінили історію, можна у розділі, де показуються перегляди. Ця інформація доступна лише автору історії.
Нова функція поширюється поступово і невдовзі буде доступна всім.
Як повідомляв Укрінформ, соціальна мережа Instagram у тестовому режимі ввела функцію платних підписок на блогерів, що дозволить їм отримувати щомісячний дохід.
Фото: GETTY IMAGES