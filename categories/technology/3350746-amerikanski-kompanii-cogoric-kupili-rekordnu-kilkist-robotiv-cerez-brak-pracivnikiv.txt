Упродовж дев'яти місяців 2021 року американські компанії купили 29 тисяч роботів на 1,48 млрд доларів для роботи, що стало рекордним показником в історії США.

Як передає Укрінформ, про це повідомляє CNN.
Ця кількість перевищила піковий показник 2017 року.
Як зазначається, причиною такої масової роботизації стали високе зростання попиту на товари та продукцію, а також труднощі з пошуком фахівців. Багато компаній на тлі наслідків пандемії коронавірусу не змогли залучити чи повернути співробітників, тому зробили ставку на роботів.
Переважно роботів закупили автомобільні та металургійні компанії, а також виробники продуктів харчування.
Втім, наразі зростання масштабів купівлі роботів спостерігається майже в усіх галузях американської економіки.
Як повідомляв Укрінформ, інженери з Каліфорнійського технологічного інституту (США) розробили прототип робота-дрона LEONARDO (LEO).