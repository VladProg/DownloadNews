Вантажний космічний корабель Cargo Dragon американської компанії SpaceX Ілона Маска успішно повернувся на Землю, приводнившись біля узбережжя Флориди.

Як передає Укрінформ, дану інформацію підтвердила SpaceX у Твіттері.
Корабель в четвер відстикувався від Міжнародної космічної станції, у складі якої пробув місяць.
Cargo Dragon доставив на Землю близько 2900 кг вантажу, в тому числі результати наукових експериментів, проведених на МКС, пише Space.com.

На даний момент це єдиний космічний корабель для постачання МКС, який здатний повертати вантажі на Землю.
Наступний запуск очікується на початку грудня.
Як повідомляв Укрінформ, 29 серпня вантажний космічний корабель Cargo Dragon американської компанії SpaceX успішно стартував зі східного узбережжя США до Міжнародної космічної станції.
Це вже 23-й за рахунком запуск Cargo Dragon до МКС, він здійснюється в рамках контракту NASA і компанії Ілона Маска SpaceX.
Фото: twitter.com/Space_Station