Китай вранці 15 жовтня успішно запустив у космос новий метеорологічний супутник серії «Юньхай» (Yunhai).

Про це повідомляє Xinhua, передає Укрінформ.
Ракета-носій «Чанчжен-2D» (Long March-2D) із супутником «Юньхай-1 04» стартувала з космодрому Цзюцюань на північному заході Китаю о 8:54 ранку за місцевим часом (3:54 за Києвом) і успішно вивела космічний апарат на задану навколоземну орбіту.


Новий супутник буде в основному використовуватись для спостереження за станом атмосфери, земних водойм та космічним середовищем, попередження і боротьби з природними лихами, а також для проведення наукових експериментів.




Сьогоднішній запуск став 491-м польотом ракет-носіїв серії «Чанчжен».
Як повідомляв Укрінформ, американська компанія SpaceX у п’ятницю, 13 жовтня, запустила на орбіту ще 22 інтернет-супутники Starlink.
Фото: Xinhua