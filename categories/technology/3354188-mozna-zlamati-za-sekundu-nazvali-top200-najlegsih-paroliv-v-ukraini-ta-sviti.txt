Розробник сервісів для безпеки в Інтернеті Nord Security опублікувала рейтинг найпоширеніших користувацьких паролів 2021-го року, як в Україні, так у світі.

Як передає Укрінформ, про це йдеться на сайті компанії.
В Україні у ТОП-10 популярних паролів увійшли: qwerty, 123456, 123456789, 1234567890, 12345678, qwerty123, qwertyuiop, 1234567, password та 1qaz2wsx.

Попереджається, що всі перелічені паролі можна зламати за 1 секунду.
За даними компанії, до найбільш популярної десятки паролів у світі увійшли – 123456, 123456789, 12345, qwerty, password, 12345678, 111111, 123123, 1234567890 та 1234567.

Експерти рекомендують користувачам змінювати паролі своїх аккаунтів кожні 90 днів.
Пароль із 12 знаків, включаючи комбінацію великих і маленьких літер, цифр та символів, вважаються більш надійними для захисту своїх аккаунтів.
Як повідомляв Укрінформ, компанія NordPass, розробник популярного додатка для зберігання паролів, опублікувала список найлегших для зламу паролів у 2020 році.
Фото: nordpass.com