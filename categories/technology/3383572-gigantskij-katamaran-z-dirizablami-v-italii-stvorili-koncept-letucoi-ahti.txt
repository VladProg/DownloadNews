Італійська компанія Lazzarini Design Studio показала дизайн футуристичного концепту повітряного судна Air Yacht.

Як передає Укрінформ, про це повідомляє New Atlas.
Повітряна яхта більше схожа на гігантський катамаран з двома дирижаблями завдовжки 150 м, які з’єднує центральна палуба завдовжки 80 м та завширшки 10 м.
Ба більше, на цій палубі також збудовані головна каюта з панорамним видом на 360 градусів, велика обідня зона та вітальня.

На зовнішніх краях дирижаблів є по п’ять власних кают та вікна.


Зазначається, що ці два дирижаблі з вуглецевого волокна також містять 400 000 куб. м стисненого гелію, що дозволяє повітряному судну літати зі швидкістю до 111 км/год впродовж максимальної тривалості до 48 годин. Також на дирижаблях вбудовані поворотні електричні ротори, які живляться від встановлених на борту батарей і сонячних панелей на даху.






Як повідомляв Укрінформ, торік італійська компанія Lazzarini Design Studio показала дизайн супер’яхти-краба на сонячній енергії.
Фото: Lazzarini Design Studio