Китай у вівторок успішно вивів на орбіту новий ретрансляційний супутник "Тяньлянь ІІ-02".

Про це повідомляє Укрінформ із посиланням на Сіньхуа.
Як зазначається, запуск відбувся з космодрому Січан у провінції Сичуань у Південно-Західному Китаї.
Запуск був здійснений о 00:09 за пекінським часом за допомогою ракети-носія "Чанчжен-3Б" (Long March-3B).

Цей політ став 401-м для ракет-носіїв серії "Чанчжен" (Великий похід).

Супутники серії "Тяньлянь-2" виводяться на орбіту для забезпечення безперервного зв'язку центру управління польотом з Національною космічною станцією та кораблями пілотованих місій "Шеньчжоу".
Як повідомляв Укрінформ, 7 грудня Китай запустив свою ракету-носій CERES-1 Y2 із п'ятьма супутниками.
Фото: Zheng Zhongli/Xinhua