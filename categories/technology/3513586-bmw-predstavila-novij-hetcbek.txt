Німецька компанія BMW презентувала новий автомобіль BMW M3 Touring.

Як передає Укрінформ, про це повідомляє Car and Driver.
В автомобілі встановлений 3-літровий подвійний турбодвигун потужністю 503 кінські сили та крутним моментом 479 Нм.
Хетчбек має стандартну 8-ступінчасту автоматичну коробку передач.
Новий BMW M3 Touring трохи важчий, ніж купе M4 і седан M3, хоча у компанії не уточнюють, наскільки.
Автовиробник заявляє, що хетчбек може розігнатися з нуля до 100 км/год за 3,6 секунд, а максимальна швидкість у стандартної моделі авто не перевищуватиме 250 км/год. Проте клієнти зможуть обрати опцію, завдяки якій максимальна швидкість збільшиться до 280 км/год.
Стартова ціна поки що невідома. Продажі BMW M3 Touring розпочнуться цього року у Британії, Європі, Південній Кореї, Японії, Новій Зеландії та Австралії, але не в США.