Американська компанія SpaceX у суботу, 18 листопада, запустила на орбіту ще 23 інтернет-супутники Starlink.

Як передає Укрінформ, про це повідомляє Space.com.
Запуск ракети-носія Falcon 9 був здійснений о 07.00 годині за київським часом із космодрому у Флориді.
Партія з 23 інтернет-супутників Starlink була розгорнута на запланованій орбіті через 65,5 хвилин після її запуску на Землі.
Перший ступінь Falcon 9 повернувся на Землю для вертикальної посадки приблизно через 8,5 хвилини після запуску на безпілотний причал «Just Read the Instructions» в Атлантичному океані.
Зазначається, що цей запуск став першою з двох запланованих місій Starlink на ці вихідні.
SpaceX також має на меті відправити ще 22 супутники з каліфорнійської космічної бази Ванденберг у неділю, 19 листопада.
Як повідомляв Укрінформ, американська компанія SpaceX у середу, 8 листопада, запустила на орбіту ще 23 інтернет-супутники Starlink.