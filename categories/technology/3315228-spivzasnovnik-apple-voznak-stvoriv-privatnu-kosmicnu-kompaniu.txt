Співзасновник компанії Apple Стів Возняк оголосив про створення приватної космічної компанії Privateer Space.

Відповідний пост він розмістив у Твіттері, передає Укрінформ.
«Створюється приватна космічна компанія, яка не буде схожа на жодну іншу», - написав Возняк.

Співзасновником Privateer Space є гендиректор робототехнічної компанії Ripcord Алекс Філдінг.
Стів Возняк - американець українського походження, розробник комп’ютерних технологій, інженер-електронщик і програміст, конструктор одного з перших персональних комп’ютерів у світі. У 1976 році Возняк разом із Стівом Джобсом і Рональдом Вейном заснував корпорацію Apple.