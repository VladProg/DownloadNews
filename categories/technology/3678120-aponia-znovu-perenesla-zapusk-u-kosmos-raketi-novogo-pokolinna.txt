Японське агентство аерокосмічних досліджень (JAXA) планує перший запуск нової флагманської ракети H3 у вівторок, 7 березня, перенісши його на день.

Про це повідомляє Kyodo News, передає Укрінформ.
За даними JAXA, перенести запуск на день пізніше вирішено через несприятливі погодні умови.
Водночас в агентстві не відкидають імовірності того, що залежно від погодних умов запуск може відбутися між середою та п’ятницею.
Ракету, запуск якої неодноразово відкладався, планується запустити з космодрому Танегасіма в південно-західній префектурі Кагосіма.
H3, корисним навантаженням якого під час першого запуску буде супутник спостереження за Землею, забезпечить Японії безперервний доступ до космосу шляхом запуску супутників і зондів, пов’язаних з урядовими програмами.
Як повідомляв Укрінформ, 17 лютого запуск ракети H3, першої у Японії за три десятиліття нової ракети-носія середньої висоти, не вдався - не запустилися два вторинні розгінні двигуни.