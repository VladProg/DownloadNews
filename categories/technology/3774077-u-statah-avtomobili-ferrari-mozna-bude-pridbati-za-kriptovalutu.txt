Ferrari у США почала приймати оплату за свої люксові спортивні автомобілі у криптовалюті. Згодом новий варіант оплати буде доступним і європейським клієнтам італійського автовиробника.

Як передає Укрінформ, про це повідомляє Reuters.
Енріко Галлієра, головний маркетинговий і комерційний директор Ferrari, сказав, що таке рішення було прийнято на тлі запиту ринку та дилерів авто, оскільки багато клієнтів компанії інвестували у криптовалюту.
Галлієра не розповів, скільки саме авто буде продано за допомогою криптовалюти, однак зазначив, що до Ferrari надійшло багато замовлень, тому продажі заброньовані до 2025 року.
Ferrari звернулася до одного із найбільших криптовалютних платіжних сервісів – BitPay – на початковому етапі впровадження у Сполучених Штатах. Клієнти автовиробника зможуть купувати транспортні засоби італійського виробника за біткоїни, ефіри та стейлбіткоїни. Водночас компанія може застосовувати інші платіжні сервіси для інших регіонів, йдеться у матеріалі.
За словами Галлієра, більшість дилерів у США уже погодилися або збираються погодитися на впровадження нового типу платежів.
До першого кварталу наступного року Ferrari планує поширити можливість розрахунку за автомобілі у криптовалюті на Європу, а згодом і на інші регіони, вона є юридично прийнятною.
Європа, Близький Схід і Африка є найбільшими регіонами продажів Ferrari, на які припадало 46% від загального обсягу поставок автомобілів у першому півріччі цього року.
Як повідомляє Укрінформ, упродовж найближчих чотирьох років більшість нових моделей Ferrari будуть електричними чи гібридними.