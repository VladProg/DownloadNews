Toyota у середу представила першу гібридну версію культового позашляховика Land Cruiser, яка вийде у продаж в Північній Америці та інших ключових ринках компанії.

Як передає Укрінформ, про це повідомляє Reuters.
Японський автовиробник заявив, що вироблятиме нову модель позашляховика на двох заводах у Японії та відправлятиме їх звідти за кордон.
Разом із класичним варіантом авто на підприємстві вироблятиметься також гібридна версія меншого за розмірами варіанта Land Cruiser, який був нещодавно випущений.
Головний технічний директор Toyota повідомив, що нова модель переважно продаватиметься у варіанті гібрида в США, що дасть шанс власникам авто з великим розходом палива перейти на більш екологічний транспорт.
Новий Land Cruiser стане доступним для купівлі в Японії в першій половині 2024 року. Старт продажів у США запланований навесні того ж року.
Ціна нової гібридної моделі позашляховика для американських клієнтів стартуватиме від 50 000 доларів США.
У Toyota додали, що запропонують бензинові та дизельні версії нового Land Cruiser для ринків Західної та Східної Європи, а також для Близького Сходу. Менша версія культового позашляховика буде доставлена до Японії взимку.
Як повідомляв Укрінформ, японський автовиробник Toyota Motor продав 4,9 млн автомобілів у першій половині 2023 року, що на 5,1% більше порівняно з аналогічним періодом роком раніше.
Фото: Kyodo