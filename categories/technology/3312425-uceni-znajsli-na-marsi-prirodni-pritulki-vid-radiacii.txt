На поверхні Марса міститься колосальна кількість небезпечної для життя радіації, проте на цій планеті існують природні притулки - пагорби, які здатні укрити людини від впливу небезпечних для життя високоенергетичних частинок, що надходять з космосу.

Як передає Укрінформ, про це повідомляє Science Alert.
Для людей марсіанська радіація становить смертельну небезпеку. Щоб захистити себе, потенційним дослідникам Червоної Планети знадобиться притулок, який їм доведеться або привезти з собою, або якось побудувати.
Нове дослідження з використанням даних Марсіанської наукової лабораторії (MSL) Curiosity показало, що особливості природного ландшафту Марса можуть забезпечити деякі укриття від радіації. Зокрема, марсіанські пагорби забезпечують захист від часток високої енергії з космосу.
Марсіанська наукова лабораторія була висаджена на поверхню планети ще в 2012 році. З того часу вона займається виявленням, а також виміром рівня радіації, оцінює небезпеку, яку дане випромінювання може становити для різних типів життя, в тому числі і мікробів.
Як передавав Урінформ, марсохід Perseverance в рамках дослідницької місії Національного управління з аеронавтики і дослідженню космічного простору США готується добути вже другий зразок марсіанського ґрунту. Марсохід Perseverance був доставлений на Червону планету разом з вертольотом Ingenuity в рамках дослідницької місії Національного управління з аеронавтики і дослідження космічного простору США (NASA) 18 лютого цього року, після майже 7 місяців польоту. Perseverance має зібрати на Марсі зразки породи, які на Землю вивезе спеціальна спільна місія Європейського космічного агентства (ЄКА) і NASA. Її планують відправити до Марса не раніше 2026 року.
Фото: NASA/JPL-Caltech/MSSS