Комісія з ядерного регулювання Японії ухвалила оновити обладнання на постах моніторингу радіації в префектурі, де розташована АЕС «Фукусіма».

Про це повідомляє NHK, передає Укрінформ.
«Японські ядерні регулятори планують зберегти пости моніторингу радіації в префектурі Фукусіма, замінивши старе обладнання на нове», - йдеться в повідомленні.
Після аварії на атомній електростанції «Фукусіма-1» у березні 2011 року в цій префектурі були створені близько 3 тисяч постів для контролю рівня радіації.
Зазначається, що щорічні видатки на технічне обслуговування цього обладнання становлять близько 5,5 млн доларів.
«Комісія з ядерного регулювання Японії у 2018 році ухвалила демонтувати приблизно 80% постів моніторингу. Однак відомство відмовилося від такого рішення, стикнувшись із опозицією з боку місцевих мешканців», - указує NHK.
Таким чином, комісія збереже пости моніторингу, щоб зняти стурбованість громадян з приводу рівня радіації. І протягом наступних 10 років деталі радіаційних детекторів та джерел електропостачання планується замінити на нові.
Нагадаємо, в березні 2011 року біля північно-східного узбережжя Японії стався землетрус, що спричинив цунамі.
Величезна хвиля накрила АЕС «Фукусіма-1», і в результаті сталося розплавлення активної зони реакторів відразу на трьох енергоблоках. Це призвело до наймасштабнішої аварії такого роду Чорнобильської катастрофи в 1986 році.
Фото: Greenpeace