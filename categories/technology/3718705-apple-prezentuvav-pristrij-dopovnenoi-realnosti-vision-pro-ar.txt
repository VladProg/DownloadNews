Американська компанія Apple представила окуляри доповненої реальності Vision PRO AR.

Як повідомляє кореспондент Укрінформу, про це пише TechCrunch.



Зазначається, що новий пристрій схожий на гірськолижну маску й “явно не передбачений для носіння поза межами дому або офісу”.
“Девайс створено на основі алюмінієвої рамки із вигнутим склом попереду. Для скріншотів передбачена фізична кнопка, а для налаштувань - цифрова”, - йдеться у матеріалі.


Для девайса було розроблено спеціальний 3D інтерфейс, який контролюється за допомогою очей, рук та обличчя.


Пристрій дозволить користувачу використовувати для роботи не лише монітор, а весь простір довкола себе.

“Прикметно, що пристрій, схоже, розроблено у першу чергу для роботи й таких застосунків, як електронна пошта, а не ігри. Користувачі навіть можуть перенести у пристрій робочий стіл свого комп’ютера Мас, який проєктуватимуться перед ними”, - зауважує TechCrunch.


Однією з цікавих функцій пристрою є EyeSight, яка використовує дисплей на зовнішній стороні скла для відображення очей користувача іншим присутнім із ним у кімнаті людям.

Додамо, що розробка пристрою тривала сім років.
Фото: презентація Apple