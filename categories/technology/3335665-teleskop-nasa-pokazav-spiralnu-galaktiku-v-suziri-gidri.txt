Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала спіральну галактику NGC 3081, яка знаходиться у сузір’ї Гідри.

Як передає Укрінформ, про це обсерваторія повідомила у Твітері.
««Чандра» вивчає NGC 3081 - спіральну галактику, розташовану приблизно на 86 мільйонів світлових років від Землі», - йдеться у повідомленні.


Фото: Chandra Observatory

Зазначається, що центр цієї галактики оточений кільцем, яке наповнене блискучими скупченнями зірок і вибухами при формуванні нових зірок.
Як повідомляв Укрінформ, космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала надмасивну чорну діру у галактиці Андромеди.
Перше фото: NASA/CXC/NGST