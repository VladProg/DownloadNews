Міжнародна хакерська група Anonymous «поклала» сайт Федеральної служби безпеки Росії.

Про це повідомляє Укрінформ із посиланням на Твітер Anonymous.
«Бувай, fsb.ru», - написали у пості.
На даний момент веб-сайт ФСБ РФ не працює.

Bye https://t.co/uLDYvlVLGT#OpRussia #Anonymous pic.twitter.com/05s4p0a7n3
— Anonymous (@YourAnonNews) March 5, 2022

Як повідомляв Укрінформ, 25 лютого міжнародна анонімна хакерська група Anonymous заявила, що розпочинає атаки проти уряду Російської Федерації, але постраждати може і російський приватний сектор. Після цього оголошення вони зламали 2,5 тисячі сайтів в Росії та Білорусі на знак підтримки України.
24 лютого президент країни-агресора Володимир Путін оголосив про початок вторгнення в Україну. Російські війська обстрілюють та знищують ключові об'єкти інфраструктури, ракети влучають у житлові будинки.
В Україні запроваджено воєнний стан та оголошено загальну мобілізацію.
Україна офіційно направила позов проти Російської Федерації до Міжнародного суду ООН у Гаазі.