Космічний корабель JUICE від Європейського космічного агентства (ESA) здійснив один із найбільших і найважливіших маневрів у своїй восьмирічній подорожі до планети Юпітер.

Як передає Укрінформ, про це йдеться у пресрелізі ESA.

Маневр був здійснений ще у п’ятницю, 17 листопада.
Використовуючи свій головний двигун, JUICE змінив свою орбіту навколо Сонця, щоб вийти на правильну траєкторію.
Маневр тривав 43 хвилини. Загалом було спалено майже 10% усього запасу палива космічного корабля.
Як повідомляв Укрінформ, Європейське космічне агентство (ESA) запустило у п’ятницю, 14 квітня, ракету-носія Ariane 5 із місією JUICE для дослідження Юпітера та його супутників у космосі.
Його мета - провести детальні спостереження за гігантською газовою планетою та її трьома великими супутниками з океаном – Ганімедом, Каллісто та Європою.
Фото: ESA