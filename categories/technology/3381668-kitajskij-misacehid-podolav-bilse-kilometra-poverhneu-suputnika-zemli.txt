Китайський місяцехід “Yutu 2” та автоматична станція “Чанье-4” подолали 1003 метри зворотним боком Місяця.

Як повідомляє Укрінформ, про це пише Сіньхуа із посиланням на дані Національної космічної адміністрації Китаю.
Зазначається, що місяцеходу вдалося наблизитися до загадкового об’єкта, схожого на хижу, віддалена фотографія якого спровокувала жваві обговорення у листопаді.
“На основі зображень дослідники дійшли висновку, що об’єкт може бути валуном”, - йдеться у матеріалі.
Як повідомляв Укрінформ, китайська автоматична станція «Чанье-4» з місяцеходом «Yutu 2» була запущена 8 грудня 2018 року, вона сіла 3 січня 2019 року в кратері Фон Карман, що у південній півкулі зворотного боку Місяця.