Американська компанія Amazon заявила, що невдовзі планує розпочати здійснювати доставки замовлених пакунків безпілотниками.

Як передає Укрінформ, про це повідомляє BBC.
Для початку польотів компанія ще очікує на отримання дозволів від кількох регуляторів.
Клієнти з каліфорнійського містечка Локфорд із населенням у 4 тисячі людей, де триватиме пілотний проєкт, зможуть зареєструватися, щоб товари доставлялися їм повітрям додому.
У компанії обіцяють, що доставки дронами здійснюватимуться менш, ніж за годину. Ба більше, безпілотники зможуть літати за межами прямої видимості людей, що означає, що вони використовуватимуть свої датчики, щоб уникати інші літаючі апарати, людей, домашніх тварин та інші перешкоди.
Зазначається, що ще в 2013-му році колишній глава й засновник Amazon Джефф Безос пообіцяв заповнити небо «флотом» дронів-доставників протягом п'яти років. А в 2019 році Amazon заявила, що доставлятиме пакунки дронами «протягом місяців».
Як повідомляв Укрінформ, канадська компанія Draganfly представила новий безпілотний Heavy Lift для перевезення невеликих вантажів.
Фото: Amazon