Китайські вчені розробили перше цілісне повнорозмірне павутинне шовкове волокно, отримане з генетично модифікованих шовкопрядів, яке демонструє шестикратну міцність порівняно з бронежилетом.

Про це повідомляє Xinhua, передає Укрінформ.
Дослідники з Університету Дунхуа в Шанхаї проводили дослідження з метою розробити стійкі, екологічно чисті, високоміцні та надміцні альтернативи нестабільним синтетичним волокнам, таким як нейлон.
Для цього вони вивчили властивості нейлону й кевлару, матеріалу, який використовується для бронежилетів, і запропонували власну теорію про природу пружності та міцності.
Застосувавши її до структури шовкових волокон, науковці визначили параметри, яким ці волокна мають відповідати, щоб бути еластичними й надзвичайно міцними.
Потім модифікували гени шовкопрядів, щоб вони синтезували цільні поліамідні волокна павутинного шовку з високою міцністю на розрив і винятковою пружністю.
За словами дослідників, отримані результати прокладають шлях для комерціалізації павутинного шовку як стійкого замінника синтетичних волокон, який можна використовувати для виготовлення широкого переліку продукції, - від хірургічних швів до зручних бронежилетів.
Як повідомляв Укрінформ, група вчених змогла вперше повністю секвенувати Y-хромосому людини.
Фото: KIM TAYLOR/NPL/MINDEN PICTURES