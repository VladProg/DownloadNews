Український автопарк у жовтні 2023 року поповнили 1,792 тис. легкових авто з гібридними двигунами, що є рекордним показником за останні 22 місяці.

Як передає Укрінформ, про це повідомила Асоціація автовиробників України (Укравтопром) у Телеграмі.
«У минулому місяці автопарк України поповнили 1792 гібридних легкових авто (HEV i PHEV). Це рекордний показник за останні 22 місяці. Частка нових авто в цій кількості становила 59%», - йдеться у повідомленні..
В сегменті нових легкових авто лідером ринку гібридів у жовтні став Nissan Qashqai - 207 од. Другий результат у Toyota RAV-4 - 151 од., третій за популярністю - Toyota Corolla Cross - 102 од.
В реєстраціях імпортованих вживаних авто з гібридними силовими установками першість у Ford Fusion US - 58 од. Також у лідерській трійці: Toyota Prius - 53 од. та Ford C-Max - 50 од.
Усього з початку 2023 року свою першу реєстрацію в Україні пройшли 13,8 тис. гібридних легковиків (8,9 тис. нових та 4,9 тис. авто з пробігом).
Як повідомлялося, український автопарк у жовтні 2023 року поповнили 4,5 тис. електроавтомобілів – у 2,8 раза більше, ніж роком раніше.