У кількох російських регіонах проходить тестування блокування VPN-сервісів, що дозволяють отримати доступ до ресурсів, заблокованих російською владою.

Як повідомляє Укрінформ, про це повідомляє Телеграм-канал GlobalCheck, який займається вивченням блокувань у Рунеті.
«Ми стверджуємо, що це не "випадкове" блокування - щонайменше через те, що ці протоколи абсолютно однозначно блокуються будь-яким DPI і їх у принципі не можна заблокувати "випадково", а скасування їхнього блокування займає не більше 5 хвилин", - йдеться у повідомленні.
Видання висловлює впевненість, що російська влада таким чином тестує глобальні блокування VPN-протоколів. Річ у тому, що VPN потрібен не тільки для роботи деяких звичних вам VPN-сервісів, але і для побудови внутрішніх мереж різних компаній. Відповідно російська влада хоче розуміти, яким чином це позначиться на їх роботі - яку шкоду це завдасть компаніям, що вони робитимуть, з якою швидкістю, а також інші наслідки.
Як повідомляв GlobalCheck напередодні увечері, у Західному Сибіру та Краснодарі сервери на l2TP та IPsec (протоколи, що використовуються при VPN-з'єднаннях) були недоступні, також IPsec недоступний у Ростові-на-Дону.
З початком повномасштабної воєнної агресії в Україні російська влада заблокувала сайти всіх незалежних ЗМІ, а також Facebook та Instagram, визнавши компанію Meta екстремістською. Більше тисячі ресурсів потрапили під блокування у зв'язку з тим, що на них було опубліковано інформацію про так звану "спеціальну операцію" росії на території України, підраховував проєкт "Роскомсвобода".
26 травня стало відомо, що роскомнагляд почав залучати генпрокуратуру до позапланових перевірок регіональних інтернет-операторів щодо дотримання законодавства про блокування.
Роскомнагляд почав масово блокувати VPN-сервіси у росії ще восени 2021 року. Серед заблокованих – Cloudflare WARP, Nord VPN, RedShield VPN, Opera VPN та ще більше десятка сервісів.


Фото: flickr.com