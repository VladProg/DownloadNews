Влада Китаю планує запустити ракету-носій нового покоління "Чанчжен-8 Y2" (Long March-8 Y2) у період з кінця лютого до початку березня з космодрому Веньчан південнокитайської острівної провінції Хайнань.

Як передає Укрінформ, про це повідомляє Сіньхуа.
Ракету було доставлено на космодром 21 січня після 7 днів транспортування морем. Тут вона пройде остаточне складання та випробування на стартовому майданчику. Запланована місія "Чанчжен-8" стане першим запуском китайської ракети-носія нового покоління у 2022 році.
Двоступінчаста ракета-носій "Чанчжен-8" середнього класу завдовжки 50,3 метра із злітною масою близько 356 тонн працює на екологічно чистому рідкому паливі. Вона здатна доставити 5 тонн корисного навантаження на геліосинхронну орбіту заввишки 700 км.
Зазначається, що призначена для запусків як з наземних, так і з морських платформ, ця ракета-носій нового покоління здійснила свій перший політ 22 грудня 2020 року, стартувавши зі злітного майданчика космодрому Веньчан.
Її створення заповнило прогалини у можливостях країни із запуску на геліосинхронну орбіту, і навіть може задовольнити потреби майбутніх місій у частіших запусках літальних апаратів на низьку та середню орбіти.
Як повідомляв Укрінформ, Китай 17 січня запустив новий супутник із космодрому Тайюань, розташованого у північній провінції Шаньсі.