Урядова команда реагування на комп’ютерні надзвичайні події України CERT-UA виявила файл, який встановлює і запускає на комп'ютерах шкідливу програму.

Як передає Укрінформ, про це повідомляє пресслужба Державної служби спеціального зв’язку та захисту інформації України у Телеграмі.
Зазначається, що урядова команда реагування на комп’ютерні надзвичайні події України CERT-UA виявлено файл "довідка.zip", який містить файл контекстної довідки "dovidka.chm".
Цей CHM-файл містить зображення-приманку "image.jpg" (довідка про порядок дій під час артилерійських обстрілів) та файл "file.htm" зі шкідливим програмним кодом. Його запуск призводить до установлення і запуску на комп'ютері шкідливої програми MicroBackdoor.
У разі виявлення такого файлу чи інших ознак компрометації за наданими індикаторами потрібно ізолювати комп'ютери та повідомити CERT-UA з метою координації подальших заходів.
Як повідомляв Укрінформ, українські інтернет-ресурси з 15 лютого зазнали близько 2800 кібератак.