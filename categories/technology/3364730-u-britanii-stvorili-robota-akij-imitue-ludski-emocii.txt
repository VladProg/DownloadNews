Британська компанія Engineered Arts представила гуманоїдного робота Ameca, здатного зображати людські емоції. Свою розробку інженери називають «майбутнім обличчям робототехніки».

Як передає Укрінформ, про це повідомляє Tech Xplore.
Ameca була розроблена як платформа для тестування технологій роботобудування. Клієнти, які купують її, можуть додати штучний інтелект та інше програмне забезпечення, щоб надати роботу бажані здібності.

Робот може усміхатися, супитися, підморгувати, відкривати й закривати рота, демонструвати здивування та розчарування.
За словами засновника компанії Engineered Arts Вілла Джексона, для розробки таких можливостей Ameca знадобилося понад 15 років досліджень.
Зараз Ameca доступна для продажів на сайті Engineered Arts. Деякі моделі можуть бути орендовані для різних заходів.