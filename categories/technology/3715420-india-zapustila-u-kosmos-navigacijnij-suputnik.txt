Організація космічних досліджень і розробок Індії (ISRO) запустила у космос ракету-носій із навігаційним супутником на борту.

Як передає Укрінформ, про це повідомляє The Hindu.
Запуск місії GSLV-F12/NVS-01 був здійснений з космодрому в Шрихарикоти 29 травня о 10:42 за місцевим часом.

Зазначається, що вага навігаційного супутника становить близько 2232 кг. Він буде розгорнутий на геоперехідній орбіті. Наступні маневри з підвищення орбіти будуть здійснені для виведення супутника на заплановану орбіту.

NVS-01 оснащений антеною для роботи в L1, L5 і S діапазонах і атомним годинником, створеним місцевими виробниками.
Як повідомляв Укрінформ, минулого тижня Південна Корея запустила космічну ракету Nuri з 8 супутниками на борту.
Фото: ISRO