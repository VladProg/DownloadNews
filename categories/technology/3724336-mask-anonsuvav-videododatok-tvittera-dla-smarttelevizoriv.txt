Соціальна мережа Twitter планує відеододаток для смарт-телевізорів, повідомив у суботу її власник Ілон Маск у своєму твіті.

Як передає Укрінформ з посиланням на Reuters, у відповідь на твіт, у якому висловлювалася думка про необхідність створення відеододатка для платформи, Маск відповів: «Він буде».

Новий генеральний директор компанії Лінда Яккаріно та Маск під час презентації для інвесторів у четвер розповіли про плани соцмережі щодо відео та партнерство з авторами для розширення рекламних можливостей.
Тим часом колишній ведучий Fox News, затятий прихильник Росії та експрезидента Дональда Трампа Такер Карлсон уже запустив нове шоу на платформі під назвою Tucker on Twitter.