Космічний телескоп Hubble сфотографував завдяки камері Advanced Camera for Surveys (ACS) спіральну галактику NGC 941, розташовану у сузір’ї Кита.

Про це повідомила обсерваторія ESA, передає Укрінформ.
Сам космічний об’єкт знаходиться на відстані приблизно 55 мільйонів світлових років від Землі.

Зазначається, що ця галактика не була мотивацією для збору даних. Астрономів більше цікавила подія, яка відбулася в галактиці багато років тому: наднова SN 2005ad.
Наднова - зоря, що раптово збільшує свою світність у мільярди разів (на 20 зоряних величин), а іноді й більше.
Місцезнаходження цієї «згаслої» наднової спостерігалося в рамках дослідження багатьох наднових, багатих воднем, також відомих як наднові типу II, для кращого розуміння середовища, в яких створюються певні типи наднових.
Хоча дослідження проводили професійні астрономи, саме SN 2005ad знайшов відомий астроном-любитель Коічі Ітагакі, який вже відкрив понад 170 наднових.
Відкривачем галактики NGC 941 є астроном Фрідріх Вільгельм Гершель, який уперше спостерігав за об'єктом 6 січня 1785 року.
Як повідомляв Укрінформ, космічний телескоп Hubble сфотографував спіральну галактику NGC 1566, що знаходиться у сузір’ї Золота Риба.
Фото: seti.org / ESA/Hubble & NASA, C. Kilpatrick