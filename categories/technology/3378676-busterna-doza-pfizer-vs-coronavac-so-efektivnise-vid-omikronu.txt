Міжнародна група дослідників, зокрема, з Єльського університету, заявляє, що щеплення двома дозами COVID-вакцини CoronaVac від китайської компанії Sinovac, а потім ще третьою дозою від компаній Pfizer/BioNTech показала нижчу імунну відповідь проти варіанту Омікрон порівняно з іншими штамами.

Як передає Укрінформ, про це повідомляє Reuters.
За даними дослідження, дві дози CoronaVac та «бустерна» доза від Pfizer/BioNTech виробляють однаковий рівень антитіл як два щеплення mRNA-вакциною (такі як Pfizer/BioNTech).
Ба більше, після двох щеплень вакциною від Sinovac та «бустерною» дозою від Pfizer/BioNTech рівень антитіл проти Омікрону був у 6,3 раза нижчим порівняно з попереднім варіантом і в 2,7 раза нижчим порівняно зі штамом Дельта.
Професор Акіко Івасакі, один з авторів дослідження, повідомив, що одержувачам двох щеплень CoronaVac можуть знадобитися дві додаткові «бустерні» дози для досягнення захисного рівня, необхідного проти Омікрону.
Як повідомляв Укрінформ, учені Гонконгу опублікували дослідження, в якому йдеться, що три дози вакцини CoronaVac від COVID-19, яку виробляє китайська компанія Sinovac, не продукують достатню кількість антитіл для боротьби з Омікроном.