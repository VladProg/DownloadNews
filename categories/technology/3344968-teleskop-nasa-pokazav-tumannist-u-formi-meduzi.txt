Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала IC 443, залишок наднової у сузір'ї Близнята.

Як передає Укрінформ, про це обсерваторія повідомила у Твіттері.

«IC 443 розташована майже за 5 тисяч світлових років від Землі у сузір'ї Близнята», - йдеться у повідомленні.
Зазначається, що ця хмара є залишком вибуху наднової, який стався в нашій галактиці понад 10 000 років тому.
Як повідомляв Укрінформ, космічна рентгенівська обсерваторія «Чандра» NASA сфотографувала скупчення галактик RX J1532.9+3021 (RX J1532).