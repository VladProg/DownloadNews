Фахівці Ситуаційного центру забезпечення кібербезпеки СБУ у серпні припинили та нейтралізували 43 кібератаки на інформаційні системи органів влади.

Про це повідомляє пресцентр СБУ, передає Укрінформ.
За інформацією спецслужби, це відбулося завдяки аналізу понад 36 000 критичних подій інформбезпеки, виявлених за місяць.

Основними типами виявлених кіберзагроз (хакерських атак) були з'єднання з командно-контрольними серверами (C&C Server); спроби отримання несанкціонованого доступу (Brute Force Attack); атаки на вебдодатки (Web App Attack); шкідливе програмне забезпечення (Malware).
У спецслужбі нагадали, що на базі Ситуаційного центру забезпечення кібербезпеки СБУ функціонує система управління подіями інформаційної безпеки (SIEM), яка моніторить події у режимі реального часу і дозволяє аналізувати стан інформаційної безпеки.