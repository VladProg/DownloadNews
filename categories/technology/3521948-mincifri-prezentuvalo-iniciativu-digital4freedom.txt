Мінцифри у Лугано презентувало Digital4Freedom — міжнародну ініціативу стрімкого відновлення та розвитку України через інновації та цифровізацію.

Про це повідомляє Мінцифри у Телеграмі.
Це частина глобальної платформи UNITED24, у межах якої компанії можуть робити грошові внески для відновлення України.
"Наша пропозиція топовим технологічним компаніям світу — це діджитал-лендліз. Кожен може долучитися до будівництва цифрового майбутнього та зробити свій внесок у розвиток цифрової України", - йдеться в повідомленні.
Digital4Freedom допоможе створити нову Україну — найбільш вільну та цифрову країну у світі, де замість аналогових чиновників та довідок працює paperless, замість готівкової валюти — cashless, IT-сектор займає 40% у ВВП, а сама країна перетворюється на найбільший ІТ-хаб Східної Європи.
Як відомо, 4-5 липня в Лугано (Швейцарія) відбувається Конференція з питань відновлення України, де презентують проєкт відповідного плану.
Фото: Мінцифри