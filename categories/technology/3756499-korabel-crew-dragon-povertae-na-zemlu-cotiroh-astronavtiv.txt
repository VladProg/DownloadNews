Космічний корабель Dragon Endeavor компанії SpaceX з чотирма астронавтами на борту в неділю, 3 вересня, відстикувався від Міжнародної космічної станції і повертається на Землю.

Про це повідомляє NASA у соцмережі Х (колишній Twitter), передає Укрінформ.
«Відстикування підтверджено! Зараз у нічний час на орбіті астронавти місії Crew-6 повертаються додому у космічному кораблі Dragon Endeavor від SpaceX», - заявили в американському відомстві.


Undocking confirmed! Now in orbital nighttime, #Crew6 are on the way home in their @SpaceX Dragon Endeavour spacecraft.

Reentry and splashdown coverage begins at 11pm ET tonight (0300 UTC Sept. 3)—tune in to watch here and at https://t.co/z1RgZwQkWS. pic.twitter.com/pS6fRu687a
— NASA (@NASA) September 3, 2023

У NASA додали, що приземлення корабля на Землі очікуєтьс у понеділок, 4 вересня, близько 7 години за київським часом.
Space.com зазначає, що учасники місії Crew-6 - астронавти NASA Стівен Бовен і Воррен Хобург, Султан Аль Неяді з Об’єднаних Арабських Еміратів і росіянин Андрій Федяєв - провели на орбіті шість місяців.
Космічний корабель Dragon Endeavor пристикувався до МКС іще 3 березня.
Як повідомляв Укрінформ, 27 серпня космічний корабель Dragon Endurance від компанії SpaceX в межах спільної місії з NASA під назвою Crew-7 успішно пристикувався до Міжнародної космічної станції. На його борту були 4 члени екіпажу.