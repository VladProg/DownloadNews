Національне управління з аеронавтики і дослідження космічного простору США (NASA) заявило про успішне завершення 60-го польоту на Марсі гелікоптера Ingenuity.

Про це в соцмережі Х повідомляє Лабораторія реактивного руху NASA (JPL), передає Укрінформ.
«Ingenuity завершив 60-й політ. Він побив рекорд шляхової швидкості, що сягнула 8 метрів за секунду», - заявили в JPL.
Зазначається, що марсіанський вертоліт здолав 340 метрів за 133 секунди.


60 flights – and another new record!

Ingenuity completed is Flight 60, breaking a groundspeed record by hitting ~17.9 mph (8 m/s). The mighty #MarsHelicopter covered 1,116 ft (340 m) in 133 seconds at an altitude of 53 ft (16 m). https://t.co/7DMHj9LkNX pic.twitter.com/f3LqrRtqRE
— NASA JPL (@NASAJPL) September 26, 2023

Під час попереднього польоту Ingenuity встановив інший рекорд, злетівши на висоту 20 метрів.
Як повідомляв Укрінформ, гелікоптер Ingenuity був доставлений на Червону планету разом із марсоходом Perseverance NASA 18 лютого 2021 року, після майже семи місяців польоту. Свій перший політ Ingenuity здійснив 19 квітня. Вертоліт вартістю 85 млн доларів США став першим літальним апаратом, запущеним на іншій планеті.