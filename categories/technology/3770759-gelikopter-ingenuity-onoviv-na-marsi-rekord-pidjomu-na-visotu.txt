У Національному управлінні з аеронавтики і дослідження космічного простору США (NASA) заявили про успішне завершення 61-го польоту на Марсі гелікоптера Ingenuity.

Про це в соцмережі Х повідомила Лабораторія реактивного руху NASA (JPL), передає Укрінформ.
«Марсіанський гелікоптер завершив 61-й політ, побивши рекорд підйому на висоту, встановлений під час польоту 59», - заявили в JPL.
Зазначається, що Ingenuity під час свого останнього успішного польоту піднявся на висоту 24 метри, що на чотири метри вищи попереднього показника.
«Цей політ тривав близько 129 секунд», - додали в JPL.
Раніше гелікоптер Ingenuity встановив на Марсі рекорд шляхової швидкості.
Як повідомляв Укрінформ, гелікоптер Ingenuity був доставлений на Червону планету разом із марсоходом Perseverance NASA 18 лютого 2021 року, після майже семи місяців польоту. Свій перший політ Ingenuity здійснив 19 квітня. Вертоліт вартістю 85 млн доларів США став першим літальним апаратом, запущеним на іншій планеті.
Фото: NASA