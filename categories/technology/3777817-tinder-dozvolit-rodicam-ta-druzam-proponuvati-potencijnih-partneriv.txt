Tinder тепер дозволяє членам сім'ї користувачів пропонувати потенційних партнерів у додатку для знайомств, навіть якщо ті не зареєстровані.

Про це повідомляє Sky news, передає Укрінформ.
Нова функція Matchmaker дозволяє користувачам надавати доступ до свого Tinder до 15 осіб протягом 24 годин. Ці люди можуть переглядати профілі та пропонувати можливі пари, навіть не маючи облікового запису в Tinder. Однак вони не можуть надсилати повідомлення потенційним партнерам від імені користувача.
Після завершення сесії Matchmaker користувачі Tinder мають можливість переглянути профілі, рекомендовані іншими, а потім ухвалити остаточне рішення.
У додатку для знайомств зазначають, що ця функція заснована на звичайному використанні платформи, коли користувачі Tinder передають свій телефон другу, щоб той знайшов собі пару, і вносять його безпосередньо на платформу.
"Протягом багатьох років самотні люди просили своїх друзів допомогти їм знайти наступну пару на Tinder, і тепер ми робимо це дуже просто завдяки Tinder Matchmaker", - сказала Мелісса Хоблі, директорка з маркетингу Tinder.
Спочатку функція буде запущена в 15 країнах, включаючи Велику Британію, США та Австралію, а за кілька місяців вона стане доступною по всьому світу.
Як повідомляв Укрінформ, онлайн-сервіс знайомств Tinder запустив преміальну передплату для найактивніших користувачів, яка коштуватиме 499 доларів на місяць.