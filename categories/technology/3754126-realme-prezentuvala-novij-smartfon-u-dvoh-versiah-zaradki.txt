Китайська компанія Realme презентувала новий смартфон Realme GT5 у двох версіях - із зарядками до 150 Вт та до 240 Вт.

Як передає Укрінформ, про це повідомляє GSM Arena.
Модель із зарядкою до 150 Вт доступна у двох варіантах - 12Гб оперативної та 256 Гб внутрішньої пам’яті або 16/512Гб. Коштуватиме вона 410 або 450 доларів США. У середині встановлена батарея ємністю 5 240 міліампер за годину.










Модель із зарядкою до 240 Вт має 24 Гб оперативної та 1Тб внутрішньої пам’яті. Коштуватиме вона 520 доларів США. У середині встановлена батарея ємністю 4 600 міліампер за годину.
Обидва варіанти мають процесор Snapdragon 8 другого покоління.
Зазначається, що система зарядки до 240 Вт допоможе зарядити розряджену батарею з нуля до 20%, увімкнувши її лише на 80 секунд. Версія з потужністю до 150 Вт може з нуля досягти 50% лише за 7 хвилин.
Пристрій має 17,12-сантиметровий AMOLED-дисплей з роздільною здатністю 1 240 x 2 772 пікселів.
Продажі стартують 4 вересня. На вибір є два кольори: сріблястий з дзеркальним покриттям і зелений з матовим покриттям.
Як повідомляв Укрінформ, китайська компанія Realme презентувала новий смартфон Realme GT Neo 5.