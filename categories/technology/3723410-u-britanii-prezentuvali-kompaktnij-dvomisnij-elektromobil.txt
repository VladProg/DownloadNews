Британський електромобільний стартап Ark випустив електричний чотириколісний автомобіль під назвою Zero. Транспортний засіб коштує $7500 і заявлений як "найдоступніший електромобіль у Великій Британії".

Як передає Укрінформ, про це повідомляє Autocar.
Двомісний електромобіль лондонського виробника вагою 489 кг розвиває максимальну швидкість 45 км/год, має запас ходу 50,3 милі та розрахований на двох дорослих і собаку.

Він використовує двигун потужністю 3 к.с., що живиться від літій-іонної батареї. Зазначається, що транспортний засіб наразі доступний для замовлення лише на сайті компанії.

Кузов авто повністю виготовлений з алюмінію і доступний у чотирьох кольорах. Він краще поглинає та розсіює енергію в разі аварії, ніж звичайний сталевий кузов, а також забезпечує кращу керованість і маневреність у містах.

У стандартній комплектації він оснащений люком, камерою заднього виду, світлодіодними фарами, центральним дисплеєм інформаційно-розважальної системи та Bluetooth-зв'язком.

За словами компанії, повна зарядка зі швидкістю до 7,4 кВт займає від шести до восьми годин і коштує "менш як 1 фунта стерлінгів".
Фірма має подальші плани щодо запуску автомобіля А-сегменту в найближчому майбутньому, а з наступного року запропонує автономні послуги таксі в Лондоні.
Як повідомляв Укрінформ, японський автовиробник Toyota Motor Corp планує випустити електромобіль, який працює від повністю твердотільного акумулятора, вже у 2027 році.
Фото: autocar.co.uk