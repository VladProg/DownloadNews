В Управлінні перспективних дослідницьких програм Пентагону (DARPA) заявили про проведення успішних випробувань двох різних гіперзвукових ракетних систем.

Як передає Укрінформ, про це повідомляє CNN.
Ракетна система AGM-183A(ARRW) пройшла друге поспіль успішне випробування у вівторок після серії невдалих випробувань на початку програми.
ARRW є системою ВПС, яка використовує прискорювач для розгону ракети до гіперзвукової швидкості перед тим, як випустити гіперзвуковий планер, що рухається до цілі зі швидкістю понад 5 Махів (6 125,22 км за годину).
Військово-повітряні сили США не уточнили, з якою швидкістю летіла ракета або яку відстань вона подолала, але заявили, що ракета досягла гіперзвукової швидкості та досягла своїх основних і додаткових цілей.
У DARPA додали, що наприкінці травня Пентагон також провів успішне випробування ракети OpFires. Це було перше льотне випробування наземної гіперзвукової системи прискорювального планування, яка призначена для запуску зі стандартної військової вантажівки.
Як повідомляв Укрінформ, у середині березня ВПС США здійснили успішний випробувальний пуск прототипу гіперзвукової ракети AGM-183A.
Фото: Courtsey Lockheed Martin