Компанія Samsung замість традиційного смарт-годинника або браслетів пропонує використовувати гнучкий дисплей, що розтягується, з інтегрованими датчиками, які кріпляться прямо на шкіру.

Як повідомляє Укрінформ, про це інформує портал 4pda.to з посиланням на відповідну патентну документацію.
Так, у Samsung описують новий пристрій в якості сенсора, здатного відстежувати фізіологічні показники. Як приклад наводяться функції зняття ЕКГ, електроенцефалограми, фотоплетізмограми, вимірювання артеріального тиску та рівня глюкози в крові. В гнучких конструкціях також можуть розміщуватися акселерометр, RFID-антена, датчик активності, деформації, руху або інерції.

Сам біосенсор зовні нагадує дуже тонкий пластир або стрічку, завдяки чому практично не обмежує рухи користувача.
При цьому на пристрій можна виводити корисну інформацію. Аналітики не виключають, що в перспективі подібними екранами зацікавиться Apple для використання їх у смарт-годинниках Apple Watch.