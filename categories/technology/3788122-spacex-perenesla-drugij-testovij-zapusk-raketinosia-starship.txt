Американська компанія SpaceX перенесла на суботу, 18 листопада, другий випробувальний запуск ракетної системи Starship.

Про це повідомив гендиректор компанії Ілон Маск у соцмережі Х, передає Укрінформ.
«Нам потрібно замінити привод ребер решітки, тому запуск переноситься на суботу», - написав він.
Ця конструкція відповідає за гальмування першої ступені прискорювача Super Heavy.

Вікно для запуску у суботу відкриється о 16:00 за київським часом. Трансляція запуску вестиметься в соцмережі X та на YouTube-каналі NASA.
Очікується, що політ у непілотованому режимі триватиме півтори години. Після відокремлення від носія корабель виконає один виток навколо Землі. Потім він здійснить кероване приводнення в Тихому океані поблизу Гавайських островів. Перший ступінь після старту має впасти в Мексиканську затоку.

Спочатку планувалося, що запуск відбудеться у п’ятницю з космодрому SpaceX у Техасі.
Як повідомляв Укрінформ, SpaceX запустила у свій перший випробувальний політ Starship у квітні, але невдовзі після його запуску стався вибух на борту.
Федеральне управління авіації США (FAA) видало ліцензію компанії SpaceX на здійснення другого випробувального запуску ракетної системи Starship.
Фото: SpaceX