Американська компанія Ram Trucks презентувала потужний електричний пікап 2025 Ram 1500 Ramcharger.

Як передає Укрінформ, про це повідомляє CarBuzz.
Автомобіль оснащений акумулятором ємністю 92 кВт за годину та 3,6-літровим двигуном V6. Загальна потужність електричного пікапу становить 663 кінські сили, а крутний момент - 615 Нм. Автомобіль може розігнатися з нуля до 96 км/год. за 4,4 секунди.

Зазначається, що на одній зарядці 2025 Ram 1500 Ramcharger має можливість проїхати до 1 110 км.

У салоні пікапа також встановлена 31,2-сантиметрова панель управління та 36,8-сантиметровий сенсорний екран. Перед пасажиром знаходиться 26-сантиметровий дисплей.

«Ram 1500 Ramcharger — це вершина сегменту легкових пікапів і найкраща електрична вантажівка», — заявив гендиректор компанії Тім Куніскіс.

Виробництво 2025 Ram 1500 Ramcharger розпочнеться лише наприкінці 2024 року. Ціна одного екземпляру поки що невідома для публіки.
Як повідомляв Укрінформ, американська компанія Daimler почала виробництво своєї флагманської електричної вантажівки середньої вантажопідйомності Freightliner eM2 на заводі в Портленді, штат Орегон.
Фото: CarBuzz