Південнокримська компанія Hyundai Motor заявила, що поставить 346 електрокарів IONIQ 5 та IONIQ 6 для делегацій на саміті Асоціації держав Південно-Східної Азії (АСЕАН), який пройде наступного тижня в Індонезії.

Як передає Укрінформ, про це повідомляє The Korea Times.
«Ми раді підтримати успішне проведення саміту АСЕАН і продовжити нашу співпрацю з приймаючою країною, урядом Індонезії. IONIQ 5 і IONIQ 6 відкриють еру електрифікації в індонезійській автомобільній промисловості та забезпечать індонезійців екологічними мобільними рішеннями», — сказав представник Hyundai Motor.

Для заходу Hyundai надасть 272 автомобілі IONIQ 5 і 74 автомобілі IONIQ 6, які є офіційними автомобілями для перших леді лідерів делегацій.
Зазначається, що 43-й саміт АСЕАН, який відбудеться з 5 по 7 вересня в індонезійській м.Джакарті за участю лідерів десяти основних країн Південно-Східної Азії, зосередиться на темі «Важливість АСЕАН: центр зростання». На саміті обговорять такі теми, як екологічна інфраструктура, цифрова трансформація, креативна економіка та фінанси.
Раніше Hyundai на 42-му саміті АСЕАН, що відбувся в Лабуан-Баджо, Індонезія, у травні, надав 117 автомобілів IONIQ 5 для VIP-персон і перших леді лідерів делегацій.
Як повідомляв Укрінформ, південнокорейська компанія Hyundai презентувала у четвер, 13 липня, спортивний електрокар 2024 Hyundai Ioniq 5 N.
Фото: Hyundai Motor