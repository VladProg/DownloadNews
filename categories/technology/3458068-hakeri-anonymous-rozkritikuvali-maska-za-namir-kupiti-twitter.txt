Хакери Anonymous вважають «божевіллям» намір Ілона Маска купити Twitter, вважаючи, що мільярдер може вирішити глобальніші проблеми, зокрема покласти край голоду та бідності на планеті.

Про це повідомляє Укрінформ з посиланням на повідомлення хакерів на їхній сторінці у Твіттері.
«Хіба це не божевілля? Ілон Маск може легко покласти край голоду для всіх людей на цій планеті, покласти край бездомності для всіх, і він зосереджений на покупці Twitter… Пріоритети, правда?», - йдеться у повідомленні.
Як повідомляв Укрінформ, головний виконавчий директор компаній SpaceX та Tesla Ілон Маск запропонував викупити решту акцій компанії Twitter після того, як він на початку цього місяця вже купив 9,2% її акцій. Згідно з поданими до Комісії з цінних паперів і бірж США документами, Маск пропонує за одну акцію 54,20 долара. Загальна вартість компанії становитиме 43,4 млрд доларів.
Фото: Getty Images