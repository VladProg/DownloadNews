Південна Корея та Франція у вівторок підписали угоду про військову співпрацю в космосі з метою продовження «орієнтованого на майбутнє» двостороннього співробітництва у галузі безпеки.

Як передає Укрінформ, про це повідомляє Yonhap.
«Це має значення, оскільки стане першим кроком у розширенні військового співробітництва між двома країнами, а також диверсифікації оборонно-космічного співробітництва», – йдеться у пресрелізі Міністерства оборони Південної Кореї.
Генеральний директор Бюро оборонної політики Міністерства оборони Південної Кореї Чой Бюнг-ок та французький космічний командувач Філіпп Адам підписали лист про наміри щодо військово-космічного партнерства Південної Кореї та Франції у Сеулі.
Згідно з угодою, сторони обговорюватимуть військово-космічну співпрацю і прискорять співпрацю у зміцненні можливостей космічної безпеки за допомогою розширення обміну людьми та інших зусиль, зазначили у корейському міністерстві.
Під час підписання документа Чой запропонував продовжувати активне двостороннє співробітництво шляхом участі Південної Кореї у міжнародних космічних навчаннях під керівництвом Франції.
За даними міністерства, Адам пообіцяв активно співпрацювати, щоб забезпечити зміцнення операційних можливостей двох країни у «безпрограшному» напрямку.
Як повідомляв Укрінформ, Південна Корея, Сполучені Штати і Японія попередили Пхеньян про незаконність його планів запустити супутник й координуватимуть дії для спільної рішучої відповіді у разі запуску.
Фото: Yonhap