Індійська організація космічних досліджень (ISPRO) повідомила у п’ятницю про спроби зв’язатися із місяцеходом «Праг'ян», але поки безрезультатно.

Як передає Укрінформ, про це повідомляє BBC.
У серпні посадковий модуль місії Chandrayaan-3 із місяцеходом «Праг'ян» на борту приземлився біля малодослідженого південного полюса Місяця.
Після двох тижнів збору даних та зображень «Праг'ян» було переведено у «сплячий режим» з настанням місячної ночі.
В ISPRO сподівалися, що батареї місяцеходу перезарядяться, а модулі знову увійдуть в активний режим роботи 22 вересня на сході Сонця. Можливо, сильний холод місячної ночі пошкодив батареї, через що зв’язок із «Праг'ян» був втрачений, йдеться у повідомленні.
Індійська організація космічних досліджень заявила у соцмережі Х, що «зусилля з відновлення зв’язку із посадковим модулем «Вікрам» та марсоходом «Праг'ян» будуть продовжені».
Як повідомляв Укрінформ, 23 серпня Індія стала четвертою країною, яка змогла успішно здійснили посадку місії Chandrayaan-3 на Місяць.
3 вересня Індія перевела в режим сну свій місяцехід «Праг'ян» після завершення двотижневого періоду проведення експериментів на супутнику Землі.
Фото: ISRO