Національне управління США з аеронавтики та дослідження космосу (NASA) повідомило, що поблизу Землі у п’ятницю, 7 липня, пролетить астероїд 2019 LH5.

Про це повідомляє Лабораторія реактивного руху NASA (JPL), передає Укрінформ.
За даними NASA, довжина небесного об'єкта становить близько 268 м.
Відстань від нього до Землі становитиме близько 5,7 мільйона кілометрів. Швидкість руху астероїда дорівнює 77 940 км/год.
Якщо астероїд наближається до Землі на відстань ближче ніж за 7,4 млн км, а його розмір перевищує 150 м, у NASA вважають його «потенційно небезпечним об’єктом».
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у середу, 5 липня, пролетів астероїд 2023 HO6.
За даними NASA, довжина небесного об'єкта становить близько 171 м.