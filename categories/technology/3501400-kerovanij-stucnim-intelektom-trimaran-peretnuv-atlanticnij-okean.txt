Автономний тримаран Mayflower Autonomous Ship (MAS), що керувався штучним інтелектом на борту, перетнув самостійно Атлантичний океан.

Як передає Укрінформ, про це повідомляє BBC.
Мета поїздки Mayflower Autonomous Ship полягала в тому, аби повторити маршрут відомомого англійського приватного пасажирського судна Mayflower, яке 1620-го року перевозило переселенців-пілігримів з міста Плімут (Англія) до Плімуту в Массачусетсі (США). Тоді ця подорож зайняла понад два місяці.
Mayflower Autonomous Ship розпочав свій рух ще 29 квітня, і очікувалося, що його поїздка займе 2-3 тижні. Проте через технічні проблеми на борту, його перенаправили до Галіфаксу (Канада), куди він тільки у неділю, 5 червня, прибув.
Зазначається, що сам 15-метровий тримаран, який отримає живлення від сонячної енергії, здатний розвивати швидкість до 20 км/год і керується штучним інтелектом на борту, був створеним компанією IBM.
При цьому оригінальний Mayflower був 30-метровим дерев’яним судном з брезентовими вітрилами і максимальною швидкістю в 6 км/год. Воно перевозило 102 пасажири та близько 30 членів екіпажу.
Як повідомляв Укірформ, робот зі штучним інтелектом Roameo охоронятиме парк розваг Six Flags Magic Mountain, який знаходиться у Лос-Анджелесі, штат Каліфорнія.
Фото: OLIVER DICKINSON для IBM/PROMARE