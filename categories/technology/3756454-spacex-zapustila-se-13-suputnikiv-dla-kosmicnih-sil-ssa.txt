Американська компанія SpaceX запустила на орбіту групу з 13 військових супутників для Космічних сил США після дводенної затримки, встановивши власний рекорд швидкості польоту.

Про це повідомляє Space.com, передає Укрінформ.
Ракета Falcon-9 із 13 супутниками для Агентства космічних досліджень (SDA) Космічних сил стартувала з авіабази Ванденберг у Каліфорнії в суботу. Після цього прискорювач першого ступеня повернувся на авіабазу. Для ракети-носія це був 13-й політ.

«Цей запуск став 61-м запуском SpaceX у 2023 році, досягнувши торішнього річного рекорду, при цьому до кінця цього року залишилося ще чотири місяці», — сказав інженер з надійності авіоніки SpaceX Захарі Луппен.
SpaceX спочатку спробувала запустити місію Tranche 0 31 серпня, але відклала через неочікувану реакцію одного з дев’яти двигунів на першому ступені Falcon-9, сказав Луппен. Другу спробу 1 вересня також було скасовано приблизно за 12 хвилин до старту через проблему з клапаном у наземному обладнанні, додав він.
Це друга місія SpaceX на підтримку проєкту Proliferated Warfighter Space Architecture (PWSA), для створення демонстраційного сузір'я, яке складатиметься з 28 супутників та забезпечить глобальний військовий зв'язок та можливості попередження, індикації та відстеження ракет.
Як повідомляв Укрінформ, американська компанія SpaceX у п’ятницю, 1 вересня, запустила на орбіту нову партію із 22 інтернет-супутників Starlink.