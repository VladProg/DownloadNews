У Військово-морських силах США впроваджують використання 3D-принтерів у виробництві деталей для атомних підводних човнів, щоб залишитись у графіках будівництва та обслуговування субмарин.

Як передає Укрінформ, про це повідомляє Defense One.
Військово-морський флот США має друкувати на 3D-принтерах більше деталей, щоб будувати три підводні човни на рік, заявив керівник відповідної програми.
Контрадмірал Джонатан Ракер, куратор програми виробництва ударних підводних човнів для ВМС США, сказав, що адаптивне виробництво стало необхідним для дотримання графіків будівництва, а потім і для підтримки роботи нових підводних човнів.
"Нам абсолютно необхідне адаптивне виробництво", — сказав Ракер законодавцям під час слухань у підкомітеті з питань збройних сил Палати представників.
"Якщо ви подивитеся на компоненти кораблів — кування, лиття, арматуру, клапани, кріплення, — ми не можемо задовольнити попит, щоб мати можливість підтримувати будівництво необхідних нам підводних човнів, а також підтримувати їх сервіс без переходу на адаптивне виробництво", - сказав він.
Перші надруковані на 3D-принтері деталі вже починають встановлювати, додав Ракер.
Як повідомляв Укрінформ, у вересні Україна отримала від США 3D-принтери промислового рівня, здатні друкувати запчастини до техніки на полі бою.
Фото: NAVY / MASS COMMUNICATION SPECIALIST 3RD CLASS MOLLY CRAWFORD