Космічний зонд Lucy, що належить NASA, пролітаючи повз астероїд Дінкінеш між Марсом і Юпітером, виявив два космічні камені замість одного.

Про це йдеться у пресрелізі Національного управління з аеронавтики і дослідження космічного простору США (NASA), передає Укрінформ.
«Перші зображення, передані Lucy на Землю, показують, що малий астероїд головного поясу Дінкінеш насправді є парою», - зазначають у NASA.
Після попереднього аналізу перших зображень команда дійшла висновку, що найбільше тіло має близько 790 м у найширшій частині, а розмір меншого космічного об’єкта становить близько 220 м.
Як повідомляв Укрінформ, космічний корабель Lucy 1 листопада пролетів повз астероїд Дінкінеш між Марсом і Юпітером.