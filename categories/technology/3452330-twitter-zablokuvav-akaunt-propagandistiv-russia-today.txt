В соціальній мережі Twitter заблокували акаунт російського пропагандистського телеканалу RT (Russia Today).

Як передає Укрінформ, про це повідомляє Інтерфакс.
Зазначається, що Twitter порахував допис RT про інтерв'ю з полоненим українським військовослужбовцем як таким, що порушує правила соцмережі.
"Рішення про блокування ми оскаржили", - йдеться у повідомленні у телеграм-каналі "RT російською".
Як повідомлялося, 4 березня російське наглядове відомство Роскомнагляд на вимогу прокуратури заблокувало у російській федерації соціальну мережу Twitter. Також заблоковано Facebook та Instagram.