Управління з питань конкуренції та ринку Великої Британії (СМА) зобов’язало компанію Meta, яка раніше називалася Facebook, продати Giphy, онлайн-бази даних і пошукової системи, яка дозволяє користувачам шукати та ділитися анімованими GIF-файлами.

Як передає Укрінформ, про це йдеться у повідомленні регулятора у Твіттері.
«Ми наказали Facebook продати Giphy після того, як виявили, що її придбання може зменшити конкуренцію між платформами соціальних мереж, і збільшити і без того значний вплив Facebook на ринку», - заявили у CMA.

We’ve directed #Facebook to sell Giphy after finding the takeover could reduce competition between social media platforms and increase Facebook’s already significant market power. pic.twitter.com/yRaPxMR43z
— Competition & Markets Authority (@CMAgovUK) November 30, 2021

BBC зазначає, що минулого року компанія, яка раніше називалася Facebook, купила Giphy, онлайн-бази даних і пошукової системи, яка дозволяє користувачам шукати і ділитися анімованими GIF-файлами, за 315 млн доларів США (236 млн фунтів стерлінгів).
У Meta вже заявили, що не погоджуються з наказом британського регулятора та розглядаються можливості оскарження цього рішення.
«Ми переглядаємо рішення (CMA – ред.) та розглядаємо всі варіанти, в тому числі й подачу апеляції», - заявили у компанії.
Як повідомляв Укрінформ, у жовтні Управління з питань конкуренції та ринку Великої Британії (СМА) оштрафувало компанію Facebook на 50,5 мільйона фунтів стерлінгів (70 млн доларів) за ненадання інформації.