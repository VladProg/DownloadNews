Цього тижня у роботі соцмереж Facebook, Instagram та WhatsApp стався серйозний збій, Netflix та PlayStation також зазнали проблем. Лялька Барбі, прототипом якої стала італійська астронавтка Саманта Крістофоретті, вирушила у космічний рейс, а Україна посіла перше місце у рейтингу країн щодо володіння криптовалютою.

Космос
Планета Земля стала тьмянішою, ніж тридцять років тому – науковці
Наша планета стала тьмянішою, ніж в 1990-х роках, заявили вчені.
Зазначається, що океани, які нагріваються через глобальне потепління, знижують відбивну здатність планети.

Читати новину повністю
* * *
Апарат BepiColombo показав перші знімки поверхні Меркурія

Космічний апарат BepiColombo передав на Землю перші знімки поверхні Меркурія.


Фото: ESA

BepiColombo сфотографував Меркурій 1 жовтня 2021 року, коли пролітав над планетою для маневру гравітації.
Читати новину повністю

* * *
Астрономи виявили планету з трьома сонцями

Астрономи виявили в сузір'ї Оріона планету, яка обертається навколо трьох зірок.


Фото: ESO

Вчені зазначають, що спостерігач, який міг би виявитися на цій планеті, не побачив би, як над нею сходять відразу три сонця. Зірки в подвійній системі пов'язані так тісно, що «зливаються» в одну гігантську зірку. Третє світило обертається навколо них.
Читати новину повністю
* * *
Телескоп Hubble показав «танець» двох галактик

Телескоп Hubble зробив фотографію двох взаємодіючих галактик NGC 5953 та NGC 5954.

Колективна назва цих двох галактик, які розташовані за понад 100 мільйонів світлових років від Землі, - Arp 91 в Атласі пекулярних галактик.
Читати новину повністю
* * *
Лялька Барбі вирушила у «космічний рейс»

Лялька Барбі, прототипом якої стала італійська астронавтка Саманта Крістофоретті, вирушила разом із фахівцями Європейського космічного агентства у тренувальний рейс.




Фото: esa.int

У межах Всесвітнього тижня космосу виробник іграшок Mattel Inc та Європейське космічне агентство об'єдналися, щоб створити унікальну ляльку та "запустити її в космос".
Читати новину повністю
* * *
Телескоп NASA показав залишок наднової у космосі

Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала залишок наднової зорі MSH 11-62.

Фото: Chandra Observatory, Twitter
Зазначається, що цей зоряний залишок залишився після того, як у сузір'ї Кіль вибухнула величезна зірка. Це сталося приблизно за 16 тис. світлових років від Землі.
Читати новину повністю
* * *
Китай призупинив дослідження на Марсі

Китайський марсохід та орбітальний апарат призупинили дослідження на Червоній планеті, оскільки зараз посилилося сонячне електромагнітне випромінювання, яке може порушити зв'язок між зондами і Землею.
Марс знаходиться досить близько до Сонця, щоб воно заважало радіозв'язку між двома планетами. Сонце заважає зв'язку, оскільки є основним випромінювачем радіохвиль, а іонізований газ, що становить його гігантську корону, діє як бар'єр для радіосигналів.
Читати новину повністю
* * *
ОАЕ запустять місію для збору даних про походження Всесвіту

Влада Об’єднаних Арабських Еміратів планує у 2028 році запустити місію на астероїд, який розташований між Марсом і Юпітером, з метою збору даних про походження Всесвіту.
Очікується, що космічний корабель приземлиться на самому астероїді вже у 2033 році, подолавши відстань близько 3,6 мільярда кілометрів з моменту його запуску.
Читати новину повністю
* * *




ІТ і гаджети
Українці – перші у світі з володіння криптовалютою за версією Triple A
Платіжна платформа Triple A склала рейтинг країн щодо володіння криптовалютою: за підсумками минулого року Україна посіла перше місце, обійшовши США.
Як зазначається, в Україні налічується понад 5,5 млн власників криптовалюти. Це менше, ніж в Індії, Росії, США та Нігерії, але за відсотком населення, яке володіє криптоактивами, Україна посідає перше місце з 12,73%.
Читати новину повністю
* * *
Японська компанія знайшла спосіб передавати більше даних підводними кабелями

Великий японський виробник електронної продукції компанія NEC заявила, що знайшла спосіб передавати набагато більше даних підводними кабелями.

Ця компанія розробила лінію, яка дозволяє передавати вчетверо більше інформації без збільшення товщини кабелю.
Читати новину повністю
* * *
У роботі Facebook стався масштабний збій

Серйозний збій у роботі соцмереж Facebook, Instagram та WhatsApp стався у понеділок ввечері.
Про збої в роботі масово повідомляли юзери з різних куточків світу.
Читати новину повністю
* * *
У роботі Netflix та PlayStation стався збій

Слідом за популярними соціальними мережами, сервіси Netflix та PlayStation стали недоступними для користувачів.
40% користувачів Netflix повідомляли про проблеми зі стрімінгом відео, 36% - про припинення роботи сайту, а ще 24% - скаржились, що припинив працювати додаток сервісу.
Читати новину повністю
* * *
Microsoft випустила Windows 11

Компанія Microsoft випустила нову операційну систему Windows 11 на день раніше обіцяного.
Як зазначається, Microsoft анонсувала дату релізу нової операційної системи Windows 11 на 5 жовтня, однак вона стала доступна ще 4 жовтня. Ті користувачі, які придбали нові комп'ютери із встановленою Windows 10, можуть безкоштовно оновитися до нової ОС.
Читати новину повністю
* * *
Цукерберг втратив $7 мільярдів через збій у роботі Facebook
Через глобальний збій у роботі Facebook, Instagram і WhatsApp статки засновника соцмережі Марка Цукерберга скоротилися на 7 млрд дол.
Це сталося через те, що ціни на акції Facebook впали приблизно на 5% після глобального відключення, в результаті якого онлайн-послуги компанії були недоступні протягом кількох годин.
Читати новину повністю
* * *
Telegram за день прийняв 70 мільйонів «біженців» з інших платформ - Дуров

На тлі глобального збою в роботі соцмережі Facebook кількість користувачів месенджера Telegram збільшилася на 70 мільйонів.
Як передає Укрінформ, про це повідомив засновник Telegram Павло Дуров на офіційній сторінці у власному месенджері.
Читати новину повністю
* * *
Доповнена реальність, 5G-технології та голографічні відеодзвінки - Huawei road show у Києві

Компанія Huawei презентувала у Києві інноваційну пересувну демозону, де можна було ознайомитися з практичним застосуванням новітніх технологій, як-от 5G, штучний інтелект та хмарні обчислення.

На Huawei road show-2021 представили багато технологічних 5G-новинок, які можна застосувати у різних галузях промисловості, а також у повсякденному житті.
Читати новину повністю
* * *
Голосовий асистент Alexa дає більше часу, щоб сформулювати думку

Нова функція голосового асистента Alexa від компанії Amazon надає користувачам більше часу для формулювання свого питання перед тим як відповісти.

Фото: The Verge
Ця функція може бути корисною, якщо користувачі хочуть, щоб у них було трохи більше часу, перш ніж Alexa їм відповіла. Функція також корисна особливо для людей з вадами мовлення, яким може знадобитися більше часу, щоб щось сказати.
Читати новину повністю
* * *
Samsung розробив «розумний пластир» з дисплеєм, що розтягується

Компанія Samsung замість традиційного смарт-годинника або браслетів пропонує використовувати гнучкий дисплей, що розтягується, з інтегрованими датчиками, які кріпляться прямо на шкіру.

Так, у Samsung описують новий пристрій в якості сенсора, здатного відстежувати фізіологічні показники. Як приклад наводяться функції зняття ЕКГ, електроенцефалограми, фотоплетізмограми, вимірювання артеріального тиску та рівня глюкози в крові. В гнучких конструкціях також можуть розміщуватися акселерометр, RFID-антена, датчик активності, деформації, руху або інерції.
Читати новину повністю
* * *











Роботи і штучний інтелект
Пошта Греції взяла на службу 55 роботів
Пошта Греції почала використовувати 55 роботів для прискорення процесів у сортувальному центрі в Афінах.

Фото: Image Istock
Загалом йдеться про 55 невеликих роботів зі штучним інтелектом.
Читати новину повністю
* * *
Китайський дрон встановив світовий рекорд за часом польоту

Безпілотний літальний апарат, розроблений студентами китайського університету, побив світовий рекорд за часом польоту дрона.

Безперервний політ дрона "Фен Жу 3-100", створеного студентами Пекінського університету авіації і космонавтики, становив 80 годин 46 хвилин і 35 секунд. Він перевищив попереднє досягнення в 80 годин 2 хвилини і 52 секунди, встановлене в 2014 році "Оріоном" - безпілотним літальним апаратом, розробленим дочірньою компанією Boeing Aurora Flight Sciences.
Читати новину повністю
* * *
У США розробили прототип робота-дрона, який ходить і літає

Інженери з Каліфорнійського технологічного інституту (США) розробили прототип робота-дрона LEONARDO (LEO).

За словами розробників, LEO може не тільки ходити по землі як звичайний двоногий робот, але й має також можливість літати, виконуючи таким чином функцію дрона.
Читати новину повністю
* * *
В Ізраїлі дрон-кур'єр уперше доставив замовлену їжу клієнту

Уперше дрон-кур'єр доставив замовлення клієнту додому в ізраїльському місті Герцлії-Пітуах.

Фото: Дорон Бен-Давів
Мережа ресторанів Japanika заявила, що починає кур'єрську доставку їжі повітрям - дронами ізраїльських компаній CandoDrones і High Lander.
Читати новину повністю
* * *
Китайський робот завершив експедицію з дослідження моря під кригою

Автономний підводний робот "Таньсо 4500", розроблений Шеньянським інститутом автоматизації при Академії наук Китаю успішно завершив в Арктиці науково-дослідницьку місію у високоширотній зоні, вкритій кригою.

Зазначається, що "Таньсо 4500", перебуваючи неподалік від дна, зміг зібрати багатопроменеві, гідродинамічні й аеромагнітні набори даних високого дозволу, які ляжуть в основу передової технології вимірювання, необхідної для наукового дослідження глибоких вод Арктики, в тому числі вивчення топографічних і геоморфологічних особливостей Серединно- Атлантичного хребта, магми і гідротермальної активності, які до недавнього часу просувалися дуже повільно.
Читати новину повністю
* * *







Наука
«Нобеля» у медицині дали за відкриття рецепторів температури і дотику
Лауреатами Нобелівської премії в галузі фізіології і медицини 2021 року стали американський фізіолог Девід Джуліус і вірменсько-американський молекулярний біолог і невролог Ардем Патапутян "за відкриття рецепторів температури і дотику".

«Їхні відкриття розкрили один із секретів природи, пояснивши молекулярну основу для відчуття тепла, холоду та механічної сили, що є фундаментальним для нашої здатності відчувати, сприймати та взаємодіяти з внутрішнім та зовнішнім середовищем», - зазначається у повідомленні.
Читати новину повністю
* * *
Оголосили переможців Нобелівської премії з хімії

Лауреатами Нобелівської премії з хімії 2021 року стали Бенджамін Ліст і Девід Макміллан "за розвиток асиметричного органокаталізу".

Як зазначається, Ліст та Макміллан розробили новий інструмент для молекулярного конструювання – органокаталіз. Це дуже вплинуло на фармацевтичні дослідження, а також допомогло зробити хімію екологічнішою.
Читати новину повністю
* * *


Автомобілі
Mazda знову скоротить виробництво у зв'язку з нестачею напівпровідників

Японська автомобілебудівна компанія Mazda планує в цьому місяці скоротити виробництво на двох з її підприємств у Японії, так як вона не може забезпечити достатнього обсягу поставок комплектуючих.
Це пов'язано з порушеннями виробництва напівпровідників в умовах коронавірусної пандемії.
Читати новину повністю
* * *
У Британії тестують вуличні бездротові зарядки для електрокарів

Британська компанія Char.gy розпочала 12-місячне випробування бездротових зарядних пристроїв для електромобілів.



Випробування проводитимуться на 10 електричних автомобілях моделі Renault Zoe, оснащених обладнанням для індукційної зарядки. Пластини в нижній частині автомобіля сумісні із бездротовим зарядним майданчиком, встановленим на паркувальному місці.





Читати новину повністю
* * *
Японська компанія представила електролітак із вертикальним зльотом
Японська компанія Tetra Aviation показала електричний літак Mk-5 власної розробки, який може злітати у вертикальному положенні.

Компанія планує вже наприкінці 2022 року доставляти перші моделі клієнтам.


Читати новину повністю
Ще більше цікавих новин шукайте на сайті Укрінформу.