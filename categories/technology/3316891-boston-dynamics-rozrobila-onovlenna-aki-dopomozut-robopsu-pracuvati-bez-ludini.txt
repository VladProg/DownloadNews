Компанія Boston Dynamics, власником якої є Hyundai, розробила нову серію оновлень, які допоможуть роботу «Spot» виконувати свою роботу без втручання людини.

Як передає Укрінформ, про це повідомляє Engadget.
Інженери навчили «Spot» автоматично переплановувати свої маршрути руху, навіть коли на його дорозі з’являться фізичні перепони.
Оновлений робот також може виконувати заплановані місії, без втручання в його роботу людей.
Четверолапий апарат допомагатиме людям, зокрема, стежити за показниками вимірювальних приладів, змінами температури повітря. Робот використовує функцію з розпізнавання навколишнього середовища і робить світлини під одним кутом камери. А потім люди зможуть у реальному часі перевіряти ті зміни, які завдяки комп’ютерному зору зафіксував «Spot».
Вартість одного екземпляра становить щонайменше 74 500 доларів США.
Як повідомляв Укрінформ, минулого місяця компанія Boston Dynamics показала як її два роботи моделі «Atlas» роблять різні гімнастичні трюки.
Фото: Boston Robotics