Американська компанія Joby Aviation побудує у Дейтоні, штат Огайо, перший завод із виробництва електричних аеротаксі з вертикальним зльотом і посадкою (eVTOL).

Про це повідомляє Flying Media, передає Укрінформ.
«Ми будуємо майбутнє авіації там, де все почалося, - у Дейтоні, штат Огайо», — сказав засновник і генеральний директор Joby Aviation Джобен Бевірт.
Зазначається, що завод зможе виробляти до 500 одиниць аеротаксі на рік.
Очікується, що будівництво заводу розпочнеться наступного року, а запрацює він у повному обсязі у 2025 році.
Як повідомляв Укрінформ, американська компанія Joby Aviation заявила, що її електричне аеротаксі з вертикальним зльотом і посадкою (eVTOL) Joby S4 досягло найвищої у світі швидкості польоту в категорії eVTOL у 330 км за годину.
Фото: Joby Aviation