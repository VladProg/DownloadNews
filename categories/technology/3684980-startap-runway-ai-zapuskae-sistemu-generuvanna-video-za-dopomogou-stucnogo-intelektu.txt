У понеділок нью-йоркський стартап Runway AI Inc. оголосив про доступність своєї системи Gen 2, яка генерує короткі відеофрагменти з кількох слів-підказок користувача.

Про це повідомляє Bloomberg, передає Укрінформ.
Користувачі можуть внести опис того, що вони хочуть побачити, і буде створено приблизно трисекундний відеоролик, який зображує запит.
Окрім цього, користувачі матимуть змогу завантажувати зображення як орієнтир та як підказку для системи.
Продукт буде доступний не всім: компанія Runway оголосила про доступність системи штучного інтелекту Gen 2 через список очікування. Люди можуть зареєструватися для отримання доступу до нього на приватному каналі Discord. У компанії планують додавати нових користувачів до каналу щотижня.
Обмежений запуск представляє найвідоміший приклад подібного генерування тексту у відео за межами лабораторії.
Минулого тижня під час ексклюзивної демонстрації було протестовано Gen 2: система виконала запит на створення відео “зйомки дроном пустельного ландшафту”.
Наразі відеоролики, створені системою Gen 2, не мають звукового супроводу, але компанія проводить дослідження генерації аудіо.
Як повідомляв Укрінформ, технологія, що лежить в основі системи штучного інтелекту ChatGPT, буде додана до робочого програмного забезпечення Microsoft 365.
Фото: Runway