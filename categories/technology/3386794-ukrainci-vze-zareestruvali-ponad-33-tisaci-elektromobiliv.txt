Станом на 1 січня поточного року в Україні зареєстровано понад 33 тисяч автомобілів з електродвигуном.

Таку цифру назвав перший заступник голови Укравтодору Андрій Івко, передає Укрінформ із посиланням на пресслужбу відомства.
«Станом на 1 січня 2022 року в Україні зареєстровано понад 33 тис. електромобілів. Так, лише торік українці придбали 8,8 тис. авто з електродвигуном. Відповідно до стратегічних цілей держави кількість електромобілів має зрости в рази», - наголосив Івко.
За його словами, до 2030 року планується збільшити річну кількість продажів авто з електродвигуном більш ніж у 10 разів. Щоправда, досягнути такого буде неможливо без забезпечення доріг належною інфраструктурою для електротранспорту.
«Розробка Плану заходів допоможе Укравтодору належним чином втілити як фінансові, так і інженерні рішення для розвитку електромобільності», – підсумував перший заступник голови Укравтодору.
Як повідомляв Укрінформ, Державне агентство автомобільних доріг затвердило План заходів з підтримки електромобільності, який покликаний сприяти впровадженню електротранспорту в країні.