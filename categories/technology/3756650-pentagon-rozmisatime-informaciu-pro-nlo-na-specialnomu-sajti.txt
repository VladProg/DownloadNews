Міністерство оборони США оприлюднюватиме розсекречену інформацією про непізнані летючі об’єкти та аномальні явища на спеціально створеному вебсайті.

Про це передає Укрінформ з посиланням на повідомлення Пентагону.
Вважається, що НЛО – це повітряні, надземні або підводні об'єкти, які не піддаються ідентифікації і поводження яких не може бути належно пояснене.

Нова вебсторінка перебуває у віданні офісу з врегулювання аномальних явищ при Міністерстві оборони.
«Цей вебсайт надаватиме інформацію, у тому числі фото й відео, про розкриті випадки НЛО, коли вони будуть розсекречені й схвалені для публічного оприлюднення», – ідеться в заяві Міністерства оборони.
Нинішні й колишні держслужбовці та військові США матимуть можливість ділитися інформацією про НЛО.
Зазначається, що виявлення, відстеження й аналіз таких об’єктів відповідатимуть науковим і розвідувальним стандартам.
Завдання офісу полягає в «мінімізації технічних і розвідувальних несподіванок… та пом'якшення наслідків неідентифікованих аномальних явищ поблизу об'єктів національної безпеки».
Раніше Конгрес США закликав до більшої прозорості щодо непізнаних об'єктів у космосі.
Слухання в липні дали можливість свідкам, які служили в армії, розповісти про свій досвід роботи з НЛО і про обмеження щодо поширення інформації про них.