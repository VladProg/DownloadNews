Компанія Google виплатила в Росії борги за штрафами у 8,5 млн рублів (приблизно 114 тисяч доларів) за відмову видалити «заборонений у РФ контент».

Як повідомляє Укрінформ, про це інфоромує Інтерфакс.
Попередньо російські судові пристави відкрили проти Google три виконавчі провадження – про стягнення штрафів за відмову видалити заборонений у РФ контент – на загальну суму 8,5 млн рублів. Наразі ці справи припинені.
Згідно з банком даних Федеральної служби судових приставів (ФССП), на даний момент стосовно компанії ведеться лише одна справа, причому немайнового характеру, пов'язана з виключенням компанією використання "Розумного голосування" у пошуковій видачі за рішенням арбітражу.
Раніше в грудні за аналогічними заборгованостями розрахувалися Facebook і Telegram, виплативши загалом 32 млн рублів.
Наймасштабніші інтернет-сервіси – Google, Telegram, Facebook, Twitter, TikTok, WhatsApp – регулярно притягуються в Росії до відповідальності за невидалення забороненого контенту (ст. 13.41 КоАП РФ), зокрема закликів до неповнолітніх брати участь у несанкціонованих акціях.
Загальна сума призначених судами штрафів з початку цього року перевищує 200 млн рублів (2,7 млн доларів).
На даний час на підставі чинних і переданих до ФССП постанов судів продовжуються провадження про стягнення штрафів лише стосовно Twitter - на суму 34,7 млн ​​рублів.