П'ять японських компаній, включаючи Panasonic Cycle Technology і Toyota Motor, випробовують нову систему для запобігання зіткненням для велосипедів з електроприводом, щоб зменшити кількість аварій на перехрестях.

Як передає Укрінформ, про це повідомляє NHK.
Тестування системи проходить в Йокогамі, що поблизу японської столиці Токіо.
Пристрої, встановлені на велосипедах і автомобілях, використовують супутники для визначення положення, напрямку та швидкості один одного.
Коли вони наближаються до перехрестя з поганою видимістю, їхні смартфони видають попередження на екран телефону та через динаміки.
Компанії заявили, що прагнуть вивести систему на ринок вже у 2025-му році.
Як повідомляв Укрінформ, український стартап Delfast представив новий електричний велосипед Delfast Top 3.0i.
Фото: www3.nhk.or.jp