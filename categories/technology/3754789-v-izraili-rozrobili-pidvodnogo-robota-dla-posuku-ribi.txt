Група дослідників із Хайфського університету (Ізраїль) розробила автономного підводного робота для пошуку риби.

Як передає Укрінформ, про це Israel21c заявив професор вищу Рое Діамант.
«Ми розробили робота, який завдяки активному гідролокатору виявляє рибу та оцінює її розмір і біомасу, що є важливим, коли йдеться про розуміння кількості риби в морі», - сказав він.
За його словами, нині рибалки зазвичай закидають сіті у воду в місцях, де, на їхню думку, може знаходитися риба, або тягнуть за судном ці сіті.

«Зрештою вони ловлять багато риби, яка для них не важлива, а також морських черепах, іноді дельфінів і маленьких рибок, яких заборонено ловити. Екологічна шкода дуже значна від цих методів. Якби у них була технологія, яка б могла сказала: «Ви шукаєте тунця - ось територія, яку вам потрібно перевірити», рибалка міг би діяти більш екологічно способом для морської системи», - пояснив Діамант.
Зазначається, що ці підводні роботи-поплавці автономно змінюють своє місце завдяки течіям і можуть контролювати свою глибину, рухаючись у воді вгору та вниз, змінюючи свій об’єм. Їхні акустичні датчики поглинають відблиски від чого завгодно – від морського дна та риби.
Кожен робот може безперервно працювати протягом п'яти днів. Потім він повертається, і оператор може відстежити його через GPS і підібрати з води.

Вартість одного апарату дорівнює 1 000 доларів.
Як повідомляв Укрінформ, дослідники з Університету Каліфорнії у Сан-Дієго (США) створили робота, передні «кінцівки» якого схожі на ласти черепах.
Фото: israel21c