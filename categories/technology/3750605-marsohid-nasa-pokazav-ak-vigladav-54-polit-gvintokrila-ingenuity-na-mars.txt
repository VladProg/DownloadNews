Марсохід Perseverance від NASA показав відео 54-го польоту гелікоптера Ingenuity, який був здійснений на початку серпня на Червоній планеті.

Як передає Укрніформ, про це повідомляє Лабораторія реактивного руху NASA (JPL) в X (колишній Twitter).


Fly into #NationalAviationDay with Ingenuity!@NASAPersevere captured this video during the #MarsHelicopter’s 54th flight as the rotorcraft hovered 16 feet (5 m) above the surface and rotated to the left before landing again. pic.twitter.com/y2ay2dKZa7
— NASA JPL (@NASAJPL) August 19, 2023

«Perseverance зняв це відео під час 54-го польоту марсіанського гвинтокрила Ingenuity, коли він зависав на висоті 5 м над поверхнею та здійснив маневр ліворуч перед тим, як знову приземлитися», - заявили в Лабораторії.
Гелікоптер NASA Ingenuity успішно завершив свій 54-й політ ще 3 серпня. Він тривав лише 25 секунд.
Як повідомляв Укрінформ, гелікоптер Ingenuity був доставлений на Червону планету разом із марсоходом Perseverance NASA 18 лютого 2022 року, після майже 7 місяців польоту. Свій перший політ Ingenuity здійснив 19 квітня. Вертоліт вартістю 85 млн дол. США став першим літальним апаратом, запущеним на іншій планеті.
Фото: NASA/JPL-Caltech/USGS