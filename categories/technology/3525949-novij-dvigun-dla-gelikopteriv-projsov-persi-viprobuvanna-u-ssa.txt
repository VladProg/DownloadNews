Армія США завершила перший етап випробувань удосконаленого двигуна для гелікоптерів.

Про це повідомляє Укрінформ із посиланням на Defense News.
“Армія США завершила перший етап випробувань удосконаленого двигуна T901, який використовуватимуть для ударних гелікоптерів AH-64 Apache, багатоцільових гелікоптерів UH-60 Black Hawk та розвідувальних літаків Future Attack Reconnaissance Aircraft”, - йдеться у повідомленні.
Зазначається, що з першого запуску, який відбувся 22 березня, двигун пропрацював 100 годин.
Було успішно перевірено та підтверджено експлуатаційні характеристики армійського вертолітного двигуна наступного покоління.
У 2019 році в рамках програми Improved Turbine Engine Program (ITEP) військові обрали двигун T901 компанії General Electric. Силову установку потужністю 3000 кінських сил також отримають перспективні ударні гелікоптери. Зазначається, що льотні випробування прототипів із новим двигуном розпочнуться цієї осені до 2023 року. До кінця випробувань зразки нового двигуна пропрацюють 5000 годин.
Фото: U.S. Army