Korea Seven, оператор мережі супермаркетів 7-Eleven у Південній Кореї, розпочав тестування доставок продуктів із магазинів автономними роботами.

Як передає Укрінформ, про це повідомляє Aju Business Daily.
Тестування триватиме три місяці. Радіус доставки - 300 метрів від супермаркетів 7-Eleven в одному з районів на півдні столиці Сеула.
Сам робот використовує камери замість системи GPS для навігації в міському середовищі навіть під час несприятливих погодних умовах, зокрема дощу і снігу.
Деякі роботи зможуть «спілкуватися» з ліфтами для того, щоб викликати ліфт для переміщення між поверхами всередині будівлі.
У компанії сподіваються, що використання роботів допоможе зменшити витрати на оплату праці працівників.
Як повідомляв Укрінформ, американська транснаціональна логістична компанія FedEx Corporation тестує на дорогах міста Річардсона (штат Техас) прототип автономних роботів для доставки.