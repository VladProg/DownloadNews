Південнокорейська компанія Samsung представила три нові чипи для автомобілів на тлі зростання попиту на передові мікросхеми серед світових автовиробників.

Як передає Укрінформ, про це повідомляє Yonhap.

У компанії заявили, що її нові чипи розроблені для забезпечення швидшого підключення 5G, яке необхідне для завантаження відеоконтенту високої чіткості, покращення роботи інформаційно-розважальних систем в автомобілі та стабільного джерела живлення.
«Розумніші автомобільні технології, включаючи розваги, безпеку та комфорт, стають критичними функціями на дорозі», - додав представник одного з підрозділів Samsung Пак Дже Хонг.
Зазначається, що у трьох чипах будуть вбудовані прискорювачі на основі штучного інтелекту для надання зручних послуг, серед яких розпізнавання обличчя, мови та жестів.
Як повідомляв Укрінформ, найбільший японський автовиробник Toyota за рік виготовив на 25% машин менше, ніж планував, через брак чипів та інших деталей.