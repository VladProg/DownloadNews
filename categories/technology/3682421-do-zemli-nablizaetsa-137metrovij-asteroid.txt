Національне управління США з аеронавтики та дослідження космосу (NASA) повідомило, що поблизу Землі у п’ятницю, 17 березня, пролетить астероїд 2018 UQ1.

Як передає Укрінформ, про це повідомляє Лабораторія реактивного руху NASA (JPL).
За даними NASA, довжина небесного об'єкта - близько 137 метрів.
Відстань від нього до Землі становитиме близько 4,1 млн км. Зазначається, що швидкість руху астероїда дорівнює 42 012 км за годину.
Варто зауважити, що якщо астероїд наближається до Землі на відстань ближче за 7,4 млн км, а його розмір більший за 150 м, то у NASA вважають його «потенційно небезпечним об’єктом». 2018 UQ1 не відповідає обом критеріям одночасно, тому не вважається «потенційно небезпечним».
Як повідомляв Укрінформ, Національне управління США з аеронавтики та дослідження космосу (NASA) повідомило, що поблизу Землі у вівторок, 14 березня, пролетів «потенційно небезпечний» астероїд 2023 CM.
Фото: Getty Images