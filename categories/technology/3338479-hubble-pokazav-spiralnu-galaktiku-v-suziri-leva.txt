Телескоп Hubble зробив фотографію спіральної галактики NGC 2903, яка знаходиться у сузір'ї Лева.

Як передає Укрінформ, про це повідомляє обсерваторія.
Зазначається, що Hubble вже робив світлину NGC 2903 у 2001 році, проте нова фотографія має більшу роздільну здатність. Нині вона зроблена завдяки ширококутовій універсальній камері WFC3 та камері Advanced Camera for Surveys, які встановлені на телескопі лише у 2002 та 2009 роках відповідно.

NGC 2903 розташована за близько 30 мільйонів світлових років від нашої галактики Чумацький Шлях.
Відкривачем цієї спіральної галактики є британський астроном німецького походження Фрідріх Вільгельм Гершель, який уперше спостерігав за об'єктом 16 листопада 1784 року.
Як повідомляв Укрінформ, телескоп Hubble зробив фотографію спіральної галактики NGC 4666, яка знаходиться у сузір'ї Діва.
Фото: seti.org