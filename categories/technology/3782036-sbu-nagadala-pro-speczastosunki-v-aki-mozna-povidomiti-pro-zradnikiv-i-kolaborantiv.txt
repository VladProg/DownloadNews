СБУ закликає повідомляти у спеціальні чатботи про осіб, які допомагають ворогу на тимчасово захоплених територіях або передають дані про розташування важливих об’єктів.

Про це СБУ повідомляє у Телеграмі, передає Укрінформ.
“Якщо маєте інформацію про осіб, які допомагають ворогу на тимчасово захоплених територіях, або тих, хто коригує ракетні удари по українських населених пунктах, “зливає” важливі дані про розташування Сил оборони, поширює у соцмережах контент на підтримку загарбників, забезпечте їхню зустріч з оперативниками Служби безпеки України”, - закликали у спецслужбі.
Це можна зробити через чатбот від СБУ Stop russian war або через чатбот від Міністерства цифрової прансформації єВорог, через який передані СБУ вже понад 10 тисяч повідомлень.
“Ваша інформація одразу передається на опрацювання. Анонімність гарантуємо”, - запевнили в СБУ.
Як повідомляв Укрінформ, Міністерство оборони України закликало громадян надавати інформацію про ворожі комплекси зв’язку та радіоелектронної боротьби у чатбот єВорог, щоб українські дрони працювали ще ефективніше.