Канадська компанія Deep Trekker розробила безпілотник під назвою Onyx, який може рухатися як по землі, так і під водою.

Як передає Укрінформ, про це повідомляє New Atlas.
Дрон з камерою, чия роздільна здатність становить 1080 пікселів, може рухатися по землі або опуститися у воді на глибину до 50 метрів. Він керується бездротовим способом на суші, але його потрібно під’єднати до кабелю для використання під водою.

Живлення забезпечує літій-іонний акумулятор ємністю 232 Вт за годину. Одного заряду вистачить на дві години використання.


Дрон Onyx має розміри 599 мм у довжину, 428 мм у ширину та 250 мм у висоту. Пристрій важить 26,5 кг. Його максимальна швидкість становить 1,1 метра за секунду.

Ціна одного дрона починається від 43 000 доларів США.
Як повідомляв Укрінформ, американський виробник безпілотників Skydio презентував новий дрон Skydio X10 із новими можливостями роботи штучного інтелекту.
Фото: Deep Trekker