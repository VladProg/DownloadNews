Компанія SpaceX у вівторок, 12 вересня, запустила на орбіту партію із 21 інтернет-супутника Starlink.

Про це компанія повідомила в соцмережі Х (колишній Tвіттер), передає Укрінформ.
Також оприлюднено відео запуску.


Liftoff! pic.twitter.com/MG9hIKZDJs
— SpaceX (@SpaceX) September 12, 2023

Як зазначається на сайті Space.com, розгортання 21 інтернет-супутника Starlink відбудеться на запланованій орбіті приблизно через 62 хвилини після запуску, який став для SpaceX 64-м у 2023 році. Торік компанія їх здійснила 61.
На цей час загальна кількість супутників Starlink на орбіті перевищує 4,6 тис., і SpaceX сподівається збільшити цю кількість до 42 тис. у довгостроковій перспективі.
Як повідомляв Укрінформ, SpaceX 9 вересня запустила на орбіту партію із 22 інтернет-супутників Starlink.