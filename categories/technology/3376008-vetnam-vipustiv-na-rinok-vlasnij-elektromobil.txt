В'єтнамський автовиробник VinFast розпочав реалізацію першої моделі електромобіля власної розробки.

Як передає Укрінформ, про це повідомляє NHK.
Складання першого в'єтнамського електрокара-позашляховика здійснюється на заводі в місті Хайфон на півночі країни.

«Цей крок компанії було зроблено за умов, коли виробники автомобілів у Китаї та країнах Європи прискорюють перехід на випуск електромобілів», - ідеться у повідомленні.
За інформацією виробника, ця машина на одній зарядці акумулятора може проїхати приблизно 285 км. Коштує позашляховик близько 30 тис. доларів.
Зазначається, що VinFast має намір вийти на міжнародний ринок електромобілів.
Фото: NHK