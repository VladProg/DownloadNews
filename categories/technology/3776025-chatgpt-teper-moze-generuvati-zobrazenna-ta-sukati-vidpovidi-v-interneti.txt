Компанія OpenAI офіційно запустила для ChatGPT пошук в інтернеті в режимі реального часу. Це сталося через три тижні після відновлення бета-версії цієї функції.

Про це повідомляє CNBC, передає Укрінформ.
Також з цього тижня ChatGPT може генерувати зображення за допомогою DALL-E 3 від OpenAI, нової версії моделі штучного інтелекту для генерації зображень, але ця функція доступна лише для певних користувачів у бета-режимі.
"Від простого речення до детального абзацу - запитайте ChatGPT, що ви хочете побачити, і він перетворить ваші ідеї на надзвичайно точні зображення", - пише OpenAI у своєму пресрелізі.
У травні OpenAI дебютував з такою функцією Browse в браузері Bing, але в червні компанія заморозила її після того, як деякі користувачі виявили, що її можна використовувати для обходу платного контенту. Компанія знову розгортає цю функцію, після того як дозволила власникам сайтів відмовитися від вебсканування. Станом на вівторок, Browse with Bing офіційно вийшов з бета-версії.
Як повідомляв Укрінформ, компанія OpenAI анонсувала запуск нової функції, що дозволить додатку штучного інтелекту ChatGPT відповідати на голосові запитання та команди користувачів п’ятьма різними голосами.
Крім того OpenAI заявила про відкриття нової функції вебперегляду для користувачів.