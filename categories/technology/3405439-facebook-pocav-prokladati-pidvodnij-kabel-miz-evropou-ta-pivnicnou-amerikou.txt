Компанія Facebook у співпраці із кількома іншими технологічними компаніями прокладе по дну Атлантичного океану оптоволоконний кабель, що суттєво підвищить швидкість інтернет з’єднання.

Як повідомляє кореспондент Укрінформу, про це пише канадський суспільний мовник CBC News.
“Прокладення трансатлантичного підводного телекомунікаційного кабелю для техгіганта Facebook по океанському дну неподалік провінції Нова Шотландія повинне розпочатися цього тижня”, - йдеться у матеріалі.
Зазначається, що довжина кабелю сягне 6600 км, а товщина - близько 4 см. Він сполучить місто Лінн в штаті Массачусетс, Бордо у Франції та Корнвал у Британії.
Facebook володіє 80% кабелю, решта партнерів включають Microsoft та Vodafone.
Частина кабелю проходитиме по регіону, який може незабаром отримати статус морського заповідника, що викликає занепокоєння в екологів.
Однак у компанії, яка займається прокладанням, запевняють, що кабель матиме мінімальний вплив на довколишнє середовище.
Фото: Mac Mackay/Shipfax