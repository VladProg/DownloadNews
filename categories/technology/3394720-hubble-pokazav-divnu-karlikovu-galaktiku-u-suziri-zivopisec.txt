Телескоп Hubble зробив знімок карликової галактики NGC 1705, яка знаходиться у сузір'ї Живописець.

Як передає Укрінформ, про це повідомляє обсерваторія.
Сам космічний об’єкт розташований на відстані у майже 17 мільйонів світлових років від Землі.
Зазначається, що NGC 1705 є космічним «диваком» через невелику й незвичайну форму. Нещодавно в ньому відбулося утворення зірок.
Карликові галактики з незвичайними формами, як правило, містять кілька елементів, крім водню або гелію, і вважаються подібними до найперших галактик у Всесвіті.

Відкривачем цього об'єкта є британський астроном Джон Гершель, який уперше спостерігав за ним 5 грудня 1834 року.
Як повідомляв Укрінформ, телескоп Hubble завдяки камерам ACS (Advanced Camera for Surveys) і WFC3 зробив знімок групи з трьох галактик, які отримали колективну назву NGC 7764A і знаходяться у сузір'ї Фенікс.
Фото: ESA/Hubble & NASA