Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала планетарну туманність Сова у сузір'ї Велика Ведмедиця.

Як передає Укрінформ, про це обсерваторія повідомила у Твіттері.
«Чандра» спостерігає за Великою Ведмедицею. Поруч у небі знаходиться туманність Сова», - йдеться у повідомленні.
Космічний об’єкт був відкритий ще у 1781-му році.

Пізніше за ним спостерігав ірландський астроном й третій лорд Росс Вільям Парсонс, який вирішив намалювати його. Відтоді цей космічний об’єкт називають туманністю Сова.

Як повідомляв Укрінформ, космічна рентгенівська обсерваторія «Чандра» Національного управління з аеронавтики і дослідження космічного простору сфотографувала дві галактики, які перебувають у процесі злиття одна з одною (система AM 2026-424).
Фото: @chandraxray