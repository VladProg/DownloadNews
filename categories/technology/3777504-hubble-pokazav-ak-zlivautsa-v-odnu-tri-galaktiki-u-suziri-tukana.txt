Космічний телескоп Hubble сфотографував три галактики у сузір’ї Тукана, які гравітаційно взаємодіють між собою.

Про це повідомила обсерваторія ESA, передає Укрінформ.
Галактики NGC 7733, NGC 7734 і NGC 7733N розташовані досить близько одна до одної, приблизно на відстані 500 мільйонів світлових років від Землі, і, як видно на знімку, вони гравітаційно взаємодіють одна з одною.
У деяких наукових працях їх називають «групою в процесі злиття», що означає, що вони мають зрештою стати єдиним цілим.


Фото: ESA/Hubble & NASA

Як повідомляв Укрінформ, космічний телескоп Hubble сфотографував осередок утворення зірок великої маси G35.2-0.7N, що розташований у сузір’ї Орла.