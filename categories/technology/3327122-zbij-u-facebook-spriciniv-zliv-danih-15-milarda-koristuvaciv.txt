На тлі масштабного збою в роботі Facebook у продажу на одному з хакерських форумів з'явилися дані понад 1,5 мільярда користувачів цієї соцмережі.

Як передає Укрінформ, про це повідомляє портал Privacy Affairs.
Зазначається, що стався найбільший в історії Facebook витік інформації.
У розпорядженні хакерів опинилися імена користувачів, номери їхніх телефонів, електронні адреси, дані про місце проживання.
Як повідомляв Укрінформ, сьогодні ввечері стався глобальний збій у роботі соцмереж Facebook, Instagram та WhatsApp. Причини цієї проблеми поки що невідомі.
На цьому тлі акції компанії Facebook впали до найнижчого рівня з червня. Це сталося після зливу інформації про те, ніби соціальна мережа «ставить прибуток над безпекою своїх користувачів».