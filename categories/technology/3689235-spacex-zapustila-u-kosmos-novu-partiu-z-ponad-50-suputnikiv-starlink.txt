Американська компанія SpaceX запустила на орбіту чергову партію з 56 інтернет-супутників для системи Starlink.

Як передає Укрінформ, про це повідомляє Space.com.
Запуск ракети-носія Falcon 9 із понад пів сотнею супутників на борту був здійснений у середу пізно ввечері з космодрому в американському штаті Флорида.
Всі 56 супутників були розгорнуті на запланованій орбіті через 65 хвилин після запуску.


Liftoff! pic.twitter.com/92i7ApdDfz
— SpaceX (@SpaceX) March 29, 2023

Цей запуск став загалом вже 21-м для SpaceX у 2023 році та 11-м, присвячений розбудові широкосмугового сузір’я інтернет-супутників Starlink.
Зазначається, що нині SpaceX запустила вже понад 4 200 супутників Starlink у космос. Всього компанія планує запустити понад 40 тис. супутників Starlink.
Як повідомляв Укрінформ, на минулих вихідних американська компанія SpaceX запустила на орбіту чергову партію з 56 інтернет-супутників для системи Starlink.
Фото: SpaceX