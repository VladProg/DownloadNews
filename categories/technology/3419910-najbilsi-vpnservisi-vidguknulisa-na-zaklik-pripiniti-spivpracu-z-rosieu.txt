Найбільші VPN-сервіси відгукнулися на прохання кіберполіції припинити співпрацю з агресором.

Як передає Укрінформ, про це Національна поліція повідомляє у Фейсбуці.
Сервіси KeepSolid, ProtonVPN, Windscribe здійснюють фільтрацію трафіку та блокують пропагандистські сайти РФ.
Загалом більше десяти VPN-сервісів надають допомогу кіберполіції, попереджають DDoS-атаки на українські вебресурси.
Крім цього, VPN-сервіси Proton, KeepSolid переказують до 30% власних прибутків на потреби української армії.
Сервіс Vpnunlimited надає рік безкоштовного користування своїми послугами для громадян України: https://www.vpnunlimited.com/stop-russian-aggression
Як повідомляв Укрінформ, Головне управління розвідки Міністерства оборони України попередило, що найближчим часом ворог активізуватиме проведення інформаційних операцій проти України.