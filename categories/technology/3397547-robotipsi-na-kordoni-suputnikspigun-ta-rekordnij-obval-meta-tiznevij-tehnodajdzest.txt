Цього тижня телескоп James Webb увімкнув усі наукові інструменти, астрономи розкрили секрет «темних пальців» на Сонці, а SpaceX запустила на орбіту американський супутник-шпигун. Крім того, науковці з'ясували, як швидко коронавірус поширюється в організмі людини, у Шанхаї показали робота-акулу, а у США «навчили» роботів-псів патрулювати кордон.

Космос

Космічний телескоп James Webb увімкнув усі наукові інструменти
Космічний телескоп James Webb успішно увімкнув усі наукові інструменти, зокрема його основну камеру ближнього інфрачервоного діапазону (NIRCam).

Фото: NASA Goddard Space Flight Center and Northrup Grumman
Видання зазначає, що це один із важливих кроків, які також включають вимкнення нагрівачів, щоб почати тривалий процес охолодження інструментів та вирівнювання дзеркал телескопа. Ці процеси триватимуть протягом кількох місяців для початку повноцінної роботи апарату.
Читати новину повністю
* * *

SpaceX запустила на орбіту американський супутник-шпигун
Двоступенева ракета Falcon 9 із супутником-шпигуном NROL-87 Національного розвідувального управління стартувала з бази космічних сил США Ванденберг у Каліфорнії.


Фото: twitter.com/SpaceX
Які саме завдання виконуватиме супутник-шпигун на орбіті, не уточнюється: інформація про його діяльність і обладнання засекречена.
Читати новину повністю
* * *


МКС планують поховати на «кладовищі космічних кораблів» у 2031 році
Національне управління з аеронавтики і дослідження космічного простору (NASA) опублікувало плани щодо майбутнього Міжнародної космічної станції.


Висота орбіти космічної станції поступово знижуватиметься з її поточної висоти 408 км унаслідок низки маневрів. Після того, як стане можливим сходження станції з орбіти, будуть включені двигуни на пристикованих до неї кораблях, після чого вона буде затоплена на "Кладовищі космічних кораблів" у південній частині Тихого океану. Як зазначається, МКС продовжить працювати до 2030 року.
Читати новину повністю
* * *


Астрономи розкрили секрет «темних пальців» на Сонці
Вчені припускають, що що руйнування магнітних полів під час спалахів на Сонці і є причиною утворення так званих "темних пальців".

На Сонці існує безліч локальних магнітних полів. Коли вони зближуються, вивільняється надзвичайно багато енергії у вигляді спалаху.
Читати новину повністю
* * *

NASA перенесло запуск на Місяць місії Artemis 1
Національне управління з аеронавтики і дослідження космічного простору (NASA) оголосило про перенесення першого непілотованого польоту ракети-носія Space Launch System (SLS) та модуля Оріон до орбіти Місяця, запланованих в рамках місії Artemis 1, на квітень-травень цього року.

Зазначається, що більш точну дату поки не оголошують. Перенесення графіку пов'язане з тим, що фахівцям потрібно провести додаткову підготовку космічного корабля до польоту.
Читати новину повністю
* * *


Hubble показав дивну карликову галактику у сузір'ї Живописець
Телескоп Hubble зробив знімок карликової галактики NGC 1705, яка знаходиться у сузір'ї Живописець.

Фото: ESA/Hubble & NASA
Сам космічний об’єкт розташований на відстані у майже 17 мільйонів світлових років від Землі. Зазначається, що NGC 1705 є космічним «диваком» через невелику й незвичайну форму. Нещодавно в ньому відбулося утворення зірок.
Читати новину повністю
* * *
SpaceX запустила на орбіту майже пів сотні супутників Starlink
Ракета Falcon 9 компанії SpaceX, яка стартувала з космічного центру NASA імені Кеннеді на узбережжі Флориди, вивела на орбіту 49 супутників Starlink.


Liftoff! pic.twitter.com/MPL9JCBUbY
— SpaceX (@SpaceX) February 3, 2022

Приблизно через дев'ять хвилин після старту перший ступінь ракети успішно приземлився на безпілотний корабель Shortfall of Gravitas в Атлантичному океані за кількасот миль на схід від космічного центру.
Читати новину повністю
* * *

Китайський марсіанський зонд відправив на Землю «новорічне» селфі
Китайський марсіанський зонд "Тяньвень-1" привітав китайський народ зі святом Весни (Чуньцзе) – традиційного китайського Нового року за місячним календарем – за допомогою відеоматеріалів, знятих селфі-відеокамерою орбітального апарату над Червоною планетою.


China's Mars probe Tianwen-1 extended festival greetings to the Chinese people with stunning video footage captured by a camera on its orbiter to snap selfies above the red planet on Monday, the eve of the Chinese Lunar New Year https://t.co/6lCYTk7zEf pic.twitter.com/GfSe3tBZEJ
— China Xinhua News (@XHNews) January 31, 2022

Відео, опубліковане Китайським національним космічним управлінням (CNSA), показало, що двигун орбітального апарату потужністю 3000 ньютонів, двигун управління положенням та інші компоненти перебувають у хорошому стані.
Читати новину повністю
* * *


SpaceX із п’ятої спроби таки запустила італійський супутник
Компанія SpaceX Ілона Маска після чотирьох невдалих спроб усе ж таки запустила ракету-носія Falcon 9 з італійським супутником Cosmo-SkyMed Second Generation FM2 (CSG-2).


Falcon 9’s first stage has landed on Landing Zone 1 pic.twitter.com/Vfc7UDaeun
— SpaceX (@SpaceX) January 31, 2022


Запуск ракети був здійснений із космодрому у Флориді (США). Згодом супутник Cosmo-SkyMed Second Generation FM2 був виведений на заплановану орбіту.
Читати новину повністю
* * *


Телескоп NASA показав асиметричну галактику у сузір’ї Лева
Космічна рентгенівська обсерваторія «Чандра» Національного управління з аеронавтики і дослідження космічного простору (NASA) сфотографувала галактику M66, яка знаходиться у сузір’ї Лева.

Фото: NASA
Саме M66 є найбільшою галактикою з невеликої групи галактик, яка отримала назву Триплет Лева. Двома іншими є M65 і NGC 3628.
Читати новину повністю
* * *

Забруднення акваторій українських портів виявлятимуть за допомогою супутників
Адміністрація морських портів вперше забезпечуватиме моніторинг стану акваторій морських портів і виявлятиме можливі забруднення за допомогою супутників.
Відтепер АМПУ отримуватиме розширену інформацію з супутників про забруднення акваторій морських портів на будь-якій відстані, навіть у найвіддаленіших їх частинах. Йдеться, зокрема, про фотофіксацію ймовірного забруднення ділянки акваторії, тематичні карти, інформаційно-аналітичні довідки з описом ситуації, зазначенням площі забруднення, дати, часу, координат ходу судна та інші дані для ідентифікації забруднювача.
Читати новину повністю


Роботи та штучний інтелект

У Китаї акулу-робота запустили в океанаріум
В океанаріумі Шанхая, найбільшого міста Китаю, демонструють робота - точну копію китової акули.

Біонічний робот завдовжки 4,7 м та вагою 350 кг може плавати, міняти напрямок руху, пірнати, занурюватися на глибину - майже як справжня акула.
Читати новину повністю
* * *

На зимовій Олімпіаді у Пекіні працюватиме робот-бармен
Робот-бармен робитиме коктейлі у пресцентрі на зимових Олімпійських Іграх, які відбудуться у Пекіні (Китай).

Фото: Liu Lu/VCG via Getty Images
Сам апарат може готувати й подавати напої приблизно за 90 секунд. Гості зможуть замовити напій, відсканувавши код на своєму смартфоні.
Читати новину повністю
* * *

В Японії штучний інтелект передбачатиме кількість клієнтів для бізнесу
Оператор мобільного зв'язку SoftBank та Метеорологічна асоціація Японії почали пропонувати послугу прогнозування кількості клієнтів за допомогою штучного інтелекту (ШІ).


Ця система, яка дає прогнози, користуючись даними смартфонів та метеорологічними відомостями, допомагає в оптимізації бізнесу. Фірми використовують ці функції позиціонування з десятків мільйонів смартфонів. Крім того, ця послуга враховує такі показники, як температура повітря та сила вітру поблизу магазинів.
Читати новину повністю
* * *

Роботи-пси патрулюватимуть кордон США
Чотирилапі роботи-пси Automated Ground Surveillance Vehicles допомагатимуть американським прикордонникам патрулювати ділянки південно-західного кордону США.

Фото: DHS
Вага одного «собаки», який оснащений різними гаджетами і камерами, становить близько 45 кг. Вони можуть працювати на асфальті, траві та підніматися або спускатися зі схилів. Основна мета застосування цих роботів-псів полягає у тому, щоб використовувати їх у небезпечних зонах, щоб зменшити вплив від небезпечних для життя ситуацій на людей.
Читати новину повністю
* * *

DeepMind створила «програміста» зі штучним інтелектом
Британська компанія DeepMind Technologies Limited створила систему на основі штучного інтелекту AlphaCode.
У компанії стверджують, що їхня система пише комп’ютерні програми на «конкурентному рівні». Зазначається, що дочірня компанія Alphabet перевірила свою систему під час змагань з вирішення десятка програмістських завдань, у яких також брали участь 5 000 звичайних людей-програмістів.
Читати новину повністю


ІТ та соцмережі
Рекордний обвал на Волл-стріт: акції Meta-Facebook подешевшали більш ніж на чверть
На Нью-Йоркській біржі 3 лютого сталося різке падіння акцій, найбільше знецінилася Meta – материнська компанія Facebook, яка втратила 26,4%, тобто її ринкова вартість знизилася більш як на $230 млрд.


Meta заявила, що зміни, запроваджені торік компанією Apple, обійдуться їй цього року приблизно в $10 млрд неотриманого доходу від реклами. Додані Apple функції конфіденційності – це удар по рекламодавцях, які відстежують поведінку споживачів в інтернеті для визначення цільової реклами, заявили в Meta.
Генеральний директор компанії Марк Цукерберг зазначив, що їй важко конкурувати з додатком для коротких відеороликів TikTok, і що Facebook уперше втратив користувачів по всьому світу.
Читати новину повністю
* * *

У Телеграмі з'явилися відеоналіпки та інші нові функції
Месенждер Телеграм отримав декілька нових функцій після останнього оновлення застосунку.












Зокрема, користувачі месенджера отримали можливість додавати до застосунку анімовані наліпки, які можна створити простим конвертуванням з відеофайлу. Для цього достатньо будь-якого відеоредактора.
Читати новину повністю
* * *
Twitter тестує нову функцію, що «розширить» пости
Соціальна мережа Twitter тестує нову функцію, яка дозволить користувачам публікувати на платформі довші повідомлення.

Зазначається, що кілька років тому Twitter вже збільшив ліміт написаних символів в одній публікації зі 140 до 280. Проте багатьом користувачам платформи і цього не завжди було достатньо. Поки що незрозуміло, майбутня функція буде доступна для всіх, чи тільки для передплатників Twitter Blue.
Читати новину повністю
* * *
Twitter запускає глобальне тестування кнопки «проти»
Соціальна мережа Twitter розпочинає глобальне тестування нової кнопки негативної оцінки для твітів – «проти» (Downvote).

У липні соцмережа запустила тестування за участі обмеженої кількості користувачів на пристроях iOS нових функцій «за» (Upvote) та «проти» (Downvote), за допомогою яких користувачі могли висловлювати підтримку та незгоду з тим чи іншим твітом.
Читати новину повністю
* * *

Австралійський мільярдер подав до суду на Фейсбук
Австралійський мільярдер порушив кримінальну справу проти Фейсбука, стверджуючи, що соцмережа не змогла запобігти шахрайській рекламі, в якій використовувалося його зображення.


Ендрю Форрест стверджує, що Фейсбук порушив австралійські закони про боротьбу з відмиванням грошей через розповсюдження афери з криптовалютою. Це перший випадок, коли Фейсбук зіштовхнувся із кримінальною справою у глобальному масштабі. Крім того, Форрест подав цивільний позов до американського штату Каліфорнія, де знаходиться штаб-квартира Фейсбука.
Читати новину повністю
* * *

Продажі нерухомості у метавсесвітах перевищили $500 мільйонів
Аналітична компанія MetaMetric Solutions заявила, що минулого року ринок віртуальної нерухомості становив 501 мільйон доларів США.
У компанії додали, що продажі віртуальної нерухомості в січні цього року вже перевищили 85 мільйонів доларів. Аналітики прогнозують, що за підсумками 2022 року продажі можуть сягнути 1 мільярда доларів.
Читати новину повністю




Наука
Науковці з'ясували, як швидко коронавірус поширюється в організмі людини
Британські науковці визначили швидкість поширення коронавірусу SARS-CoV-2 в організмі інфікованої людини.

Фото: NIAID
З цією метою був проведений перший у світі експеримент, під час якого дослідники заразили добровольців коронавірусом. Встановлено, що коронавірус може бути виявлений у горлі приблизно за 40 годин після зараження, в носі - приблизно за 58 годин.
Читати новину повністю
* * *



Вчені випробували на свинях мРНК-вакцину у капсулах
Група вчених із Массачусетського технологічного інституту (MIT) та дослідників з данської фармацевтичної компанії Novo Nordisk розробила спосіб доставки ліків, на основі нуклеїнових кислот, таких, як мРНК-вакцини, в організм тварин у капсулах, які можна ковтати.
Спочатку дослідники ввели ін’єкцію наночастинок мРНК у шлунок мишей, продемонструвавши, що доставлена ​​РНК, яка кодувала ген-репортер, була успішно засвоєна клітинами. Потім вчені упакували ліофілізовані комплекси РНК-наночастинок у капсули для доставки у клітини шлунку свиней.
Читати новину повністю


Автомобілі
Tesla відкликає ще майже 54 тисячі електрокарів через дефект
Компанія Tesla Ілона Маска вирішила відкликати у США майже 54 тисячі електричних автомобілів через дефект із програмним забезпеченням щодо автопілота.


За даними Національної адміністрації безпеки дорожнього руху США (NHTSA), програмне забезпечення Tesla для повного автопілота (Full Self-Driving), яке нині деякі автомобілісти тестують у бета-версії, дозволяє електрокарам проїжджати знаки зупинки, не зупиняючись повністю.
Читати новину повністю
* * *
У Токіо тестують самокерований автомобіль
Група компаній розпочала випробування автономного транспортного засобу в центрі Токіо (Японія) у рамках столичного плану представити самокеровані автомобілі.

Компанії тестують цю машину на двокілометровому маршруті. Вона обладнана камерами і датчиками. Автомобіль, який працює від комунікаційної мережі 5G, на підставі даних зі світлофорів оцінює ситуацію на протилежному напрямку дороги та час у секундах, що залишився до зміни сигналу.
Читати новину повністю

Ще більше цікавих новин шукайте на сайті Укрінформу.