У Китайській Народній Республіці в неділю планується запуск космічного корабля з трьома астронавтами на борту до недобудованого модуля китайської космічної станції, де вони будуть жити та працювати впродовж 6 місяців.

Як передає Укрінформ, про це повідомляє Reuters із посиланням на Управління програми пілотованих польотів КНР (CMSA).
Зазначається, що ракета Long March-2F з космічним кораблем Shenzhou-14 має стартувати з космодрому Цзюцюань у північно-західній провінції Ганьсу о 10:44 за місцевим часом (5:44 ранку за Києвом).
«Уся підготовчі роботи до запуску в основному виконано», – зазначили в CMSA.
Інформується, що ця місія стане третьою з чотирьох місій з екіпажем і сьомою з одинадцяти місій, необхідних для завершення космічної станції до кінця року.
Як повідомлялося, Китай розпочав будівництво космічної станції, що складається з трьох модулів, у квітні 2021 року.