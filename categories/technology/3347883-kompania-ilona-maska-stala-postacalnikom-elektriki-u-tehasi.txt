Комісія з комунальних послуг Техасу дозволила Tesla Energy Ventures, дочірній компанії Tesla Energy Ілона Маска, стати офіційним постачальником електроенергії в американському штаті.

Як передає Укрінформ, про це повідомляє Teslarati.
Відповідну заяву до регулятора Tesla подала ще у серпні цього року.
Зазначається, що компанія Ілона Маск вже є енергопостачальником в декількох регіонах світу, серед яких найвідомішим є Південна Австралія.
Енергетична програма Tesla має унікальні переваги в порівнянні з традиційними постачальниками енергії.
Завдяки використанню компанією сонячної енергії та систем накопичення енергії, клієнти Tesla Energy мають більше шансів уникнути відключення електроенергії. Особливо враховуючи те, що надлишок виробленої енергії зберігається у літій-іонних акумуляторах Powerwall для житлових будинків або сховищах електроенергії Powerpack та Megapack для комерційного користування.
Для Техасу це буде дуже корисним, адже у лютому 2021 року жителі штату зазнали масових відключень електроенергії на тлі тривалих морозів.
Як повідомляв Укрінформ, у компанії Tesla Ілона Маска заявили про рекордний чистий прибуток у третьому кварталі 2021 року.
Фото: getty images