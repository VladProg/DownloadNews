Американський космічний корабель Lucy від NASA успішно пролетів повз астроїд Дінкінеш, що знаходиться між Марсом і Юпітером.

Як передає Укрінформ, про це Національне управління з аеронавтики і дослідження космічного простору США (NASA) повідомило у своєму блозі.
«Оперативна команда Lucy підтвердила, що космічний корабель Lucy подав сигнал після зустрічі з невеликим астероїдом головного поясу Дінкінеш», - заявили у NASA.
Зазначається, що на основі отриманої інформації команда визначила, що космічний корабель у хорошому стані, і команда наказала космічному кораблю почати передачу даних, зібраних під час польоту повз астроїд.
«Щоб усі дані, зібрані під час зустрічі, були передані на Землю, знадобиться до тижня», - додали у NASA.
Space.com зазначає, що Дінкінеш, або «Дінкі», є лише першим із 10 астероїдів, які зонд відвідає протягом наступних 12 років.
Як повідомляв Укрінформ, 16 жовтня 2021 року був успішно запущений американський космічний зонд Lucy, який допоможе краще зрозуміти походження Сонячної системи завдяки вивченню так званих троянських астероїдів, які крутяться навколо Сонця на орбіті біля Юпітера.
Фото: NASA