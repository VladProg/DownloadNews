Хакери атакували нідерландську оборонну компанію, про наслідки для національної безпеки нічого не відомо.

Про це повідомляє NOS з посиланням на охоронну компанію ESET, передає Укрінформ.
“Хакерська група Lazarus, яку американські спецслужби пов’язують із Північною Кореєю, атакувала нідерландську оборонну компанію”, - йдеться у повідомленні.
Зазначається, що це було частиною глобальної атаки на оборонні компанії. Окрім Нідерландів, постраждали також компанії в Бразилії, Туреччині, Франції та Швейцарії.
Про яку саме нідерландську компанію йдеться, не повідомляється. Також не розголошується, наскільки глибоко хакерам вдалося проникнути в систему і чи була вкрадена цінна інформація.
Як повідомляв Укрінформ, нідерландські правоохоронці у співпраці з десятьма країнами та Європолом закрили онлайн-мережу, яка поширювала шкідливе програмне забезпечення.
FluBot люди встановлювали на своїх телефонах, бо думали, що переходять на сайт за посиланням у текстовому повідомленні, де вони можуть відстежити своє замовлення, але насправді вони фактично встановлювали шахрайську програму.