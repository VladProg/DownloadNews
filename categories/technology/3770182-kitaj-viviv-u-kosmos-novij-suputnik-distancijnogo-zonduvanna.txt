Китай у четвер вранці успішно запустив у космос новий супутник дистанційного зондування Землі серії Yaogan.

Про це повідомляє Xinhua, передає Укрінформ.
Ракета-носій Long March-2D із супутником Yaogan-39 на борту стартувала з космодрому Січан у південно-західній китайській провінції Сичуань о 8:24 ранку за місцевим часом (3:24 за Києвом).

У повідомленні не вказується призначення нового космічного апарата, проте відомо, що супутники сімейства Yaogan використовуються для розвідки морських та наземних ресурсів, оцінки ефективності сільського господарства, запобігання природним катастрофам і ліквідації їхніх наслідків.
Західні фахівці припускають, що ці космічні апарати мають подвійне призначення і можуть використовуватися як для цивільних, так і військових потреб. Зокрема, здійснювати в інтересах армії Китаю оптичну, радіолокаційну та електронну розвідку.
Сьогоднішній запуск став 490-м польотом ракет-носіїв серії Long March.
Як повідомляв Укрінформ, Федеральна комісія зв’язку США (FCC) оштрафувала компанію Dish Network на 150 тис. дол. за те, що вона не перемістила старий супутник на достатню відстань від інших, працюючих супутників.
Фото: Xinhua