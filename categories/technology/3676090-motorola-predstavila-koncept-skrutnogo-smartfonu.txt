Компанія Motorola презентувала на Світовому конгресі мобільних технологій в іспанській Барселоні концепт смартфона, екран якого може висуватися вертикально.

Як передає Укрінформ, про це повідомляє CNBC.
У звичайному стані розмір дисплею дорівнює 12,7 см, проте якщо висунути його вгору, то розмір збільшиться до 16,5 см.
Ідея полягає в тому, щоб покращити продуктивність і полегшити виконання різних завдань для користувачів. Пристрій також легко може поміститися в кишені.

Поки що йдеться про концепт, наразі невідомо, коли такий смартфон можна буде придбати.
Зазначається, що Motorola більше не є головним гравцем у мобільній індустрії, яким вона була раніше. Згідно з даними Statista, у 2021 році компанія поставила 51 мільйон одиниць.
Дизайн «скрутного» смартфона принаймні демонструє інновації на ринку, щоб зацікавити нових клієнтів.
Як повідомляв Укрінформ, китайська компанія Realme презентувала новий смартфон Realme GT Neo 5.
Перше фото: Ryan Browne / CNBC