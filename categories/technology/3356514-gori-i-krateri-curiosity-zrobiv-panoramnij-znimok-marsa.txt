Марсохід NASA Curiosity надіслав панорамний знімок ландшафту Червоної планети.

Про це повідомляє Укрінформ з посиланням на Space.com.
Роботизований дослідник, який приземлився на Марсі дев’ять років тому, продовжує досліджувати планету. Нещодавно Curiosity відправився у бік гори Еоліда, яка утворює центральну вершину кратера Гейла. Там члени команди місії зафіксували красу природного марсіанського ландшафту за допомогою навігаційних камер Curiosity.

Команда місії «була настільки натхненна красою пейзажу, що вирішила об'єднати два варіанти чорно-білих знімків, знятих у різний час доби, і додала кольори, створивши таким чином рідкісну листівку з Марса», - йдеться у заяві Лабораторії реактивного руху NASA.

Як повідомляв Укрінформ, раніше у зібраних марсоходом NASA Curiosity зразках ґрунту на Червоній планеті були виявлені сполуки, які раніше не зустрічалися на Марсі – аміак та бензойна кислота.
Curiosity був запущений з мису Канаверал 26 листопада 2011 року на борту космічного корабля Марсіанська наукова лабораторія (МНЛ) і приземлився на Aeolis Palus в кратері Гейла на Марсі 6 серпня 2012 року.
Мета марсохода охоплює дослідження клімату та геології Марса; чи були у вибраній ділянці кратера Гейла коли-небудь сприятливі умови навколишнього середовища для мікробного життя, включаючи дослідження ролі води і заселення планети в процесі підготовки для подальшого освоєння космосу людиною.
Фото: NASA/JPL-Caltech