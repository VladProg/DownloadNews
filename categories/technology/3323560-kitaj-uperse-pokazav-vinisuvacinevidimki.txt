Китай 28 вересня вперше продемонстрував широкій публіці свій винищувач-«невидимку» типу J-20, оснащений двигуном вітчизняного виробництва.

Як передає Укрінформ, про це повідомляє CNN.
Винищувач був презентований на авіашоу у місті Жухай, що на півдні Китаю.

На нових літаках встановлений двигун WS-10, розроблений у ВПС Народної визвольної армії Китаю. При цьому в попередніх версіях J-20 використовувалися російські двигуни.
Передбачається, що китайські винищувачі-«невидимки» мають стати конкурентами американських F-22.
Утім, американські чиновникизаявляють, що J-20 не можуть скласти конкуренцію винищувачам із США. Зокрема, у 2016 році тодішній начальник штабу ВПС США генерал Девід Голдфейн заявив, що технологія J-20 більше схожа на винищувачі типу F-117A, які США представили у 1983 році, а у 2008 році їх «відправили на пенсію».


Фото: 81.com