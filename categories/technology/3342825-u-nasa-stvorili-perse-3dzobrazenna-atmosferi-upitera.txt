Дослідники NASA створили перше 3D-зображення атмосфери Юпітера на основі даних, зібраних космічним апаратом «Юнона».

Як передає Укрінформ, про це повідомляється на сайті NASA.
«Юнона» вийшла на орбіту Юпітера у 2016 році.
Нещодавні відкриття космічного апарату «Юнона» надають повнішу картину того, як атмосферні особливості планети дають підказки про невидимі процеси під її хмарами.

У результаті вченим NASA вдалося відкрити внутрішню оболонку поясів та зон хмар, що оточують Юпітер, а також його полярні циклони та навіть Велику червону пляму.
«Тепер ми починаємо об’єднувати усі ці окремі фрагменти та отримуємо наше перше реальне розуміння того, як функціонує красива та жорстока атмосфера Юпітера у 3D», - сказав головний дослідник Юнони з Південно-Західного дослідницького інституту у Сан-Антоніо Скотт Болтон.

Досліджувати явища під хмарами Юпітера дозволяє мікрохвильовий радіометр (MWR) Юнони. За допомогою MWR науковці дослідили структуру одного з найпомітніших атмосферних утворень на Юпітері — Великої червоної плями.
Як виявилось, Велика червона пляма Юпітеру простягається у глибину атмосфери до 500 км. Це нижче від того рівня, на якому вода та аміак атмосфери Юпітера конденсуються у щільні хмари.
Фото: NASA