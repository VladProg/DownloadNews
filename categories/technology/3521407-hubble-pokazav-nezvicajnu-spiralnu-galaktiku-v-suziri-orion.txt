Космічний телескоп NASA/ESA Hubble зробив фотографію флоккулентної спіральної галактики CGCG 396-2, що знаходиться у сузір'ї Оріон.

Як передає Укрінформ, про це повідомляє обсерваторія.
Зазначається, що CGCG 396-2, яка є незвичайним злиттям «багаторукавних» галактик, розташована за близько 520 мільйонів світлових років від нашої планети.


Фото: ESA/Hubble & NASA, W. Keel

Сам знімок було отримано у рамках громадського наукового проєкту Galaxy Zoo. Сотні тисяч добровольців класифікували галактики, щоб допомогти вченим вирішити проблему астрономічних масштабів — як відсортувати величезну кількість даних, створених роботизованими телескопами.
У флоккулентної спіральної галактики на відміну від галактик із упорядкованою спіральною структурою, спіральні «рукави» не є безперервними структурами самої галактики.
Як повідомляв Укрінформ, космічний телескоп NASA/ESA Hubble зробив фотографію кулястого зоряного скупчення NGC 6569, що знаходиться в сузір'ї Стрілець.