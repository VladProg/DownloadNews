Китайські дослідники Пекінської академічної клініки "Дружба" Столичного медичного університету провели перше клінічне випробування на людях із використанням "однорукого" лапароскопічного робота.

Як повідомляє Укрінформ, про це інформує Сіньхуа.
Лапароскопія – це сучасний метод хірургії, в якому операції на внутрішніх органах проводять через невеличкі розрізи.
Медики за допомогою цього робота здійснили однопортову лапароскопічну холецистектомію (операцію з видалення жовчного міхура).
Однопортова лапароскопічна операція зазвичай виконується через один невеликий розріз від двох до трьох сантиметрів у грудній або черевній порожнині.
Хірургічний робот китайської розробки має унікальну конструкцію з однією "рукою", відрізняється гнучкістю та простотою в експлуатації.
У порівнянні зі звичайною багатопортовою лапароскопічною операцією однопортова лапароскопія має широкі перспективи клінічного застосування завдяки низці переваг, зокрема меншому розрізу, меншому проникненню.
Фото: zhangrui