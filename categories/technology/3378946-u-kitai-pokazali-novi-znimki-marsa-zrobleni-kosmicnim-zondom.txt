У Китаї опублікували нові зображення Червоної планети, отримані марсіанським зондом "Тяньвень-1".

Про це повідомляє Сіньхуа з посиланням на Китайське національне космічне управління, передає Укрінформ.
Зазначається, що на оприлюднених знімках зафіксовано роботу орбітального модуля та марсохода зонда "Тяньвень-1" у різних умовах.

Серед зображень – знімки орбітального модуля на тлі Марса, а також ландшафту поверхні, зроблені марсоходом "Чжужун".


Окрім того, вдалося зняти крижаний покрив на північному полюсі Червоної планети.

Як повідомляв Укрінформ, китайський марсіанський зонд "Тяньвень-1", що складається з орбітального апарату, посадкового модуля та марсохода, було запущено 23 липня 2020 року.
9 листопада модуль зонда "Тяньвень-1" вийшов на високоеліптичну орбіту й розпочав дистанційне зондування Марса.

Фото: CNSA/Handout via Xinhua