19 травня о 14:00 відбудеться спеціальна подія: «Баланс безпеки – як захистити українських користувачів інтернету від фішингових атак?».

Організатори: Медіацентр Україна — Укрінформ.
Спікери:

Андрій Давидюк - заступник начальника відділу ДЦКЗ Держспецзв’язку;
Володимир Кондрашов - речник Держспецзв’язку;
Сергій Прокопенко - керівник управління забезпечення діяльності НКЦК служби з питань інформаційної та кібербезпеки Апарату РНБО України;
Олександр Федієнко - голова підкомітету цифрової та смарт-інфраструктури, електронних комунікацій, кібербезпеки та кіберзахисту Комітету ВРУ з питань цифрової трансформації;
Віталій Зубок - доктор технічних наук Інститут проблем моделювання в енергетиці ім. Г.Є. Пухова НАН України;
Микола Худинцев - ГО Міжнародний університет кібербезпеки.

Теми для обговорення:

Ключові загрози для персональних та фінансових даних громадян України в кіберпросторі та можливості для їх захисту, які надає держава.
Ключові ризики для свободи слова та ризики запровадження цензури в Україні.
Знаходження балансу між контролем за роботою зловмисників, необхідністю захищати права та свободи в інтернеті та необхідністю залучати грошові та часові ресурси інтернет-провайдерів для захисту клієнтів від загроз.

Чому це цікаво?
За даними експертів Держспецзв’язку, фокус російських зловмисників перемістився з неуспішних спроб зупинити роботу інфраструктурних чи телекомунікаційних об’єктів на шпигунство та пошук персональних даних. Протидія фішинговим атакам є важливою складовою побудови системи захисту та передбачає спільну та скоординовану роботу державних інституцій та провайдерів.
На початку 2023 року за зверненням Ради Національної Безпеки України було створено систему фільтрації фішингових доменів як складової Національного сервісу доменних імен. Запроваджена за цим зверненням система зобов’язує провайдерів автоматично блокувати ресурси, які розповсюджують фішингові листи. Рішення викликало критику провайдерів, які висловили застереження щодо можливого використання системи для цензури в мережі інтернет. Розробники системи натомість вважають, що таке рішення допоможе більш ефективно запобігати шпигунству з боку російських спецслужб, при цьому система містить механізми публічного та громадського контролю.
Формат заходу – офлайн (Зала 1).
Дивіться на YouTube-каналі Укрінформу.