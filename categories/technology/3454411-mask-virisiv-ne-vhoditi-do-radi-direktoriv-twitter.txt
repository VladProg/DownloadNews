Головний виконавчий директор Tesla Ілон Маск, який купив 9,2% акцій Twitter, відмовився входити до ради директорів компанії.

Як передає Укрінформ, про це повідомив у своєму мікроблозі головний виконавчий директор Twitter Параг Агравал.
«У вівторок ми оголосили, що Ілон буде призначений до ради директорів за умови перевірки його біографічних даних і офіційного прийняття. Призначення Ілона в раду повинно було набути офіційної чинності 9 квітня, але того ж ранку Ілон повідомив, що більше не буде входити до ради», – написав Агравал.
Він наголосив, що компанія Twitter завжди цінує внесок своїх акціонерів, незалежно від того, входять вони до ради директорів чи ні.
«Ілон є нашим найбільшим акціонером, і ми залишимося відкритими для його пропозицій», – підсумував Агравал.
Як повідомляв Укрінформ, минулого тижня Маск купив 9,2% акцій Twitter.
Він також зазначив, що чекає на роботу у раді компанії, щоб «робити значні покращення у роботі Твіттера в наступні місяці».
Фото: Getty Images