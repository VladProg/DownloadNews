Супутник "Цзилінь-1 Гаофень 02F" був відправлений у космос у середу з космодрому Цзюцюань, що у провінції Ганьсу у Північно-Західному Китаї, за допомогою ракети-носія Куайчжоу-1А ("Швидкий човен-1А").

Про це повідомляє Укрінформ із посиланням на Сіньхуа.
Старт ракети-носія був здійснений о 14:19 за пекінським часом, супутник був виведений на заплановану орбіту.
Це 12-й політ ракети-носія серії "Куайчжоу-1А", повідомили на космодромі.
"Куайчжоу" – це китайська твердопаливна ракета-носій, покликана забезпечувати швидкі та дешеві запуски невеликих супутників.
Як повідомляв Укрінформ, 24 жовтня Китай успішно запустив новий супутник із центру запуску супутників Січан, що у провінції Сичуань на південному заході країни. Супутник переважно використовуватиметься для тестування та перевірки технологій запобігання утворенню космічного сміття.