Національне агентство навколишнього середовища Грузії заявило, що вперше обстежило дно Чорного моря за допомогою підводного робота.

Як передає Укрінформ, про це повідомляє Новини-Грузія.
Підводний робот здатний проводити дослідження на недоступних для водолазів глибинах до 450 метрів навіть в умовах обмеженої видимості.
Також він може вести відео-аудіо запис поточної обстановки, моніторинг і сканування морського дна.

Відзначається, що крім проведення підводних гідробіологічних досліджень, робот дозволяє контролювати глибину моря і внутрішніх водойм, відзначають у відомстві. Це допоможе покращити моніторинг Чорного моря.
Як повідомляв Укрінформ, група студентів з Техаського Ей-енд-еМ університету - Корпус-Крісті розробила робота, який може самостійно збирати сміття у воді.
Фото: @nea.georgia, FB