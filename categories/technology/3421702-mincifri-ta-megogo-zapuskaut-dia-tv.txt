Міністерство цифрової трансформації разом із стримінговим сервісом Megogo запускає нову послугу для користувачів застосунку Дія - Дія TV.

Як передає Укрінформ, про це віцепрем'єр-міністр - міністр цифрової трансформації Михайло Федоров повідомив у Телеграмі.
Дія TV транслює телемарафон UAразом, де 24/7 висвітлюється війна РФ проти України. Кожен може безкоштовно, в реальному часі, слідкувати за подіями.

Для користування слід: оновити застосунок, перейти у Послуги, вибрати Дія TV, контент відтвориться автоматично.
Незабаром у застосунку з'явиться контент для дітей.
Як повідомляв Укрінформ, Президент Володимир Зеленський за результатами розмови з Ілоном Маском заявив, що наступного тижня Україна отримає чергову партію систем Starlink для зруйнованих міст.