Космічний телескоп NASA/ESA Hubble сфотографував завдяки камері Advanced Camera for Surveys карликову галактику UGCA 307 у сузір'ї Ворона.

Про це повідомила обсерваторія, передає Укрінформ.
UGCA 307 розташована на відстані близько 26 мільйонів світлових років від нашої планети.
Сама ж карликова галактика складається з дифузної смуги зірок, що містять червоні бульбашки газу, які позначають області недавнього утворення зірок.

Фото: ESA/Hubble & NASA, R. Tully
Зазначається, що це зображення є частиною проєкту Hubble з дослідження всіх відомих сусідніх галактик, що дає астрономам можливість зрозуміти галактичне сусідство Землі.
До цього спостереження UGCA 307 майже три чверті найближчих галактик вже були досліджені Hubble досить детально для того, щоб виявити найяскравіші зірки та отримати розуміння щодо зірок, що населяють кожну галактику.
Ворон — сузір'я південної півкулі зоряного неба, розташоване між сузір'ями Діви і Гідри. З території України найкращі умови видимості у квітні-травні.
Як повідомляв Укрінформ, космічний телескоп NASA/ESA Hubble сфотографував іррегулярну спіральну галактику NGC 5486 у сузір'ї Великої Ведмедиці.