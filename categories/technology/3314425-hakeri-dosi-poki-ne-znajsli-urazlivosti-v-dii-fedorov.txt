Віцепрем'єр – міністр цифрової трансформації Михайло Федоров заявляє, що "білим" хакерам поки не вдалося виявити уразливість в системі "Дія".

Про це він сказав у ефірі одного з українських телеканалів, передає Укрінформ.
"Конкурс і зараз проходить, він тепер постійний. Гроші поки не виплачували", - наголосив Федоров.
Як повідомляв Укрінформ, Міністерство цифрової трансформації запустило багбаунті з пошуку вразливостей у застосунку Дія 8 грудня 2020 року. Для пошуку вразливостей у Дії була створена тестова версія додатку, в якій не було персональних даних користувачів і в якій була відсутня будь-яка інформація про користувачів. Загальний призовий фонд багбаунті Дії становив майже 1 млн грн.
27 липня розпочався другий етап багбаунті застосунку "Дії", Міністерство цифрової трансформації влаштовує його за підтримки USAID.