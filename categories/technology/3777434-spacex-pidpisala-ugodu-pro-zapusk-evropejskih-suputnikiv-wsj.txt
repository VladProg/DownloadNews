Американська компанія SpaceX підписала угоду про запуск щонайменше чотирьох флагманських європейських супутників Galileo наступного року.

Про це повідомляє The Wall Street Journal, передає Укрінформ.
Як зазначається, SpaceX і Європейське космічне агентство нещодавно підписали угоду про два запуски наступного року. В рамках місії буде виведено по два супутники Galileo, сказав Хав’єр Бенедікто, директор з навігації ЄКА.
Європейська комісія разом з державами-членами ЄС ще повинні остаточно схвалити угоду. Ймовірно, це станеться до кінця року, кажуть джерела видання.
Як повідомляв Укрінформ, Ізраїль веде переговори з компанією SpaceX Ілона Маска про підключення інтернет-сервісів Starlink для посилення зв'язку у воєнний час напередодні очікуваної наземної операції у секторі Гази.
Фото: getty