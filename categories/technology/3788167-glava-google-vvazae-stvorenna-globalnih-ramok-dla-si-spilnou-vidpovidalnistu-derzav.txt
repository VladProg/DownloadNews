Генеральний директор американської компанії Google Сундар Пічаї порівняв штучний інтелект (ШІ) зі зміною клімату у світі.

Як передає Укрінформ, про це повідомляє CNBC.
«Певним чином цей (штучний інтелект – ред.) схожий на зміну клімату та планету. Ми всі розділяємо одну планету. Я думаю, що це також справедливо сказати і про ШІ», – сказав Пічаї.
Він додав, що саму тому людям потрібно створювати рамки для штучного інтелекту не на місцевому, а на глобальному рівні.
За його словами, якщо штучний інтелект в одній країні «піде не так», то це може вплинути на інші країни, що ускладнить його регулювання на місцевому рівні.
Пічаї зазначив, що країни несуть спільну відповідальність за створення глобальних рамок щодо ШІ, про що він попереджав останніми місяцями.
Серед іншого, він також заявив, що бачить «певні ознаки прогресу» в дискусіях щодо встановлення рамок для безпечної роботи штучного інтелекту, зокрема на саміті G7 в Японії на початку цього року.
Як повідомляв Укрінформ, Сполучені Штати приєдналися до 45 країн Європи, Північної Америки, Африки та інших регіонів світу, які схвалили Політичну декларацію про відповідальне використання штучного інтелекту (ШІ) та автономності з військовою метою.
Фото: CNBC