Британська компанія McLaren Automotive, яка є виробником люксових авто, презентувала новий спорткар 2024 McLaren 750S.

Як передає Укрінформ, про це повідомляє Car and Driver.
У McLaren заявили, що версія 750S 2024 року є легшою й потужнішою за попередню 720S.
Всередині авто встановлений 4-літровий подвійний турбодвигун V-8 потужністю 740 кінських сил та крутним моментом в 590Нм.
Автомобіль може розігнатися з нуля до 96 км за годину за 2,7 секунди, а до 200 км/годину - за 7,3 секунди.
Максимальна швидкість 2024 McLaren 750S не перевищує 332 км за годину.






McLaren представила люксовий спорткар / Фото: MCLAREN


































Попри те, що інтер’єр 750S всередині не надто відрізняється від свого попередника 720S, у новому спорткарі встановлена нова інформаційно-розважальна система 20,3-см сенсорному екрані, яка тепер підтримує Apple CarPlay.
Вартість одного екземпляра 2024 McLaren 750S стартує від 331 740 доларів США.
Оскільки дилери в США приймають замовлення, очікується, що перші спорткари з’являться на вулицях десь у третьому кварталі цього року.
Як повідомляв Укрінформ, провідний південнокорейський виробник автозапчастин Hyundai Mobis Co. розробив нову корисну функцію для автомобілів, яка полегшує паралельне паркування транспортного засобу.
Фото: MCLAREN