Космічна рентгенівська обсерваторія Chandra Національного управління з аеронавтики і дослідження космічного простору (NASA) сфотографувала спіральну галактику Мессьє 94 у сузір’ї Гончі Пси.

Як передає Укрінформ, про це обсерваторія повідомила у Твітері.
У Мессьє 94 нові зірки швидко формуються всередині яскравої смуги, яка називається кільцем зі спалахами зіркоутворення.

Це кільце, ймовірно, утворене хвилею тиску, що рухається назовні від центру галактики, стискаючи газ і пил у зовнішніх областях.
Відкривачем цього об'єкту є французький астроном Мешан П'єр Франсуа Андре, який вперше спостерігав за об'єктом 22 березня 1781 р.
Як повідомляв Укрінформ, космічна рентгенівська обсерваторія Chandra Національного управління з аеронавтики і дослідження космічного простору (NASA) сфотографувала планетарну туманність Абель 39 у сузір’ї Геркулес.