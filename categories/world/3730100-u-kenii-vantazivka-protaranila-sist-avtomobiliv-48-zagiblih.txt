На заході Кенії, в Лондіані, щонайменше 48 осіб загинули внаслідок ДТП.

Про це повідомляє Reuters, передає Укрінформ.
Як зазначається, вантажівка з контейнером з’їхала з дороги, протаранила понад шість автомобілів і наїхала на пішоходів.
Червоний Хрест Кенії повідомив, що понад 20 постраждалих доправлені до лікарень.
Президент Кенії Вільям Руто написав у Твіттері, що країна сумує разом із сім'ями, які втратили близьких у ДТП у Лондіані.
"Прикро, що частина загиблих – молоді люди з перспективним майбутнім та бізнесмени, які займалися щоденними справами. Молимося за швидке одужання всіх, хто вижив; ви в наших думках. Закликаємо водіїв бути особливо уважними на дорогах, особливо зараз, коли йде сильний дощ", - написав він.
Ця аварія стала однією з найбільш смертоносних на дорогах Кенії за останні роки. Торік 34 людини загинули в Центральній Кенії, коли автобус з'їхав з моста та впав у долину річки.
Як повідомлялося, в індійському штаті Махараштра пасажирський автобус потрапив у ДТП і спалахнув, у результаті загинули 25 осіб.

Фото: LastHope