Поблизу авіабази в Колумбії у неділю під час навчань зіткнулися два літаки Військово-повітряних сил (ВПС) Колумбії Т-27.

Як передає Укрінформ, про це повідомляє Scrilpost.
Зіткнення повітряних суден призвело до смерті льотчика-підполковника.
Згідно із повідомленнями, трагічний інцидент стався у неділю під час підготовки майбутнього авіашоу, яке відбудеться у місті Ріо-Негро 20 липня.
Як повідомляв Укрінформ, 22 травня на півночі Афганістану внаслідок зіткнення з лінією електропередачі розбився вертоліт Військово-повітряних сил країни, загинули двоє пілотів.
Раніше на заході Швейцарії туристичний літак розбився у лісистій гірській місцевості, внаслідок чого загинули троє людей.