У порту Дубліна, Ірландія, було вилучено марихуану вартістю 1,7 мільйона фунтів стерлінгів (близько 2 мільйонів євро).

Як передає Укрінформ, про це повідомляє ВВС.
Наркотики були знайдені у п’ятницю під час обшуку податковими офіцерами зареєстрованого в Ірландії вантажу, який надійшов із порома з Шербура, Франція.
За допомогою мобільного рентгену та спеціально навченого пса було виявлено близько 100 кілограмів канабісу.
Ірландська поліція взяла під варту 60-річного чоловіка і провела допит на станції в ірландській столиці.
Як повідомляв Укрінформ, у п’ятницю, 25 серпня, іспанська поліція у порту "Альхесірас" вилучила рекордну партію кокаїну - 9,5 тонни наркотику виявили в транспортному контейнері з Еквадору серед коробок із бананами.