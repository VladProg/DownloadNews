Президент Туреччини Реджеп Тайїп Ердоган провів телефонну розмову з президентом росії володимиром путіним, під час якої йшлося про війну рф проти України та роботу «зернового коридору».

Про це повідомляє Директорат з комунікацій адміністрації президента Туреччини, передає кореспондент Укрінформу.
«Під час розмови, в ході якої також ішлося про ... російсько-українську війну та зернову угоду, президент Ердоган зазначив, що нові ініціативи можна опрацьовувати через запропоновану робочу групу», - йдеться у повідомленні.
Зазначається, що Ердоган і путін обговорили двосторонні відносини та регіональні питання, ситуацію в Сирії та проєкт будівництва атомної електростанції «Аккую».
Як повідомляв Укрінформ, 26 квітня президент Туреччини через тимчасове погіршення стану здоров’я взяв денну паузу у передвиборчій кампанії.
Фото: АА