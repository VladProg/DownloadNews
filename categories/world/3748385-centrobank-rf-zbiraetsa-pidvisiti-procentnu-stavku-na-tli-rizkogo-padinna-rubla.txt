Центральний банк Росії обговорить у вівторок проблему різкого падіння рубля та підвищення процентної ставки.

Як передає Укрінформ, про це повідомляє Bloomberg.
У липні центробанк РФ уперше після початку повномасштабного вторгнення Росії в Україну підвищив процентну ставку на один відсотковий пункт – до 8,5%.
У неділю станом на 19:00 рубль у Москві торгувався на рівні 97,6625 за долар. Раніше того самого дня долар коштував 101 рубль, подешевшавши цього року приблизно на 27%. Центральний банк намагався зупинити падіння, оголосивши, що не купуватиме іноземну валюту на внутрішньому ринку до кінця 2023 року.

Раніше в понеділок центральний банк заявив, що не бачить загроз фінансовій стабільності щодо курсу рубля й допускає можливість підвищення процентних ставок на своїх найближчих засіданнях.
Очікується, що процентну ставку може бути підвищено до 10%.