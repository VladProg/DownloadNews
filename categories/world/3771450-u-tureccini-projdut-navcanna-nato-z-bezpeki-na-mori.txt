Навчання НАТО з безпеки на морі EXER MARSEC-2023 із використанням морських дронів пройдуть з 9 по 20 жовтня у затоці Анталія.

Про це повідомляє Укрінформ із посиланням на Міністерство національної оборони Туреччини.
“Навчання пройдуть у рамках діяльності НАТО з розробки концепції, тестування використання безпілотних військово-морських систем в операціях з безпеки на морі та з метою сприяння розробці концепції ”, - повідомило міністерство.
Навчання відбуватимуться з 9 по 20 жовтня 2023 року.
Як повідомляв Укрінформ, наступного року НАТО готується провести найбільші спільні командно-штабні навчання з часів Холодної війни за участю понад 40 тисяч військовослужбовців, щоб відпрацювати спроби Альянсу відбити можливу російську агресію проти одного зі своїх членів.