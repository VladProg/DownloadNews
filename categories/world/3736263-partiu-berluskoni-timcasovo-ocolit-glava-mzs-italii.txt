Італійську партію Forza Italia, яку очолював нещодавно померлий експрем’єр-міністр Сільвіо Берлусконі, замість нього тимчасово очолить Антоніо Таяні, міністр закордонних справ у чинному уряді.

Як передає Укрінформ, про це повідомляє агенція ANSA.
Національна рада партії Forza Italia ("Вперед, Італіє" - ред.) 15 липня одностайно проголосувала за те, щоб Таяні очолив цю політсилу до скликання нового з’їзду.
Під час зібрання партійці також ушанували померлого Сільвіо Берлусконі кількома хвилинами оплесків замість хвилини мовчання.
Як повідомляв Укрінформ, 86-річний експрем'єр-міністр Італії Сільвіо Берлусконі помер 12 червня.
Фото: European External Action Service Follow/Flickr