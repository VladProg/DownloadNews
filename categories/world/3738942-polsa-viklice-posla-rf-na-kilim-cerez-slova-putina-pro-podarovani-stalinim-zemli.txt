Після заяви Володимира Путіна про нібито “подарунок” Сталіним певних земель Польщі, російський посол у Варшаві буде викликаний до МЗС.

Як повідомляє кореспондент Укрінформу, про це на своїй сторінці у мережі Твіттер написав прем’єр-міністр Польщі Матеуш Моравецький.
“Сталін був військовим злочинцем, винним у смертях сотень тисяч поляків. Історична правда не підлягає сумніву. Посла Російської Федерації викличуть до Міністерства закордонних справ”, - написав Моравецький.

Stalin był zbrodniarzem wojennym, winnym śmierci setek tysięcy Polaków. Prawda historyczna nie podlega dyskusji. Ambasador Federacji Rosyjskiej zostanie wezwany do MSZ.
— Mateusz Morawiecki (@MorawieckiM) July 21, 2023


Нагадаємо: Путін у п’ятницю заявив, що радянський диктатор Йосип Сталін нібито “подарував” західні воєводства Польщі і що Варшава має дякувати СРСР за “відновлення незалежності”.