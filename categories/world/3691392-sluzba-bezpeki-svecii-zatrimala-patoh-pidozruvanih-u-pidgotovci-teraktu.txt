Служба безпеки та поліція Швеції у вівторок затримали п’ятьох осіб, яких підозрюють у підготовці теракту – ймовірно у відповідь на публічне спалення Корану на акції протесту.

Як передає Укрінформ, про це повідомляє агенція Reuters.
П'ятеро чоловіків були затримані в ході скоординованих рейдів у трьох містах країни у вівторок вранці. Вважається, що підозрювані мають міжнародні зв'язки з представниками ісламістського екстремізму, повідомили у Службі безпеки.
Поточна справа є однією з кількох, над якими працювала Служба безпеки в рамках розслідування інциденту зі спаленням Корану, що отримав широкий розголос у січні цього року», — йдеться в заяві Служби безпеки.
Спалення Корану в Стокгольмі ультраправим активістом Расмусом Палуданом викликало обурення у багатьох частинах мусульманського світу та широке засудження. Через цей інцидент Туреччина призупинила переговори про вступ до НАТО зі Швецією.