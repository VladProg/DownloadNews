Держсекретар США Ентоні Блінкен провів коротку незаплановану розмову із міністром закордонних справ росії сергієм лавровим у кулуарах зустрічі G20 у Нью-Делі.

Про це повідомляє CNN, передає Укрінформ.
Як зазначається, розмова Блінкена з лавровим тривала близько 10 хвилин. Держсекретар США закликав росію поновити участь у Договорі про скорочення стратегічних наступальних озброєнь, а також наголосив на підтримці України з боку США.
Востаннє Блінкен і лавров особисто зустрічалися перед повномасштабним вторгненням росії в Україну.
Як повідомляв Укрінформ, раніше Блікен заявив, що не планує зустрічатися з міністрами закордонних справ росії чи Китаю під час зустрічі Групи 20 у Нью-Делі.