Унаслідок лісових пожеж на гавайському острові Мауї загинуло щонайменше 80 людей.

Як передає Укрінформ, про це повідомляє BBC.
"Наразі підтверджено, що вісімдесят людей загинули внаслідок лісових пожеж на гавайському острові Мауї", - йдеться у повідомленні.
Існують побоювання, що число загиблих зростатиме й далі внаслідок цього офіційно найгіршого стихійного лиха в штаті Гаваї.
Пожежники намагалися локалізувати вогонь у кількох районах, зокрема в місті Лахайна, яке було повністю зруйноване стихією.

Генеральний прокурор Гаваїв оголосив про проведення «всебічного аналізу» того, як влада відреагувала на лісові пожежі.
Раніше повідомлялося про 67 загиблих.
Як повідомляв Укрінформ, небезпечні лісові пожежі швидко охопили острів Мауї через спекотні умови, спричинені посухою в поєднанні з потужними вітрами. На всій території острова оголошено надзвичайний стан. Будь-які поїздки до популярного місця відпочинку, крім необхідних для реагування на стихію, заборонені.
Місцева влада називає ситуацію найбільшим стихійним лихом в історії штату Гаваї.
Фото: Sky News