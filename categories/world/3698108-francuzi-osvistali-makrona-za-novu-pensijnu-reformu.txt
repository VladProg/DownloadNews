Президента Емманюеля Макрона зустріли обуреним свистом під час поїздки на схід Франції через запроваджену його урядом пенсійну реформу.

Як передає Укрінформ, про це повідомляє AP.
Зазначається, що в ході робочої поїздки Макрон мав нагоду на власні очі переконатися, наскільки люди незадоволені пенсійною реформою його уряду, коли натовп зустрів його свистом у містечку Селеста.
Проходячи вздовж натовпу, який стояв за металевою огорожою, Макрон виправдовував запровадження пенсійної реформи, але також визнав, що вона «непопулярна» серед населення.


FLASH - "Ce n'est pas la première fois que j'entends des gens qui râlent contre moi", tente de banaliser Emmanuel #Macron, copieusement hué par des manifestants à Sélestat. (BFMTV) #Alsace pic.twitter.com/gRIXlzDGef
— Mediavenir (@Mediavenir) April 19, 2023

Як повідомлялося, французька опозиція заявила, що не припинить виходити на вулиці з протестами проти резонансної пенсійної реформи президента Франції Еммануеля Макрона, доки її не скасують.
Макрон 15 квітня підписав закон про вкрай непопулярну пенсійну реформу свого уряду, що підвищує пенсійний вік з 62 до 64 років й яка спричинила масові протести.