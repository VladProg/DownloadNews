Національна авіакомпанія Фінляндії Finnair скасувала призначені на понеділок рейси до німецьких міст Гамбург, Дюссельдорф, Франкфурт та Мюнхен.

Як передає Укрінформ, про це повідомляє Yle.
Зазначається, що таке рішення зумовлене масштабним страйком у Німеччині, який у понеділок може зупинити більшу частину повітряного та залізничного сполучення країни.
Водночас, як інформує авіаперевізник, рейси до Берліна виконуватимуться за розкладом.
У Finnair пообіцяли, що зв'яжуться з пасажирами скасованих рейсів та запропонують їм пересадки.
Як додає Yle, польоти до Гамбурга, Дюссельдорфа, Франкфурта і Мюнхена відновляться у звичайному режимі у вівторок.