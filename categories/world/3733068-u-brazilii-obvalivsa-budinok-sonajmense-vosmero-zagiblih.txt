На північному сході Бразилії обвалився житловий будинок, унаслідок чого щонайменше вісім людей загинули і п'ять зникли безвісти.

Про це повідомляє Reuters, передає Укрінформ.
Серед жертв – двоє дітей 5 та 8 років. Ще чотирьох дітей вдалося витягнути з-під завалів живими, повідомили представники цивільної оборони.
Чотириповерховий житловий будинок, розташований у бразильському північно-східному штаті Пернамбуку, перетворився на руїни. Інцидент стався рано вранці, коли мешканці ще спали.
Що стало причиною обвалу, поки не відомо. Однак останні тижні йшли сильні дощі, через які міг статися зсув ґрунту.
Як повідомляв Укрінформ, шестеро людей загинули й ще 81 доправили до лікарень внаслідок пожежі, яка спалахнула в кімнаті будинку для літніх людей в італійському місті Мілан.
Фото: EPA