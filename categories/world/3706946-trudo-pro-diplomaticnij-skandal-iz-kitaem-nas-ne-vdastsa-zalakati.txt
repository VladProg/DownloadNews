Китай не зможе залякати Канаду заходами у відповідь через оголошення персоною нон грата китайського дипломата.

Як повідомляє кореспондент Укрінформу, про це в Оттаві заявив прем’єр-міністр Канади Джастін Трюдо.
“Ми розуміємо, що були вжиті дії у відповідь, але нас не вдасться залякати й ми продовжимо робити усе необхідне для захисту канадців від іноземного втручання”, - сказав Трюдо.
Як повідомляв Укрінформ, Канада оголосила персоною нон грата співробітника дипломатичної місії Китаю, який намагався здобути для Пекіна інформацію для залякування канадського депутата.
У відповідь Китай оголосив «небажаною особою» канадську дипломатку Генерального консульства Канади у Шанхаї та зажадав від неї впродовж трьох діб залишити територію КНР.