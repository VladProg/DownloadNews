У ніч на 10 жовтня на півдні Ізраїлю було чути потужні вибухи з боку сектору Гази.

Про це йдеться у матеріали CNN, передає Укрінформ.
Журналісти, які працюють в Ізраїлі, почули вибухи в секторі Гази та сильний гуркіт за останню годину, що вказує на подальші удари.
За словами кореспондентів в Сдероті та Ашкелоні, також було чутно, як над кордоном летіли винищувачі.
У небі були "великі спалахи" і було чути "звук дуже, дуже сильного удару", що доносився з Гази. Команди CNN також почули роботу безпілотників і вертоліт, який летів поблизу кордону сектора.
Як повідомлялося, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики вторглися в країну, одночасно завдаючи масованого ракетного удару.
Ізраїль офіційно оголосив стан війни.
Кількість загиблих внаслідок атак ХАМАС сягнула 900 осіб. Серед загиблих – двоє громадянок України.
США, ЄС, Україна та низка інших держав засудили атаки по Ізраїлю.
У понеділок міністр оборони Ізраїлю Йоав Галлант заявив, що віддав наказ про повну блокаду сектора Гази, військові блокуватимуть навіть доступ до продовольства.
Фото: t.me/yigal_levin