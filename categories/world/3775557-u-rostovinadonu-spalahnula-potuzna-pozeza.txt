Сьогодні масштабна пожежа спалахнула у російському Ростові-на-Дону. Там горять складські приміщення.

Як передає Укрінформ, про це повідомляє Телеграм-канал Новости Ростова.
Згідно з попередніми даними, у Ростові спалахнув склад, де зберігається полімерна плівка.
Очевидці у мережі публікують фото та відео з місця інциденту. На опублікованих кадрах помітно, що пожежа досить велика, а чорний дим помітно здалеку.
Російське МНС заявило, що вогонь охопив 400 квадратних метрів.
Як повідомлялося, у місті Сочі в РФ вранці 20 вересня спалахнула сильна пожежа - загорівся резервуар з дизельним паливом.