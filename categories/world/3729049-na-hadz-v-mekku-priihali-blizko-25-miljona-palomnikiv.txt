Близько 2,5 млн мусульман зі всього світу приїхали на хадж у Мекку на Курбан байрам.

Про це повідомляє Укрінформ з посиланням на TRT Haber.
“Близько 2,5 мільйонів мусульман стали паломниками на святих землях, аби виконати паломницький обов'язок”, - повідомляє телеканал.
Нинішній хадж відбувається вперше після пандемії без санітарних обмежень. Проходження вірянами хаджу ускладнюють погодні умови - температура повітря вдень досягає 46 градусів за Цельсієм.
Як повідомляв Укрінформ, сьогодні мусульмани всього світу почали святкувати Курбан байрам. Святкування триватиме до 1 липня. Минулого року хадж здійснили 1 млн паломників.
Фото: АА