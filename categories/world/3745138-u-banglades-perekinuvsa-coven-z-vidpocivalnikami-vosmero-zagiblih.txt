У Бангладеш щонайменше восьмеро людей загинули унаслідок зіткнення пасажирського човна з баржею, навантаженою піском.

Про це повідомляє Сіньхуа, передає Укрінформ.

Черговий офіцер служби пожежної охорони та цивільної оборони повідомив, що за допомогою місцевих жителів було знайдено тіла двох чоловіків, трьох жінок і трьох дітей.
Катастрофа сталася у суботу ввечері на притоці річки Падма, за 30 кілометрів від Дакки, столиці Бангладеш.
За словами посадовця, човен перекинувся після зіткнення з навантаженим піском судном. На борту човна перебували близько 50 осіб, які поверталися з пікніка.
Уточнюється, що більшість пасажирів змогли врятуватися, оскільки човен затонув недалеко від берега.
Фото: bdnews24.com