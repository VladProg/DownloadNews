У Соборі Святого Петра у Ватикані чоловік роздягнувся догола та виліз на головний вівтар храму на знак протесту проти війни в Україні.

Як передає Укрінформ, про це повідомляє Il Messaggero.
Ця сцена була знята на мобільні телефони відвідувачами храму та поширена у соцмереж.
Присутні разом з жандармами негайно втрутилися, змусили чоловіка знову одягнутися та доставили його до жандармерії для допиту та ідентифікації.

Фото: di Franca Giansoldati

Під час свого протесту чоловік сказав, що потерпає через дітей, які гинуть під російськими бомбами в Україні. Як стало відомо виданню, він страждав від сильної депресії, аж до того, що завдавав собі мікрорани нігтями.
У Соборі Святого Петра подібні протести відбуваються не вперше. Зображення чоловіка, який ходив серед туристів з рюкзаком на плечах повністю оголений, облетіло світ у 2016 році.