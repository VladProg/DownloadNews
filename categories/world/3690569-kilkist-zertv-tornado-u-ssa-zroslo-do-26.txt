Щонайменше 26 людей загинуло внаслідок потужних штормів та торнадо, які зрівняли з землею цілі населені пункти на півдні та середньому заході США у п'ятницю та суботу.

Як передає Укрінформ, про це повідомляє AP.
Як зазначається, торнадо вирували щонайменше у восьми штатах, зруйнували будинки та підприємства, поламали дерева та спустошили цілі квартали по всій території країни.
Серед загиблих - щонайменше дев'ять осіб в одному з округів Теннессі, четверо - у маленькому містечку Вінн, штат Арканзас, троє - в Саллівані, штат Індіана, і ще четверо - в Іллінойсі.
Інші летальні випадки внаслідок негоди, що вирувала в ніч проти суботи, були зафіксовані в Алабамі та Міссісіпі, про ще одну смерть повідомили у штаті Арканзас.
Раніше повідомлялося про 22-х жертв торнадо у США.
Зокрема, четверо людей загинули під завалами будівель у штаті Іллінойс. У театрі «Аполлон» міста Бельвідер перебувало понад 200 осіб, коли там обвалився дах, унаслідок чого десятки людей зазнали поранень, одна особа загинула.
Фото ілюстративне