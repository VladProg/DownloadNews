В Азовському районі Ростовської області РФ пролунали вибухи, влада повідомляє про нібито роботу ППО.

Як передає Укрінформ, про це йдеться на Tелеграм-каналі губернатора Ростовської області Василя Голубєва.
"Зафіксовано ураження системами ППО другої ракети – цього разу в Азовському районі. Наслідки уточнюються", - сказано у дописі.
В іншому дописі Голубєв зазначає, що у селі Самбек Неклиновського району металевим предметом пробило дах у будинку, потерпілих немає.
Як повідомлялося, сьогодні у центрі російського міста Таганрог Ростовської області стався вибух, імовірно ракети. На цей час відомо про п’ятнадцятьох поранених.