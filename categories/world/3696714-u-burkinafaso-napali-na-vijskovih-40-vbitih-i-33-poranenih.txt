Невідомі озброєні особи вбили 40 людей і поранили ще 33 під час нападу на військових та добровольців Сил оборони Буркіна-Фасо.

Як передає Укрінформ, про це повідомляє Reuters.
Згідно з заявою влади Буркіна-Фасо, атака озброєних осіб сталася на півночі країни у суботу.
Губернатор північного регіону Альберт Зонго зазначив, що всі поранені були госпіталізовані до медзакладу, а їхній стан здоров’я є стабільним.
Він також закликав громадян зберігати пильність та долучатися до Сил оборони й безпеки у боротьбі проти тероризму.
Як повідомляв Укрінформ, 15 квітня після кількох днів напруженості між армією Судану та Силами швидкого реагування (RSF) в Хартумі пролунали вибухи й стрілянина. Суперечка виникла внаслідок запропонованого переходу країни до цивільного правління.
За останніми даними, загинули щонайменше 56 людей, 595 зазнали поранень.
Фото: Getty Images