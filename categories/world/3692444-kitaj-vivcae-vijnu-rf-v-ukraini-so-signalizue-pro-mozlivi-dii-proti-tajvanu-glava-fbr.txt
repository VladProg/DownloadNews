Китай вивчає російсько-українську війну, що може сигналізувати про потенційні майбутні дії Пекіна проти Тайваню.

Про це заявив директор Федерального бюро розслідувань США Крістофер Рей в ході виступу у Техаському університеті A&M в Колледж-Стейшен, передає Укрінформ з посиланням на CNN.
За його словами, урок, на якому Китай може зосередитися, це «вплив санкцій на російську економіку».
Рей наголосив, що Китай вже «почав вживати заходів, щоб захистити свою економіку від потенційних санкцій».
Глава ФБР зазначив, що ці дії можуть слугувати ознакою можливих майбутніх дій проти Тайваню.
«Якби вони вирішили, наприклад, спробувати силою захопити Тайвань, то можна було б очікувати, що на них накладуть низку санкцій. Тож той факт, що китайці витрачають стільки часу на підтримку своєї економіки... ми називаємо таку поведінку підказкою», - підкреслив він.
Як повідомляв Укрінформ, директор ЦРУ Вільям Бернс застеріг від недооцінювання амбіцій китайського лідера Сі Цзіньпіна щодо його планів захопити Тайвань – навіть попри те, що він мав би охолонути через провал планів рф в Україні.
Фото: EPA