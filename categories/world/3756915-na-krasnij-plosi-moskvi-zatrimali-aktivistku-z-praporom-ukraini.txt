Російські поліцейські під час одиночного пікету на Красній площі Москви затримали активістку Олену Кожевникову, яка загорнулася в жовто-синій прапор.

Про це повідомляє правозахисний проєкт «ОВД-Інфо» із посиланням на затриману.
Затриману відвезли до відділу поліції району Китай-город. До неї виїхав адвокат від ОВД-Інфо Алан Кібізов.
Після початку повномасштабного російського вторгнення в Україну Кремль установив більш жорстке репресивне законодавство. Поліцейські оперативно ліквідують намагання публічно висловитися на підтримку України.