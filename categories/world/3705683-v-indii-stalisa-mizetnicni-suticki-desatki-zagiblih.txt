Внаслідок міжетнічних зіткнень на північному сході Індії загинули 54 особи.

Як передає Укрінформ, про це повідомляє The New Arab
У середу тисячі військових були відправлені до штату Маніпур після того, як хода протесту місцевої племінної групи переросла у міжетнічне насильство.
Зазначається, що протягом останньої ночі сталися нові насильницькі акції, незважаючи на те, що влада ввела війська в регіон.
Аби стримати заворушення, влада також запровадила в регіоні відключення Інтернету та видала наказ про застосування зброї у «крайніх випадках».
Місцева поліція повідомила, що ситуація залишається напруженою після нового спалаху насильства у п’ятницю ввечері. За даними The Press Trust of India, що морги лікарень у столиці штату місті Імфал та районі Чурачандпур повідомили про надходження 54 загиблих унаслідок заворушень.
Міністр юстиції Індії Кірен Ріджу заявив журналістам у суботу, що "багато життів було втрачено" унаслідок зіткнень.
Підрозділ індійської армії, що базується в сусідньому штаті Нагаленд, повідомив, що 13 000 людей стали шукачами притулку внаслідок насильства.
Як повідомлялося, представники Індії та рф призупинили перемовини щодо врегулювання двосторонньої торгівлі в рупіях після того, як місяці переговорів не змогли переконати москву брати індійську валюту.
Фото: Getty