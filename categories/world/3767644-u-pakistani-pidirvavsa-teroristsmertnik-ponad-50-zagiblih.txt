Щонайменше 52 людини загинули та ще десятки зазнали поранень внаслідок теракту, скоєного смертником у Пакистані в п’ятницю.

Як передає Укрінформ, про це повідомляє Sky News.
За словами представників влади, вибух стався біля мечеті в районі Мастунгу в провінції Белуджистан.
Поранених доставили до найближчих лікарень, деякі з них перебувають у важкому стані.
Зазначається, що підрив автомобіля стався у той час, коли люди святкували день народження пророка Мухаммеда.
Жодне угруповання поки що не взяло на себе відповідальність за вибух.
У липні більше 40 людей загинули в результаті теракту смертника в північно-західній провінції Хайбер-Пахтунхва під час зборів релігійної політичної партії.
Як повідомляв Укрінформ, у вересні під час теракту на південному заході Пакистану постраждали 11 людей, серед яких і лідер місцевої релігійної партії Хафіз Хамдуаллах.
Фото: Getty Images