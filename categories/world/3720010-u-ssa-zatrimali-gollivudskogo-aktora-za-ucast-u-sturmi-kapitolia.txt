Федеральне бюро розслідувань (ФБР) США затримало за участь у штурмі Капітолія у січні 2021 року голлівудського актора Джея Джонстона.

Як передає Укрінформ, про це повідомляє The Hollywood Reporter.
Міністерство юстиції висунуло Джонстону звинувачення у зв'язку з його присутністю в Капітолії 6 січня 2021 року. Також проти нього були висунуті звинувачення в «організації громадських заворушень, забороненому вході або перебуванні в будівлі або на території, порушенні громадського порядку, а також перешкоджанні проходу через територію або будівлі Капітолія».
Правоохоронці затримали актора в середу в Лос-Анджелесі.

Фото: Neilson Barnard / Getty Images
ФБР повідомило, що за даними польотів, Джонстон прилетів до Вашингтона 4 січня і повернувся до Лос-Анджелеса 7 січня.
Актор відомий, зокрема, ролями у серіалі «Містер Шоу» та мультсеріалі «Закусочна Боба».
Як повідомляв Укрінформ, 6 січня 2021 року натовп рушив на штурм будівлі Конгресу США після закликів Дональда Трампа відновити справедливість та повернути «вкрадені вибори». У перебігу цих подій загинуло п’ятеро осіб, сотні отримали поранення.
Після цього правоохоронні органи висунули офіційні звинувачення понад 1,2 тисячі учасників штурму. У Палаті представників було сформований спеціальний комітет, який розслідував ці події.