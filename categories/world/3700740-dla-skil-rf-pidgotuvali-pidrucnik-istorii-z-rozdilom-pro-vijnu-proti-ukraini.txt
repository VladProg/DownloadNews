Міністерство освіти рф підготувало підручник з історії для 11-х класів з розділом про «спеціальну військову операцію», як у росії називають повномасштабну війну проти України.

Про це повідомляє Укрінформ з посиланням на Интерфакс.
«Такий підручник уже підготовлений… Незабаром буде підготовлений і підручник для десятих класів», - сказав міністр освіти рф Сергій Кравцов.
Раніше у пресслужбі російського міносвіти поінформували, що підручник надійде до шкіл у 2024-2025 навчальному році.
У грудні Кравцов заявив, що в програмах і підручниках з історії, які розробляються, будуть відображені імена «героїв спеціальної військової операції». Він також повідомив, що до кінця 2022 року буде створено робочу групу під керівництвом помічника президента рф Володимира Мединського, яка відповідатиме за створення єдиних підручників з історії росії та загальної історії.
Як повідомляв Укрінформ, у школах рф проводять щотижневі заняття на теми, «пов'язані з ключовими аспектами життя людини в сучасній росії». В методичках до них міститься пропаганда війни в Україні.
Фото: rfe