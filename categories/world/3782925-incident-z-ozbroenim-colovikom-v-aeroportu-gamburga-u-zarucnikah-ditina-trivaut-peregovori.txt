Із вечора суботи аеропорт Гамбурга залишається закритим через інцидент зі захоплення заручника – дитини.

Про це повідомляє NDR, передає Укрінформ.
Напередодні ввечері на територію аеропорту Гамбурга проник озброєний водій, який узяв у заручники, за даними поліції, свою чотирирічну доньку. Озброєний чоловік прорвався через ворота на своєму автомобілі близько 20:00 і виїхав на злітно-посадкову смугу аеропорту. Він двічі вистрелив у повітря та кинув з машини два «коктейлі Молотова». Чоловік зупинився на майданчику біля пасажирського літака Turkish Airlines.


Фото: dpa

Дружина чоловіка раніше попереджала поліцію про можливе викрадення дитини, сказав речник правоохоронців. У поліції припускають, що причиною дій чоловіка є суперечка щодо опіки.


Фото: NDR

Переговори із заручником турецькою мовою ведуть правоохоронці та психологи.


Зазначається, що робота аеропорту заблокована на невизначений термін. Територія оточена, на місці багато поліції. У суботу ввечері було скасовано шість вильотів і чотири прильоти. 17 літаків були перенаправлені в інші аеропорти. Загалом постраждали 3200 пасажирів. На неділю було заплановано 286 рейсів із приблизно 34 500 пасажирами.


Фото: dpa

Аеропорт Гамбурга у соцмережі Х повідомив, що його роботу досі не відновлено.
«Ситуація в аеропорту залишається незмінною, поліцейська операція триває. Польоти призупинені до подальших розпоряджень», - йдеться у повідомленні.
Перше фото: dpa