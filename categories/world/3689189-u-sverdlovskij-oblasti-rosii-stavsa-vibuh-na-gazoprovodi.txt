Ввечері 29 березня у районі селища Пелим свердловської області росії стався вибух на газопроводі на ділянці «Ямбург-Єлець 1».

Про це повідомили російські пропагандисти з ТАСС, передає Укрінформ.
«Так, там на газопроводі стався вибух. Там не було людей. Залишки газу вигоряли з труби, була пожежа», — сказав голова пелимського округу Шахіт Алієв.

Пропагандисти з посиланням на екстрені служби написали, що «відбулася розгерметизація магістрального газопроводу», а газопостачання жителів, мовляв, не порушене.
Як раніше повідомляло агентство, у селищі Гвардійське Сімферопольського району, де розташована російська військова авіабаза, пролунав потужний вибух.