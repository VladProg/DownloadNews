Дев'ятеро осіб отримали вогнепальні поранення на випускній вечірці поблизу міста Джаспер, штат Техас, у неділю.

Як передає Укрінформ, про це повідомляє The Olimpian.
За даними місцевої влади, вогнепальні поранення не загрожують життю усіх дев'яти постраждалих.
Стрілянина сталася на випускній вечірці, яка проходила вдома. Розмовляючи з місцевими ЗМІ у неділю вдень, шериф округу Джаспер Мітчел Ньюман поінформував, що вік жертв становить від 15 до 19 років.
Офіційні особи повідомили, що більшість постраждалих були доставлені до меморіального госпіталю Джаспера, а одного доставили до лікарні Крістуса Сент-Елізабет у Бомонті для надання допомоги.
Станом на полудень неділі нікого не було взято під варту у зв'язку з цим інцидентом, в офісі шерифа округу Джаспер заявили, що наразі триває розслідування.
Як повідомляв Укрінформ, у центральній частині Малі, в місті Севаре, стався потрійний теракт, внаслідок якого загинули щонайменше дев'ятеро людей і понад 60 дістали поранення, зруйновано близько 20 будівель.
Фото: Getty Images/iStockphoto