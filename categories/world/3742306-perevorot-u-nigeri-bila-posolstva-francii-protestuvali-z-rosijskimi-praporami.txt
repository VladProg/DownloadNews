Тисячі людей вийшли в неділю, 30 липня, на демонстрацію перед посольством Франції в столиці Ніамеї (Нігер) під час мітингу на підтримку військової хунти, яка цього тижня здійснила держпереворот у країні.

Як повідомляв Укрінформ, про це повідомляє Franceinfo.
Під час демонстрації, яка почалася з маршу до парламенту, натовп розмахував прапорами Росії та Нігеру.
Потім учасники акції вирушили до посольства Франції в Ніамеї. Деякі з них хотіли увірватися в будівлю, інші зірвали та табличку з написом «Посольство Франції в Нігері» та замінили прапорами Росії та Нігеру.

Зрештою правоохоронці розігнали демонстрантів сльозогінним газом.
BFMTV зазначає, що в Єлисейському палаці вже засудили дії демонстрантів.
«Будь-хто, хто нападе на громадян Франції, армію, дипломатів і французькі компанїі, побачить, що Франція відповість негайно і рішуче. Президент Республіки не потерпить жодного нападу на Францію та її інтереси», - йдеться у заяві.
У Нігері зараз перебуває від 500 до 600 громадян Франції.


Russian flags visible in demonstrations held in Niger. This is what happened in other regional countries such as Mali before they officially demanded to withdraw French forces. #Niger #Mali #Russia #France pic.twitter.com/SqMdv0eV3R
— Journalist Rafhaan (@rafhaanRSF) July 30, 2023

Як повідомляв Укрінформ, у Нігері група військових заявила про усунення від влади демократично обраного президента Мохамеда Базума. Напередодні вони заблокували Базума й органи виконавчої влади. Низка європейських держав, серед них і Україна, засудили державний переворот у Республіці Нігер.
Фото із соцмереж