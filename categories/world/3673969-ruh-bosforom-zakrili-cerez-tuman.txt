Рух протокою Босфор зупинено в обох напрямках через туман.

Про це повідомляє Укрінформ з посиланням на TRT Haber.
“У зв’язку з тим, що видимість на північ від Румелікаваги в Босфорі близька до нуля, рух суден було тимчасово припинено в обох напрямках”, - йдеться у повідомленні головного управління берегової безпеки.
Також скасовано рейси поромного сполучення Бейкоз-Сариєр і Сариєр-Румелікаваги-Анадолукаваги, інші рейси можуть здійснюватися із затримками.
Як повідомляв Укрінформ, у кінці січня Босфор закривали для проходу кораблів через густий туман, який загрожує безпеці навігації.
Фото ілюстративне: DHA