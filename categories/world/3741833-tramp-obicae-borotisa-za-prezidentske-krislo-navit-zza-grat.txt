Дональд Трамп обіцяє не припиняти боротьбу за посаду президента США навіть, якщо його буде засуджено й це доведеться робити з в’язниці.

Як повідомляє кореспондент Укрінформу, про це сам Трамп заявив під час радіо інтерв’ю, пише Independent.



Свою заяву колишній президент США зробив, відповідаючи на запитання ведучого про те, чи відмовиться він від продовження президентської кампанії у разі засуджувального вироку у будь-якому з кримінальних проваджень, розпочатих проти нього.
“Абсолютно ні. Нічого у Конституції не забороняє мені зробити це”, - сказав Трамп.

Нагадаємо: експрезидентові цього року висунули вже два звинувачення: одне, у Нью-Йорку, за виплату грошей за мовчання порнозірці, з якою він мав зв’язок, друге – за неналежне поводження з секретними матеріалами.

Як відомо, наступні президентські вибори у США відбудуться восени наступного року.
Фото: Tom Williams/CQ Roll Call