У Білорусі стартувало так зване мобілізаційне навчання, яке відбудеться у Мінській області і триватиме 10 днів, до 30 червня.

Про це повідомляє Укрінформ із посиланням на Телеграм-канал Міністерства оборони Білорусі.
У відомстві заявили, що "ці навчання проводяться щорічно згідно з планом підготовки" ЗС країни. Їхня мета – "оцінити ступінь готовності місцевих виконавчих органів, військових комісаріатів, держорганів та організацій виконувати завдання за призначенням".
Під час навчання планується виконати заходи "з розгортання об'єктів інфраструктури, залучення військовозобов'язаних та автомобільної техніки, у тому числі в інтересах укомплектування військових комісаріатів".
Як повідомлялося, з 29 квітня 2022 року до травня 2023 року в Білорусі тривали спільні з Росією військові навчання, про продовження яких оголошувалося кожні кілька тижнів.