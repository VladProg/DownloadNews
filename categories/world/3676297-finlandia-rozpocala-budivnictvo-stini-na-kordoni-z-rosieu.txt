Влада Фінляндії розпочала будівництво стіни на кордоні з росією.

Як передає Укрінформ, про це повідомляє Yle.
Зокрема, у понеділок вже викорчували дерева з обох боків прикордонного переходу Іматру.
Зазначається, що в районі Іматру спочатку буде зведено трикілометрову тестову ділянку. Поряд із огорожею також буде збудовано дорогу для прикордонних патрулів та проведення ремонтних робіт. Роботи мають бути завершені до кінця червня.
Освітлення та динаміки будуть встановлені на деяких ділянках.
Сам паркан на східному кордоні країни проходитиме і по приватних землях, тому владі буде необхідно провести переговори із землевласниками.
Планується, що у найближчі кілька років уздовж фінсько-російського кордону буде зведено близько 200 кілометрів загороджень. Мета проєкту – ускладнити перетин кордону для небажаних осіб.
Як повідомляв Укрінформ, минулого року Прикордонна охорона Фінляндії виступила з ініціативою будівництва стіни на кордоні з росією через «останні зміни у галузі безпеки».
Фото: Kaakkois-Suomen rajavartiolaitos