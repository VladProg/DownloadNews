На співробітника ізраїльського посольства в Пекіні було скоєно напад, його госпіталізували.

Про це повідомляє МЗС Ізраїлю, передає Укрінформ із посиланням на The Times of Israel.
Зазначається, що стан дипломата стабільний.
У МЗС Ізраїлю заявили, що мотив нападу, який стався не в посольстві, з'ясовується. Інших деталей інциденту не повідомляється.
Напередодні колишній лідер «ХАМАС» Халед Мешааль закликав до протестів по всьому мусульманському світу у п'ятницю на підтримку палестинців і щоб народи сусідніх країн приєдналися до боротьби проти Ізраїлю.
Як повідомляв Укрінформ, вранці 7 жовтня палестинське ісламістське угруповання «ХАМАС» розпочало атаку на Ізраїль. Бойовики прорвалися до країни, одночасно завдаючи масованого ракетного удару.
Ізраїль офіційно оголосив стан війни та мобілізував 300 тисяч резервістів для відповіді на терористичну атаку і вторгнення «ХАМАС».
США, ЄС, Україна та низка інших держав засудили атаки по Ізраїлю.
Фото ілюстративне