В американському місті Джексонвілл, штат Флорида, сталася стрілянина через суперечку під час продажу собаки.

Як передає Укрінформ, про це повідомляє Sky News.
У поліції заявили, що п'ятеро людей, включно з 3-річною дитиною, пішли в розкішний житловий комплекс в суботу вночі, щоб зустрітися з кимось щодо продажу собаки.
Під час сварки почалася стрілянина, у результаті якої троє людей, серед яких малюк, отримали поранення, несумісні з життям.
Зазначається, що двоє вбитих були дорослими, а одному пораненому було за 20 років. Їхні імена поки не розголошуються.
Більше подробиць невідомо.
Очевидці розповіли поліції, що двоє чоловіків втекли на автомобілі.
Як повідомляв Укрінформ, двоє людей загинули, ще двоє зазнали поранень унаслідок стрілянини в пабі міста Сандвікен у центральній Швеції.