Повітряний простір Молдови тимчасово закрито.

Про це заявила державна авіакомпанія Air Moldova, передає Укрінформ із посиланням на point.md.

«Шановні пасажири, наразі повітряний простір Республіки Молдова закритий, чекаємо на відновлення польотів. Сьогоднішній розклад зазнає змін», - заявила компанія на своїй сторінці у Фейсбуці.
При цьому причина такого рішення не уточнюється.
Пасажирів, які перебувають в аеропорту, на борту літаків або збираються вилетіти, просять зберігати спокій та стежити за інформацією, що розміщується на табло в аеропорту або на сайтах компанії і летовища.
Як пише NewsMaker, за рішенням Органу цивільної авіації повітряний простір Республіки Молдова тимчасово закрито до 16:00 за місцевим часом, повідомили на офіційній сторінці Кишинівського аеропорту у Фейсбуці.

Тим часом літак, що летів з Ларнаки до Кишинева, приземлився в Яссах.
Деталі з'ясовуються.
Як повідомлялося, як заявив високий представник ЄС Жозеп Боррель, Європейський Союз готовий підтримувати Молдову в умовах погроз і тиску, який ця країна відчуває останнім часом з боку російської федерації.