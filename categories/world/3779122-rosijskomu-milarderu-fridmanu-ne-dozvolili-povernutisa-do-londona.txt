Британський суд не дозволив російському підсанкційному олігарху Михайлу Фрідману витрачати кошти на підтримку належного стану його лондонського маєтку.

Як повідомляє Укрінформ, про це пише Reuters.

Зазначається, що Фрідман подав позов проти британського урядового санкційного центру, коли той не дозволив йому витрачати 30 тис фунтів на місяць для обслуговування його лондонського маєтку, придбаного за 65 млн фунтів. У маєтку також розміщується мистецька колекція олігарха ціною 44 млн фунтів. “59-річний олігарх також хотів щомісячно витрачати 1850 фунтів на комунікаційні системи”, - стверджує Reuters.

Адвокати Фрідмана заявили під час судових слухань, що їх клієнтів воліє мати змогу повернутися до Британії, однак головуючий суддя заявив, що в’їзд олігарха “буде неможливим”, оскільки проти нього діє де-факто заборона на в’їзд.

Reuters додає, що речник уряду Великої Британії привітав це судове рішення, відзначивши, що воно демонструє “дієвість нашого режиму фінансових санкцій”.

Михайло Фрідман перебуває під британськими санкціями з березня 2022 року.