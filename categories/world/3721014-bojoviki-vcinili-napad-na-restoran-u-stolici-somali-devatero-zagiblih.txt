Дев'ять людей загинули в результаті нападу ісламістських бойовиків "Аль-Шабааб" на елітний ресторан в столиці Сомалі Могадішо в п'ятницю ввечері.

Як передає Укрінформ, про це повідомляє Reuters з посиланням на поліцію.
"Загиблими в популярному ресторані Pearl були шестеро цивільних і троє солдатів", - йдеться в заяві поліції.
Крім того, директор місцевої служби швидкої допомоги Абдікадір Абдірахман повідомив, що його група вивезла з місця події 20 поранених.
"Сили безпеки врятували 84 цивільних особи, а доля нападників залишається невідомою", - йдеться в заяві поліції.
Пізніше Сомалійське національне інформаційне агентство повідомило, що "сили безпеки успішно нейтралізували бойовиків "Аль-Шабааб", відповідальних за терористичний напад на готель Pearl Beach в Лідо-Біч, Могадішо".
Як повідомляв Укрінформ, унаслідок вибуху боєприпасу, що не розірвався, на полі для ігор у Сомалі загинули щонайменше 25 дітей.
Фото: ЕРА