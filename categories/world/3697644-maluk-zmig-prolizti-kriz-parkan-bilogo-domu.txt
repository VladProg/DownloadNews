Допитливий хлопчик у вівторок отримав звання «одного з найменших зловмисників Білого дому» після того, як протиснувся крізь металеву огорожу на північній стороні урядової споруди США.

Як передає Укрінформ, про це повідомляє AP.
Офіцери Секретної служби США, відповідальні за безпеку Білого дому, забрали малюка та повернули його батькам.
Доступ до комплексу був ненадовго обмежений, поки тривала операція.
Після возз’єднання родини, офіцери коротко опитали батьків, перш ніж відпустили їх.
Речник Секретної служби Ентоні Гульєлмі заявив, що офіцери «зустріли цікавого молодого відвідувача вздовж лінії північної огорожі Білого дому, який ненадовго зайшов на територію Білого дому».
«Системи безпеки Білого дому миттєво спрацювали співробітники Секретної служби, і хлопчик і батьки швидко возз’єдналися», — додав він.
Зазначається, що висоту огорожі Білого дому вдвічі збільшили до 3,96 метра за останні роки після серії порушень безпеки.
Попри те, що новий паркан вищий, він має додатковий 12,7-сантиметровий отвір між стовпами. Старші діти іноді застрягали в знаковому бар’єрі, який також був ареною демонстрацій, а протестувальники приковували себе до цієї огорожі.
Як повідомляв Укрінформ, декілька років тому на контрольно-пропускний пункт Білого дому в США під'їхав автомобіль, водій якого заявив про бомбу в салоні.