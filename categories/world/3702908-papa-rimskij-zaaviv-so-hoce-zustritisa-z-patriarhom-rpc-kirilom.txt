Папа Римський Франциск заявив, що хоче провести зустріч з патріархом російської православної церкви кирилом.

Під час пресконференції понтифік сказав, що це "необхідно" буде зробити, оскільки плани цієї зустрічі були припинені через війну в Україні, передає Укрінформ із посиланням на PAP.
"Я спілкувався з патріархом кирилом тільки один раз з початку війни, 40 хвилин в Zoom", - повідомив Франциск журналістам.
Він додав, що спілкується з кирилом через митрополита Антонія, який є новим главою "відділу зовнішніх церковних зв'язків московського патріархату". Вони планували зустрітися в Єрусалимі влітку минулого року.
"Це доведеться зробити", - додав він.
Як відомо, патріарх рпц кирило у своїх проповідях і виступах після російського вторгнення в Україну неодноразово говорив про те, що "росія ніколи ні на кого не нападала", і звинувачував у розпалюванні конфлікту країни Заходу та антицерковних сил.
Він також виправдовував звірства російських військових в Україні.