Армія оборони Ізраїлю (ЦАХАЛ) заявляє, що розширює операції в секторі Газа, а саме, в районах Зейтун міста Газа та в Джабалії.

Як передає Укрінформ, про це повідомляє The Times of Israel.
У заяві ЦАХАЛу йдеться, що Південне командування «продовжує розширювати свою оперативну діяльність у додаткових районах», і працює над «знищенням терористів і ударами по інфраструктурі ХАМАСу».


פיקוד הדרום ממשיך בהרחבת הפעילות ההתקפית לשכונות נוספות במרחב רצועת עזה ופשט על מרחבי זייתון וג׳באליה במטרה לפגוע במחבלים ובתשתיות הטרור של חמאס.

כוחות אוגדה 36 פועלים להכרעת גדוד ׳זייתון׳ של החמאס, אחד הגדודים המרכזיים של ארגון הטרור שפועל בשכונת זייתון שבעיר עזה >> pic.twitter.com/ezGro9HBfH
— דובר צה״ל דניאל הגרי - Daniel Hagari (@IDFSpokesperson) November 18, 2023

Ізраїльські військові додали, що 36-а дивізія діє проти батальйону ХАМАСу у районі Зейтун на околицях міста Газа, а 162-га дивізія тим часом діє на околицях Джабалії.


IDF footage shows a strike on two Hamas operatives who were attempting to booby trap a building in the Gaza Strip. pic.twitter.com/m9UzmKSpmm
— Emanuel (Mannie) Fabian (@manniefabian) November 18, 2023

Обидва райони вважаються опорними пунктами ХАМАСу.
Армія оборони Ізраїлю зазначила, що інженерні сили, піхота і танки разом з авіаційною підтримкою зіткнулися з кількома бойовиками ХАМАСу, які «навмисно діють у цивільних районах і намагаються атакувати війська за допомогою протитанкових ракет і вибухових пристроїв».
Як повідомляв Укрінформ, Армія оборони Ізраїлю заперечує, що вимагала евакуацію лікарні «Шифа» в місті Газа протягом години, заявивши, що військові лише відреагували на прохання директора медичного центру, який попросив гарантувати безпечний вихід для тих, хто бажає виїхати.
Фото: Israel Defense Forces