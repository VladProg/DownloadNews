Очільник міністерства оборони Польщі Маріуш Блащак звернувся із закликом до громадян країни вступати до Сил територіальної оборони.

Про це повідомляє Польське радіо, передає Укрінформ.
«Під час святкування Дня територіальної оборони у Ряшеві міністр підкреслив, що солдати територіальної оборони завжди готові до дій. Він запевнив у підтримці громадськості їхньої служби, зокрема, на кордоні», - йдеться в повідомленні.

Блащак також закликав тих, хто ще не визначився зі професійним майбутнім, піти добровольцем до Війська Польського.

«Якщо вони хочуть пов'язати свою професійну діяльність з військовою службою, вони хочуть бути солдатами, приєднатися до Сил територіальної оборони або оперативних сил. Насправді варто служити Польщі», — підкреслив він.

Зазначається, що під час церемонії Блащак подякував очільнику оборонного відомства Естонії, який був присутній у Ряшеві. Він нагадав, як у 2021 році військові з Естонії, а також Великої Британії прийшли Польщі на допомогу. «Тоді ми разом побудували перший тимчасовий паркан на кордоні з Білоруссю. Сьогодні це вже постійна загорожа», — додав очільник Міністерства оборони.

За інформацією Польського радіо, у Силах територіальної оборони РП служать 37 тисяч осіб.
Як повідомлялося, Блащак підтвердив намір зробити Військо Польське найсильнішою сухопутною армією в Європі.
Фото: gov.pl