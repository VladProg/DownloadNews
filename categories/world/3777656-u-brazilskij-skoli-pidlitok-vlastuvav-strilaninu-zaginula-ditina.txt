Одна людина загинула в результаті стрілянини в школі у бразильському місті Сан-Паулу.

Як передає Укрінформ, про це повідомляє The Brazilian Report.
У понеділок вранці 15-річний підліток влаштував стрілянину у власній школі, яка знаходиться у східній частині міста. З трьох постраждалих школярів один загинув на місці. Про стан здоров’я ще двох школярів нині немає інформації.
Поліція вже затримала нападника.
Глава Мін’юсту та громадської безпеки Бразилії Флавіо Діно заявив, що чиновники співпрацюватимуть з правоохоронцями Сан-Паулу в цьому розслідуванні.
У Сан-Паулу ця стрілянина стала вже другою подібною у цьому році та сьомою за останні два десятиліття.
Крім того, у березні цього року в результаті різанини, влаштованої 13-річним підлітком у школі на заході міста, загинув 71-річний вчитель та четверо школярів зазнали поранень.
Фото: Danilo Verpa / Folhapress