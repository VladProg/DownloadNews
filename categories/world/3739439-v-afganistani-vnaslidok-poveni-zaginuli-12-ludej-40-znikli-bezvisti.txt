У центральній частині Афганістану щонайменше 12 людей загинули і близько 40 вважаються зниклими безвісти внаслідок повені, спричиненої зливою.

Про це повідомляє AFP, передає Укрінформ.
"З великим сумом ми сприйняли звістку про те, що 12 наших співвітчизників загинули, а ще 40 вважаються зниклими безвісти", - сказав речник талібів Забіулла Муджахід.
Він додав, що термінова допомога доправлена в зону лиха в районі Джалрез провінції Майдан Вардак.
Як повідомляв Укрінформ, у Південній Кореї кількість загиблих або зниклих безвісти внаслідок спричинених аномальними зливами підтоплень і зсувів ґрунту досягла 49.
Фото: EPA