Збройні сили Ізраїлю вразили 300 об’єктів угруповання ХАМАС у секторі Гази сьогодні вранці.

Як передає Укрінформ, про це повідомляє BBC.
Армія оборони Ізраїлю (ЦАХАЛ) заявила, що ще минулої доби вона почала атаки з повітря по оперативному штабу, підземним бойовим тунелям, складам зброї та пусковим позиціями протитанкових засобів ХАМАС.
Армія оборони Ізраїлю стверджує, що ціллю атак була територія навколо Джабалії на півночі Гази. В ході операції військові знищили тунель, який вони виявили у Бейт-Хануні.
Як повідомляв Укрінформ, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.