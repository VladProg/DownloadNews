Один чоловік загинув, а його приятель постраждав під час фестивалю забігу биків на сході Іспанії на вихідних.

Як передає Укрінформ, про це повідомляє BBC.
У суботу в місті Побла-де-Фарналс в регіоні Валенсії в суботу бик зачепив рогами у бік 61-річного чоловіка. Його екстрено прооперували, але він помер у лікарні у неділю. Той самий бик зачепив область ніг його 63-річного друга. Його стан стабільний. Він перебуває у лікарні.
Зазначається, що смерті та травмування під час фестивалів забігу биків в Іспанії не є рідкістю. Щороку по всій Іспанії проводяться сотні таких подій, під час яких биків випускають на вулиці, а люди біжать попереду них.
Групи із захисту прав тварин давно скаржаться на небезпеку для населення та тварин. Проте щорічні заходи залишаються популярними. Сезон забігів биків дає вкрай необхідний поштовх для економіки Валенсії.
Дослідження 2019 року показало, що такий вид розваги створив понад 3 000 робочих місць і приніс 300 мільйонів євро місцевому бюджету завдяки майже 10 000 заходам на рік.
Як повідомляв Укрінформ, у 2021 році після тривалої перерви один з фестивалів традиційного забігу з биками в Іспанії закінчився загибеллю одного з учасників.
Фото: ЕРА