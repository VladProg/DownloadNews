Національний оператор поштового зв'язку Болгарії «Болгарська пошта» оголосив про тимчасове припинення прийому усіх відправлень до росії та білорусі.

Як передає Укрінформ, про це йдеться на сайті компанії.
«Болгарська пошта» інформує своїх клієнтів, що у зв’язку зі зменшенням пропускної здатності транспорту, що спричиняє накопичення пошти в транзитному аеропорту, тимчасово призупиняється прийом усіх видів відправлень до росії та білорусі», - йдеться в повідомленні.
У разі зміни ситуації клієнтів поінформують додатково.
Як повідомлялося, раніше Пошта Литви тимчасово призупинила доставку посилок з товарами в росію через нові вимоги до відправлень адресатам у рф, пов'язані з міжнародними санкціями.