Щонайменше 13 осіб загинули в сутичках між силами безпеки Ємену та озброєними бойовиками одного з племен у провінції Маріб у центральній частині країни.

Як передає Укрінформ, про це повідомляє Xinhua.
До сутичок призвела суперечка між представниками служб безпеки Ємену та членами племені про створення на його території.блокпоста.
У ході збройного конфлікту загинули дев'ятеро бойовиків з племені та четверо співробітників урядової служби безпеки. Окрім того, з обох боків є поранені.
Завдяки посередницьким зусиллям племінних вождів у суботу насильство вдалося припинити, проте напруженість зберігається, повідомив китайському агентству місцевий посадовець.
У провінції Маріб розташовано багато важливих нафтогазових родовищ, нагадує Xinhua. Останніми роками на цій території точаться запеклі сутички між урядовими військами та повстанцями-хуситами.