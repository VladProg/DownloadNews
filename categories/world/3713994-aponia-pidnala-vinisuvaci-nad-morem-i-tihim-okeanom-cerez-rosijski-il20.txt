Японія підняла в небо винищувачі після того, як у четвер помітила російські військові літаки над Тихим океаном і Японським морем.

Про це повідомляє Sky News, передає Укрінформ.
У міністерстві оборони Японії заявили, що виявили один російський літак радіоелектронної розвідки Іл-20, який здійснював круговий політ з Охотського моря в Тихий океан.
У відомстві додали, що також було зафіксовано ще один Іл-20, який летів до вод поблизу острова Садо, перш ніж повернути в бік континенту.
Як повідомляв Укрінформ, у квітні американські винищувачі підіймалися для перехоплення двох російських стратегічних бомбардувальників Ту-95 біля Аляски.
Цього ж місяця британські літаки RAF Typhoon перехопили пару російських винищувачів та літак-розвідник, що летіли поблизу повітряного простору країн НАТО над Балтійським морем.