Президент Туреччини Реджеп не мав серцевого нападу, а лише застуду. Поширювані повідомлення про нібито серцевий напад не відповідають дійсності.

Про це сказав віцепрезидент Туреччини Фуат Октай, передає Укрінформ з посиланням на Директорат з комунікацій адміністрації президента Туреччини.
"Здоров'я нашого президента дуже добре. Ми постійно спілкуємося. У нього була невелика застуда", - повідомив Октай.
За його словами, президент має намір продовжити роботу за графіком вже сьогодні.
Окрім того, керівник Директорату з комунікацій адміністрації президента Туреччини заявив, що твердження про серцевий напад президента Реджепа Таїпа Ердогана не відповідають дійсності.
«Ми рішуче відкидаємо ці безпідставні заяви щодо здоров’я нашого президента», - заявив Фахреттін Алтун.
Він зазначив, що сьогодні президент Ердоган візьме участь у церемонії на атомній станції яке відбудеться у форматі відеоконференції.
Як повідомляв Укрінформ, президент Туреччини через тимчасове погіршення стану здоров’я взяв денну паузу в щільному графіку передвиборчої кампанії напередодні президентських та парламентських виборів.