Угорська авіакомпанія Wizz Air скасувала всі свої рейси до та з аеропортів Тель-Авіва в Ізраїлі.

Як передає Укрінформ, про це повідомляє Sky News.
"Через ситуацію в Ізраїлі ми скасували рейси до Тель-Авіва та із Тель-Авіва до подальшого повідомлення", — поінформували у Wizz Air.
Як повідомлялося, 7 жовтня з сектору Гази було завдано ракетних ударів по південних та центральних районах Ізраїлю. Десятки палестинських бойовиків на вантажівках та парапланах прорвалися на територію Ізраїлю.
Внаслідок атак ХАМАС в Ізраїлі загинули понад 700 людей.
Ізраїль офіційно оголосив стан війни, уперше з часів війни Судного дня 1973 року.