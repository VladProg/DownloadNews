Ірландія має намір стати першою країною у світі, яка запровадить попередження про шкоду для здоров’я на алкогольній продукції.

Про це повідомляє BBC, передає Укрінформ.
«Ми є першою країною у світі, яка зробила цей крок і запровадила комплексне медичне маркування алкогольної продукції. Я сподіваюсь, що інші країни візьмуть з нас приклад», – сказав міністр охорони здоров’я Ірландії Стівен Доннеллі.
Він підписав відповідні закони у понеділок, проте чинності вони набудуть не раніше 2026 року.
Маркування попереджатиме споживачів про ризики вживання алкоголю, а також вказуватиме калорійність продукту. Зокрема, споживачів попереджатимуть про небезпеку вживання алкоголю під час вагітності, а також про ризик захворювань печінки та онкозахворювань.


Уряд Ірландії повідомив, що маркування приведе алкогольну продукцію у відповідність до вимог щодо упаковки харчових продуктів.
Як повідомляв Укрінформ, французька компанія Pernod Ricard оголосила про повний вихід з російського ринку.
Фото: Getty Images