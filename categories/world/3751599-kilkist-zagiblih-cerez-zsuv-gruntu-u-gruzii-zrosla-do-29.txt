Кількість загиблих внаслідок зсуву ґрунту у грузинському курортному селищі Шові зросла до 29 осіб.

Як передає Укрінформ, про це повідомляє Ехо Кавказа.
У зоні стихійного лиха у Шові під час пошукових робіт було виявлено тіло ще одного загиблого.
"На даний момент кількість жертв зсуву досягла 29", - йдеться у повідомленні.
Тривають пошуки чотирьох зниклих безвісти, серед них є діти, повідомив мер Онського муніципалітету Леван Шеразадішвілі.
У зоні лиха перевірили вже всі ділянки, на деяких повторно проводять пошукові роботи.
«Ведуться активні пошукові роботи на берегах річки Чанчахі та Ріоні», — заявив Шеразадішвілі.
Як повідомлялося, у грузинському курортному селищі Шові 3 серпня стався зсув ґрунту. Раніше була інформація про 28 загиблих.
Фото: www.ekhokavkaza.com