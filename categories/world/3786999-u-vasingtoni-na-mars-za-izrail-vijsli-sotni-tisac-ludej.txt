Кількасот тисяч людей зібралися у вівторок у центрі Вашингтона на «Марш за Ізраїль», щоби висловити підтримку Ізраїлю у його протистоянню терористам ХАМАСу та засудити будь-які форми антисемітизму й ненависті.

Захід відбувся в районі Національної алеї американської столиці, передає власний кореспондент Укрінформу.


Over a quarter of a million people are gathered right now to...

March for Israel
March to Free Hostages
March Against Antisemtism

Photo Credit: Ralph Alswang for @jfederations #MarchForIsrael pic.twitter.com/dVlmMIKVtq
— The Jewish Federation of Greater Washington (@JFGW) November 14, 2023

«7 жовтня нещадні терористи ХАМАС здійснили найбільш смертоносний напад на Ізраїль за його 75-річну історію, жорстоко вбивши найбільшу кількість євреїв впродовж одного дня у період після Голокосту. Ізраїль має ліквідувати терористичну загрозу на своєму кордоні, відновити безпеку й захист свого народу», – заявив перед початком маршу один з організаторів заходу, президент Jewish Federations of North America Ерік Фінгерхут.


Federation staff and their families are alongside our community and allies from across the country at the #MarchForIsrael. pic.twitter.com/7A95rlKoiS
— The Jewish Federation of Greater Washington (@JFGW) November 14, 2023

Він пояснив, що мета проведення маршу в центрі Вашингтона за участю американських єврейських громад полягає в тому, щоби показати світові, як Сполучені Штати підтримують народ Ізраїлю у скрутний час. Крім того, учасники заходу виступили із закликом про звільнення заручників та категорично відкинули антисемітизм і ненависть у будь-якому прояві.


A poignant message by Dr. Mijal Bitton today at the #MarchForIsrael. https://t.co/enNNhGzko3
— The Jewish Federation of Greater Washington (@JFGW) November 14, 2023

«Це момент, коли всі ми маємо протистояти терору й захищати те, що терористи прагнуть знищити», - зауважив він.
Організатори очікували участь у марші близько 60 тисяч людей. Однак у вівторок ввечері організація Jewish Federations of North America офіційно заявила, що загальна явка сягнула 290 тисяч людей, які взяли безпосередню участь у заході, і ще 250 тисяч приєдналися онлайн. Учасники розповідали, що прибули до Вашингтона з різних штатів, причому в багатьох випадках перевезення були організовані єврейськими громадами.
На сцені виступили відомі громадські діячі, активісти, актори, а також політичні лідери від обох партій Сенату й Палати представників американського Конгресу, які висловили тверду підтримку ізраїльському народові.
Як повідомляв Укрінформ, вранці 7 жовтня палестинське ісламістське угруповання ХАМАС вчинило напад на Ізраїль. Бойовики вдерлися до країни, одночасно завдавши масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та розпочав наземну військову операцію.
Фото: Washington Jewish Week, X