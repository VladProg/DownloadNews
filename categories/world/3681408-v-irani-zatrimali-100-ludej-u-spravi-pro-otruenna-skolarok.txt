Міністерство внутрішніх справ Ірану повідомило про затримання 100 осіб у зв'язку із справою про отруєння школярок.

Про це повідомляє IRNA, повідомляє Укрінформ.
"До числа затриманих належать особи, які з пустощів або авантюр, а також з метою закриття шкіл і під впливом створеної психологічної атмосфери вчиняли такі дії, як вживання смердючих і нешкідливих речовин і т. д. Слідство у справі про отруєння триває до отримання остаточного результату", - йдеться у заяві МВС Ірану.
Слідство триватиме до отримання кінцевого результату.
Раніше у понеділок Верховний лідер ісламської революції аятола Алі Хаменеї закликав владу країни серйозно зайнятися проблемою отруєння школярок, заявивши, що це є непробачним злочином.
Нагадаємо, з листопада минулого року більше 1000 дівчат стали жертвами отруєнь у навчальних закладах Ірану. Поки невідомо, хто саме стоїть за цими отруєннями, та чи є вони навмисними, але деякі політики підозрюють радикальні релігійні угрупування, які виступають проти права жінок на освіту.
Отруєння почалися у священному шиїтському ісламському місті Ком у листопаді й відтоді поширилося на 25 з 31 провінцій Ірану. Вони змусили деяких батьків тимчасово забрати дітей зі шкіл та вийти на протести.
Влада Ірану покладає відповідальність за отруєння на “ворогів” держави, які нібито влаштовують їх для підриву системи влади.