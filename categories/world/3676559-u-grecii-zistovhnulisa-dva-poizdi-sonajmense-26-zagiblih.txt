Унаслідок лобового зіткнення пасажирського та вантажного поїздів у центральній Греції загинуло 26 людей, щонайменше 85 отримали травми.

Як повідомляє кореспондент Укрінформу, про це пише Reuters.


WATCH: Multiple cars derailed and at least three burst into flame after a passenger train collided with an oncoming freight train in northern Greece early Wednesday https://t.co/vv98iDk7iP pic.twitter.com/jAuDuJTaYO
— Bloomberg (@business) March 1, 2023


Зазначається, що пасажирський потяг рухався з Афін до північного міста Тесалоніки й зіштовхнувся із вантажним поїздом поблизу міста Ларисса.

Наразі невідомо, що саме стало причиною аварії, унаслідок якої чотири вагони пасажирського поїзда зійшли з рейок, й два з них загорілися.

Близько 250 пасажирів вдалося безпечно евакуювати автобусами до Тесалонік.

Наразі на місці інциденту триває пошуково-рятувальна операція. За даними місцевих ЗМІ, у пасажирському поїзді подорожували близько 350 людей.
Фото: AP Photo/Vaggelis Kousioras