Льодовики Швейцарії втратили 10% свого об’єму льоду за останні два роки через високі літні температури та низьку кількість снігу взимку.

Як передає Укрінформ, про це повідомляє Swissinfo.
Швейцарська комісія зі спостереження за кріосферою при Швейцарській академії природничих наук заявила, що загалом за останні два роки зникло 10% льоду зі швейцарських льодовиків.
Обсяг льодовиків у Швейцарії з кожним роком зменшується - і швидше, ніж очікувалося. Минулого року льодовики у Швейцарії втратили 6% свого об’єму; цього року – 4%.
Це друге за розміром найбільше скорочення з початку вимірювань.
У 2022-2023 роках розтануло стільки ж льоду, скільки в 1960-1990 роках. Два роки поспіль екстремального танення призвели до розпаду льодовикових язиків і зникнення багатьох невеликих льодовиків. Наприклад, вимірювання на льодовику Святого Аннафірна в кантоні Урі довелося припинити.
Зазначається, що причиною масової втрати льоду є низька кількість снігу взимку та висока температура влітку. Це вплинуло на льодовики по всій Швейцарії. На півдні та сході країни льодовики цього року танули майже з тією ж швидкістю, що й у рекордному 2022-му році.
Як повідомляв Укрінформ, супутникові дані свідчать, що рівень морського льоду навколо Антарктиди значно нижчий за будь-який попередній зареєстрований зимовий рівень.
Фото ілюстративне