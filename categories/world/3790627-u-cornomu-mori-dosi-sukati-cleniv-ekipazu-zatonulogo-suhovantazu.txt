Біля берегів Туреччини в Чорному морі продовжується пошуково-рятувальна операція членів екіпажу судна Kafkametler, яке йшло під турецьким прапором, потрапило в шторм та затонуло неподалік Зонгулдаку.

Наразі знайдено тіла двох з 12 членів екіпажу, повідомляє Укрінформ з посиланням на NTV.
“Знайдено тіло ще одного члена судна під турецьким прапором Kafkametler, яке затонуло після втрати зв'язку під час шторму в Чорному морі. Пошукові роботи ще 10 моряків тривають”, - повідомляє телеканал.
Тіло виявили водолази, які занурювалися до затонулого корабля на глибину 25 метрів. Особу буде встановлено після проведення судово-медичної експертизи. Раніше було знайдено тіло суднового кухаря.
Як повідомляв Укрінформ, у Чорному морі у неділю затонув суховантаж, який ішов із Росії під турецьким прапором в порт Ізмір.
Фото: ntv.com.tr