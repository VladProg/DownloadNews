У результаті кількох землетрусів в Афганістані загинули щонайменше 15 людей, ще 40 отримали поранення.

Про це повідомляє Sky News, передає Укрінформ.
За даними Геологічної служби США, у суботу на заході країни сталися два землетруси магнітудою 6,3.
Епіцентр знаходився приблизно за 40 км на північний захід від міста Герат, за землетрусами пішов афтершок магнітудою 5,5.
Інформація щодо руйнувань уточнюється.
Як повідомляв Укрінформ, у Японії в районі островів Ідзу зафіксували потужний землетрус магнітудою 6,5, було оголошено попередження про цунамі.