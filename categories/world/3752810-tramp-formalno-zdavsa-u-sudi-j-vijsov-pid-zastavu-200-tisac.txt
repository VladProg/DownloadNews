Експредидент США Дональд Трамп здався у четвер за формальною процедурою у в'язниці округу Фултон штату Джорджія за більш як десятьма звинуваченнями, пов'язаними із його спробами скасувати результати президентських виборів у штаті в 2020 році.

Після цього він був звільнений під заставу. Як передає Укрінформ, про це повідомляє CNN.
Трамп провів у в'язниці трохи більш як 20 хвилин для оформлення документів і вийшов під заставу $200 тисяч.
Після цього він повернувся в аеропорт, де коротко поспілкувався з журналістами.
«Те, що тут сталося, є пародією на правосуддя. Ми не зробили нічого поганого. Я не зробив нічого поганого, і всі це знають… Те, що вони роблять, - це втручання у вибори», - заявив Трамп.
Федеральний суддя призначив слухання на 18 вересня.
Трампу висунуто звинувачення за 13 пунктами.
Він заявив про нібито свою перемогу на виборах, а потім спробував скасувати результати голосування у Джорджії та інших штатах.
При цьому тиснув на представників виборчої комісії та інших осіб.
У квітні Трамп був затриманий у Нью-Йорку за звинуваченнями, пов'язаними зі схемою відмивання грошей. У червні він здався у федеральному суді Маямі за звинуваченням у неналежному поводженні з таємними документами. На початку серпня експрезидент був формально заарештований у Вашингтоні за звинуваченням у спробі спотворити результати президентських виборів 2020 року.
Фото: Tom Williams/CQ Roll Call