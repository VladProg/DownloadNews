Глава уряду Бельгії Александр де Кроо повернувся додому в неділю після того, як провів всю ніч в лікарні внаслідок падіння з велосипеда днем раніше.

Як передає Укрінформ, про це повідомляє VRT.
Під час вчорашньої велопрогулянки зі своїм сином де Кроо впав, вдарившись головою, і ненадовго втратив свідомість.
«На щастя, на мені був шолом, і мій син викликав швидку допомогу», — розповів бельгійський прем’єр у короткому відеозверненні в неділю, 4 червня.
Зазначається, що інцидент стався у суботу під час велопрогулянки де Кроо з сином неподалік від його будинку в Міхельбеке.
Батько прем'єр-міністра заявив, що його син перебуває вдома з сьогоднішнього ранку.
Крім цього в Офісі глави бельгійського уряду наголосили, що цей інцидент не вплине на заплановані плани де Кроо на наступний тиждень.
Як повідомляв Укрінформ, декілька днів тому президент США упав на сцені після вручення дипломів на відкритті академії Військово-повітряних сил у штаті Колорадо.