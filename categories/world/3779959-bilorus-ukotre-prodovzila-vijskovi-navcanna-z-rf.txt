Білорусь укотре продовжила спільні з військами РФ навчання. Вони триватимуть щонайменше до 5 листопада.

Як передає Укрінформ, про це повідомляє у Телеграмі моніторингова група "Білорускі Гаюн".
"Полігони "Доманове" та "Обуз-Лесновський" працюють без перерви, інші ж на вихідних 28 та 29 жовтня", - йдеться у повідомленні.
Навчання на полігонах продовжуються з 30 жовтня й до:
227 загальновійськовий полігон "Борисовський" (Борисовський район) до 04.11;
полігон "Гожський" 6 омбр. (Гродненський район) до 03.11;
полігон "Брестський" 38 одшбр. (Брестський район) до 04.11;
полігон "Осиповицький" 51 абр. (Осиповицький район) до 03.11;
212-й авіаційний полігон "Німан" (Новогрудський район) до 03.11;
230 загальновійськовий полігон "Обуз-Лесновський" (Барановицький район) до 05.11;
174 навчальний полігон ВПС і військ ППО "Доманове" (Івацевицький район) до 05.11;
полігон "Лепельський" 19 омбр. (Лепельський район) до 04.11.
"Навчання тривають безперервно з 29 квітня 2022 року. Загальна кількість продовжень становить 79 тижнів", - зазначає джерело.
Як повідомляв Укрінформ, 22 жовтня Білорусь знову продовжила спільні з РФ військові навчання, які проходять на білоруських полігонах. Таким чином, навчання безперервно йдуть з 29 квітня 2022 року. Загальна кількість продовжень наразі становить 78 тижнів.