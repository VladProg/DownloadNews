Папа Франциск вперше дозволить жінкам голосувати на впливовій всесвітній зустрічі єпископів у жовтні.

Як передає Укрінформ, про це повідомляє BBC.
П'ятьом монахиням вперше в історії нададуть право голосу на Синоді, який є папським дорадчим органом. Раніше жінкам дозволялося бути присутніми на зборах лише як спостерігачам.
"Протягом багатьох років представники Ватикану і єпископи чинили опір, пересуваючи ворота з кожним синодом, щоб пояснити, чому жінкам не дозволяли голосувати. Ми сподіваємося, що Синод продовжить розвиватися в повністю представницький орган народу Божого", - зазначили на Конференції жіночих свячень.
Всупереч ще однієї традиції Папа Франциск оголосив, що право голосу також буде поширене на 70 обраних не кліричних членів релігійної спільноти, що дозволить Синоду перестати бути зібранням виключно церковної ієрархії.
Папа Римський, який підтримував реформу, сказав, що він сподівається, що половиною з них будуть жінки. Також було зроблено акцент на залученні молоді.
Як повідомляв Укрінформ, Папа Римський Франциск під час загальної аудієнції у середу, 26 квітня, закликав вірян помолитися за Україну.