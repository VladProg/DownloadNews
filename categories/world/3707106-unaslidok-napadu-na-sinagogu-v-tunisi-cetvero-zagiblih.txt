Чотирьох людей було вбито, а дев'ятьох поранено біля синагоги в Тунісі внаслідок стрілянини.

Як передає Укрінформ, про це повідомляє Voice of America.
Службовець військово-морських сил національної гвардії вбив чотирьох людей та поранив ще дев'ятьох у вівторок, біля синагоги на острові Джерба у Тунісі.
Напад стався під час щорічного паломництва до синагоги Ґрейба, найстарішої в Африці, де щорічно збираються сотні туристів з Європи та Ізраїлю.
У заяві міністерства внутрішніх справ Тунісу йдеться, що нападник спочатку застрелив одного охоронця біля іншої споруди та забрав у нього набої перед тим, як вирушити до синагоги.
Потім нападник вистрілив у співробітників служби безпеки біля синагоги, вбивши одного офіцера та двох відвідувачів. Відтак охоронці застрелили нападника.
Міністерство закордонних справ Тунісу ідентифікувало серед загиблих одного громадянина Тунісу та одного туриста з Франції.
Ця сама синагога була місцем, де стався вибух вантажівки у 2002 році, в результаті якого загинув 21 турист.
Фото: DPA