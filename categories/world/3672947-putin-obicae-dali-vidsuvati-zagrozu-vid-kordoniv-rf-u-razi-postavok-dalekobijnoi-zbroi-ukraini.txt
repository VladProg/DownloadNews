президент рф володимир путін заявив, що в разі постачання в Україну більш далекобійних систем росія буде «далі відсувати загрозу» від російських кордонів.

Як передає кореспондент Укрінформу, про це путін сказав у посланні федеральним зборам.
«Чим більш далекобійну зброю отримуватиме Україна, тим далі ми будемо змушені відсувати загрозу від наших кордонів», – сказав путін.
Цю заяву можна розуміти як пряму погрозу країнам, які межують з Україною, і в яких є система логістики для постачання Україні. Слід зазначити, що всі ці країни є членами НАТО.
Вісімнадцяте за рахунком послання путіна оголошується напередодні річниці широкомасштабного російського вторгнення в Україну.
Як повідомляв Укрінформ, у понеділок, 20 лютого, Президент Володимир Зеленський обговорив з Президентом Сполучених Штатів Джозефом Байденом питання далекобійної та іншої зброї, яка може постачатися в Україну.