Судно неурядової організації Open Arms прибуло у порт Бріндізі на півдні Італії в неділю, 9 липня, з врятованими в Середземному морі 299 мігрантами та біженцями.

Як передає Укрінформ, про це повідомляє ANSA.
До групи врятованих входять громадяни Еритреї, Єгипту, Ефіопії, Беніну, Кот-д’Івуару та Камеруну.
Також на борту багато неповнолітніх без супроводу та три вагітні жінки.
Префект Бріндізі Мікела Ла Якона заявила, що загальний стан врятованих мігрантів і біженців був «хорошим і жодних критичних ситуацій не було».
Тим часом, за даними Reuters, щонайменше 10 туніських мігрантів зникли безвісти, а один загинув після того, як їхній човен затонув біля Тунісу, коли вони намагалися перетнути Середземне море і дістатися Італії.
Як повідомляв Укрінформ, уряд Великої Британії подасть апеляцію на рішення суду про незаконність урядового плану депортації десятків тисяч шукачів притулку до Руанди.
Фото: ANSA