Китайська супутникова компанія Spacety, яка внесена до «чорного списку» США, надає аерознімки бойовикам російської ПВК «Вагнера».

Про це заявив помічник держсекретаря США у справах Східної Азії та Тихого океану Деніел Крітенбрінк під час слухань у Конгресі у вівторок, передає Укрінформ із посиланням на Reuters.
«Китайська супутникова компанія Spacety, яку було внесено до чорного списку США на початку цього місяця, надала супутникові зображення російській найманській пвк вагнера, заявив у вівторок представник адміністрації Байдена», - йдеться у повідомленні.
Космічна компанія Spacety, що базується в Пекіні та має штаб-квартиру в Люксембурзі, спеціалізується на малих супутниках і супутникових послугах.
США запровадили санкції проти цієї компанії.
Spacety раніше заявляла, що дотримується міжнародних санкцій проти росії та не підтримує зв’язків з країною після введення обмежень.
Як повідомлялось, 26 січня Державний департамент і Міністерство фінансів США оголосили пвк вагнера транснаціональною злочинною організацією, що передбачає запровадження додаткових санкцій.