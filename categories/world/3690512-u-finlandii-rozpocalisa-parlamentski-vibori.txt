У Фінляндії в неділю, 2 квітня, проходять парламентські вибори.

Як передає Укрінформ, про це повідомляє Euronews.
Голосування розпочалося о 9.00 за місцевим часом.
Зазначається, що рекордні 1,7 мільйона осіб, або майже 40% виборців у Фінляндії, вже проголосували достроково.
Оскільки кожна з трьох основних партій, а саме, соціал-демократи прем'єр-міністра Санни Марін, правоцентристи Національної коаліційної партії Петтері Орпо та право-популісти партії «Істинні фіни» на чолі з Рійккою Пуррою, як очікується, отримає близько 20% голосів, наступного тижня можуть початися переговори щодо формування правлячої коаліції.
Загалом за 200 місць у парламенті Фінляндії змагаються понад 2 400 кандидатів від 22 партій. Перші оцінки результатів очікуються незабаром після закриття виборчих дільниць о 20:00 за місцевим часом.
Попередні парламентські вибори в країні відбулися у квітні 2019 року.
Як повідомляв Укрінформ, у неділю, 2 квітня, новий склад парламенту, вже вп’яте за останні два роки, обирають і громадяни Болгарії.