Експрезидент Дональд Трамп погодився на заставу 200 тис. доларів та інші умови перебування на свободі у справі щодо спроби спотворити результати президентських виборів 2020 року в окрузі Фултон штату Джорджія.

Як передає Укрінформ з посиланням на CNN, про це домовилися в понеділок його адвокати з окружною прокуратурою.

Умовами звільнення експрезидентові заборонено використовувати соціальні мережі для залякування 18 співвідповідачів у цій справі, а також свідків та інших співучасників змови.
«Відповідач не повинен вчиняти жодних дій, спрямованих на залякування будь-якої особи, котра, як йому відомо, є співвідповідачем або свідком у цій справі, або іншим чином перешкоджати здійсненню правосуддя», – ідеться в наказі, підписаному суддею Верховного суду округу Фултон Скоттом Макафі.
Кримінальна справа є четвертою, порушеною проти колишнього президента цього року.
У справі про неналежне поводження з таємними документи Трамп був звільнений під особисте зобов'язання щодо обмеження контактів зі свідками.
Там само він був звільнений у справі про підрив виборів, порушеній у Вашингтоні. Умови звільнення охоплювали заборону спілкуватися зі свідками інакше ніж як через адвоката.
У нью-йоркській справі про виплату порнозірці коштів за мовчання Трамп отримав аналогічний наказ.
Нагадаємо: федеральне велике журі присяжних висунуло Трампу звинувачення щодо неправомірного поводження з секретними документами. Йому також пред'явлені звинувачення в штаті Джорджія за спроби спотворити результати волевиявлення на виборах 2020 року, а також у Нью-Йорку, де його звинувачують у фальсифікації документів, пов'язаних виплатою порноактрисі грошей за мовчання.
Фото: Tom Williams/CQ Roll Call