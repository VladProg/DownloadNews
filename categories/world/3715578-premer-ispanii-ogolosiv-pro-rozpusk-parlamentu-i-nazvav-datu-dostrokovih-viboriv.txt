Прем'єр-міністр Іспанії Педро Санчес оголосив у понеділок про розпуск парламенту, призначивши дострокові вибори на 23 липня, на тлі програшу його партії PSOE.

Про це повідомляє Reuters, передає Укрінформ.
«Я прийняв це рішення, вивчивши результати вчорашніх виборів. Хоча вчорашні вибори мали місцевий і регіональний масштаб, значення голосування несе в собі послання, яке виходить за рамки цього. Ось чому, як прем’єр-міністр і генеральний секретар PSOE, я особисто приймаю результати», - сказав Санчес в телезверненні до нації.
Як повідомлялося, Соціалістична робітнича партія (PSOE) Санчеса програла на місцевих виборах в Іспанії опозиційним консерваторам.
Консервативна Народна партія (PP) отримала перемогу в низці ключових мерій та регіонах.