Неподалік чеського міста Брно сталась дорожня аварія за участю туристичного та міжміського автобусів, унаслідок чого одна людина загинула і десятки травмовані.



JMK - Na 3. km D2 došlo ve směru na Brno poblíž Rebešovic k závažné dopravní nehodě dvou autobusů. Podle předběžných zpráv jeden z řidičů na místě zemřel, v obou autobusech jsou desítky zraněných. Na místě pracují všechny složky IZS. Komunikace je neprůjezdná. #policiejmk pic.twitter.com/vBEAbWpX9n
— Policie ČR (@PolicieCZ) July 17, 2023

Про це повідомляє у Твіттері чеська поліція, передає Укрінформ.

За даними правоохоронців, на місці загинув один із водіїв, 77 людей дістали травми, 14 із них у тяжкому стані.

На місці аварії працювали 15 пожежних бригад і 26 бригад медиків, постраждалих транспортували у лікарні гелікоптерами.

В одному з автобусів, за словами гетьмана Південно-Моравського краю Яна Гроліча, мали їхати туристи з Індії. За деякими даними, серед пасажирів були й інші іноземці.
Причини ДТП з’ясовуються.
Фото: Václav Šálek, ČTK