Президент Литви Гітанас Науседа закликав Європейський союз вже розробляти наступний пакет санкцій проти Росії, в який, на його думку, слід включити держкорпорацію "Росатом".

Про це повідомляє Укрінформ із посиланням на пресслужбу президента Литви.
"Щоб санкції працювали ефективно, ми закликаємо уникати винятків, які створюють нові способи обходу санкцій", - заявив Науседа на зустрічі з послами ЄС і запропонував уже зараз починати думати про 12-й пакет санкцій ЄС та внести до нього "Росатом".
Крім цього, президент Литви вкотре закликав країни ЄС домагатися створення міжнародного трибуналу з розслідування злочину агресії РФ, а також можливості використання заморожених у країнах ЄС російських активів для відновлення України після війни. Науседа також нагадав про необхідність приділяти більше уваги історичній пам’яті Європи, аби протистояти російській дезінформації та пропаганді.
Литовський лідер також поінформував послів ЄС про підтримку Литвою євроатлантичної інтеграції України. "Ми надіслали б позитивний сигнал Україні, розпочавши переговори про її членство в ЄС уже цього року", - сказав Науседа і додав, що на позитивну оцінку також заслуговують зусилля Молдови з проведення реформ.
Як повідомляв напередодні Укрінформ, Науседа заявляв, що саміті у Вільнюсі, який відбудеться 11-12 липня, слід ухвалити конкретні рішення щодо членства України в НАТО, оскільки вже недостатньо повторень старої формули про “відкриті двері” Альянсу.
Фото: DELFI