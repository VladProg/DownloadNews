Федеральне бюро розслідувань (ФБР) США виявило та нейтралізувало пакет шкідливих програм під назвою "Snake", які використовують у Федеральній службі безпеки (ФСБ) рф.

Про це повідомляє Міністерство юстиції США, передає Укрінформ.
"Завершилася операція під кодовою назвою "MEDUSA" щодо порушення глобальної однорангової мережі комп'ютерів, скомпрометованих складним шкідливим програмним забезпеченням під назвою "Snake", - йдеться у повідомленні.
Зазначається, що уряд США авторами "Snake" працівників підрозділу Центру 16 Федеральної служби безпеки росії.
"Протягом майже 20 років цей підрозділ використовував версії шкідливого ПЗ "Snake" для крадіжки конфіденційних документів із сотень комп'ютерних систем щонайменше у 50 країнах, що входять до НАТО", - повідомили у відомстві.
Йдеться про дані членів урядів країн НАТО, журналістів та інших об'єктів, які становлять інтерес для росії.
Знищенням шкідливої мережі "Snake" займалися Нью-Йоркське відділення ФБР, кіберпідрозділ ФБР, прокуратура США зі східного округу Нью-Йорка та відділ контррозвідки та експортного контролю Управління національної безпеки.
Як повідомляв Укрінформ, російські хакери вивели з ладу сайт французького сенату.
Фото: Shutterstock/Militarist