Через шторм у Чорному морі на мілину поблизу Анапи (РФ) викинуло суховантаж під прапором Беліза.

Про це повідомляє у Телеграмі Росморрічфлот, передає Укрінформ.
Як зазначається, сильний шторм викинув суховантажне судно Blue Shark під прапором Беліза на мілину біля узбережжя Анапи в районі селища Вітязево у Росії. Воно було з вантажем ячменю для Єгипту в морському порту Тамань.
За словами капітана судна, на борту перебуває 21 особа екіпажу - громадяни Сирії, Індії та Єгипту.
Вітер і хвилі зірвали судно з якорів ввечері 26 листопада воно дрейфувало у бік берега, поки не сіло на мілину.
Наразі суховантажперебуває на мілині в безпосередній близькості від берега.
Спеціалісти розробляють план аварійно-рятувальної операції.
Раніше Укрінформ повідомляв, що в окупованому Криму триває сильний шторм, негода знищує прибережні захисні споруди загарбників. Через негоду без електропостачання на півострові залишаються майже пів мільйона людей.

Фото: paluba.media