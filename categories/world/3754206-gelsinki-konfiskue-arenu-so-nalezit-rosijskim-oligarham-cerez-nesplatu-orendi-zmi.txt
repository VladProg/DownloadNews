Влада фінської столиці Гельсінкі може забрати під свій контроль одну з найбільших у країні арену, що належить російським олігархам, через невчасну сплату оренди.

Як передає Укрінформ, про це повідомляє Yle.
Зазначається, що до цього часу міська влада не мала права взяти під свій контроль акції компанії, яка управляє ареною «Гельсінкі», оскільки орендна плата за ділянку і податок на нерухомість сплачувалися вчасно.
Останній внесок за оренду - 100 000 євро - виявився несплаченим. Внесок мав бути перерахований у середині липня.
Наступний платіж має бути здійснений у середині жовтня.
Якщо орендну плату не буде сплачено, арену доведеться продати через її конфіскацію.
Мер міста Юхану Вартіайнена висловила сподівання, що у довгостроковій перспективі в арени з'явиться новий приватний власник.
Міністр закордонних справ Еліна Валтонен раніше заявила, що влада шукає вихід із ситуації.
Арена «Гельсінкі», що вміщає 15 500 глядачів – один із найбільших у країні багатофункціональних майданчиків для проведення заходів. Генеральними власниками будівлі є російські олігархи Геннадій Тимченко та Роман Ротенберг, які внесені до списку санкцій через війну, розв'язану Росією в Україні. Росіяни володіють частиною арени через Arena Events.
Як повідомляв Укрінформ, Апеляційний суд міста Гельсінкі визнав законною конфіскацію коштів російського олігарха Аркадія Ротенберга в сумі €323 000, скасувавши рішення районного суду, який раніше наклав заборону на відповідні дії виконавчої служби.
Фото: All Over Press