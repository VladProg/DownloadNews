Губернатор Псковської області РФ Михайло Ведерніков заявив про атаку безпілотників на військовий аеродром.

Про це повідомляють російські ТГ-канали, передає Укрінформ.

«Міноборони у Псковському аеропорту відбиває атаку безпілотників. За попередньою інформацією, жертв немає. Масштаб руйнувань уточнюється» - повідомив Ведерніков.
За попередніми даними, в атаці на аеродром брали участь 10 безпілотників.

Водночас ТАСС повідомило, що у результаті удару пошкоджені чотири військові літаки ІЛ-76.
Як повідомляв Укрінформ, речник Повітряних сил ЗСУ Юрій Ігнат заявив, що атаки безпілотників на Москву є наслідком агресії РФ, і висловив переконання, що такі інциденти ставатимуться дедалі частіше.