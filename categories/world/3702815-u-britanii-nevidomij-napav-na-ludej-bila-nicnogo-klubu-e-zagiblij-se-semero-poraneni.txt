В англійському місті Корнволл внаслідок нападу чоловіка з ножем біля нічного клубу загинула одна людина, ще семеро зазнали поранень.

Як передає Укрінформ, про це повідомляє The Independent.
«Поліція отримала виклик про серйозний інцидент біля нічного клубу Eclipse о 3:15 ночі в неділю, 30 квітня. Повідомлялося, що хтось мав при собі ніж і що кілька людей зазнали ножових поранень. На місці події підтверджено смерть 30-річного чоловіка», - йдеться у заяві правоохоронців із регіону Девон і Корнволл.
У поліції також додали, що ще семеро осіб зазнали поранень, їх госпіталізовано.
Зазначається, що правоохоронці затримали 24-річного жителя Бодміна за підозрою у вбивстві, замаху на вбивство та умисному завданні тяжких тілесних ушкоджень.
«На даний момент він залишається під вартою», – додали в поліції.
Розслідування триває.
Фото: dailyrecord.co.uk