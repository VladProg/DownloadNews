На Чапаєвському механічному заводі у Самарській області росії у четвер здетонувала вибухівка, є постраждалі.

Як передає Укрінформ, про це повідомляє в п’ятницю ТАСС.
«В одному з цехів Чапаєвського механічного заводу сталася детонація вибухової речовини, пожежі не виникло. Загинула одна людина, троє зазнали поранень», - сказав співрозмовник агентства з екстрених служб.
Чапаєвський механічний завод випускає широку гаму капсулів-детонаторів, піротехнічних реле, шнурів, що детонують, кумулятивних зарядів, герметичних вибухових патронів, патронованих емульсійних вибухових речовин.