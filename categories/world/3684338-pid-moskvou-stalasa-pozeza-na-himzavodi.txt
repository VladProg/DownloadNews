У підмосковному місті Долгопрудному у суботу, 18 березня, сталася пожежа на хімічному заводі.

Про це повідомляє Інтерфакс, передає Укрінформ.
«На хімічному виробництві у Долгопрудному (московська область) горить ємність із реагентами», – повідомили російському виданню в екстрених службах.
Зазначається, що одна людина дістала опіки.
Пожежа виникла на території виробничого об’єднання «Тонкий органічний синтез». Цей завод є одним з найстаріших і найбільших російських підприємств.
У регіональному управлінні МНС підтвердили, що на території підприємства горить ємність із хімічною рідиною на площі 50 квадратних метрів, є потерпілий.
Як повідомлялося, 16 березня сталася пожежа у будівлі прикордонного управління фсб по Ростовській області рф, на якій загинуло четверо людей.
Фото ілюстративне