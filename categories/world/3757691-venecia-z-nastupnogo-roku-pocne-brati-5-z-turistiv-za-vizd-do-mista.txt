Наступного року влада Венеції випробує схему, за якою відвідувачі, які здійснюють одноденну поїздку, повинні будуть заплатити 5 євро за в’їзд до міста.

Як передає Укрінформ, про це повідомляє Asia One.
"5 вересня міська рада повідомила, що Венеція планує здійснити експеримент з платою за в'їзд до міста у розмірі 5 євро для одноденних мандрівників, щоб спробувати впоратися з потоком туристів, яких приваблюють її відомі канали", - йдеться у повідомленні.
Мета полягає тому, щоб знайти новий баланс між правами тих, хто живе, навчається або працює у Венеції, і тих, хто відвідує місто, зазначили у мерії Венеції.
Точні дати реалізації плану та те, як він буде виконуватися, будуть узгоджені після остаточного затвердження міською радою, яке очікується наступного тижня.
Як повідомляв Укрінформ, в Організації Об’єднаних Націй з питань освіти, науки та культури (ЮНЕСКО) запропонували додати Венецію до переліку об’єктів всесвітньої спадщини, які перебувають під загрозою зникнення.