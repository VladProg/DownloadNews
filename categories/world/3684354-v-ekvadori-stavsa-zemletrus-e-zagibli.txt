В Еквадорі та на півночі Перу в суботу стався землетрус, унаслідок якого загинуло щонайменше чотири особи, багато людей перебувають під завалами.

Як передає Укрінформ, про це повідомляє АР.
За даними Геологічної служби США, землетрус магнітудою 6,8 бала стався неподалік тихоокеанського узбережжя, приблизно за 80 км на південь від Гуаякіля - другого за величиною міста Еквадору.
Президент країни Гільєрмо Лассо звернувся до громадян з проханням зберігати спокій.
Зазначається, що одна жертва - пасажир автомобіля, притиснутий уламками будинку.

В Еквадорі стався землетрус магнітудою 6,9 бала, повідомляє Reuters з посиланням на дані Європейсько-середземноморського сейсмологічного центру.

Поштовхи сталися на глибині 10 км. Місцеві жителі у соцмережах публікують відео руйнувань.

Volcaholic pic.twitter.com/oxZ70rrw1E
— Ukrinform (@UKRINFORM) March 18, 2023

У прибережному штаті Ель-Оро три людини загинули й кілька опинилися під завалами.