Безпілотник увечері 10 травня атакував будівлю військкомату в м.Стародубі Брянської області росії.

Як повідомляє Укрінформ, про це написав 11 травня Телеграм-канал Baza.
Видання стверджує, ніби безпілотник був українським.
Раніше, вночі, губернатор Брянської області Олександр Богомаз повідомив про атаку «українським безпілотником» адміністративної будівлі в Стародубі. За його словами, ніхто не постраждав. На місці працюють оперативні служби.
Після початку росією повномасштабної війни проти України різні об’єкти на території рф регулярно бувають атаковані безпілотниками. З іншого боку були численні спроби підпалу військкоматів. Значна частина активістів, які робили це, були затримані, а також засуджені – на значні строки ув’язнення.
Фото: Getty Images