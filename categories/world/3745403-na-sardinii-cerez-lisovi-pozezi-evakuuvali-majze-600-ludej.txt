На середземноморському острові Сардинія в Італії вирують понад 50 лісових пожеж, що призвело до евакуації майже 600 людей.

Як передає Укрінформ, про це повідомляє Euronews.
Як зазначається, середземноморський острів Сардинія охоплює понад 50 лісових пожеж, сильні вітри роздмухують вогонь та ускладнюють спроби тримати вогонь під контролем.
"Близько 600 людей евакуювали з міст та селищ на східному узбережжі острова, зокрема мешканців муніципалітету Позади, де одна велика пожежа спалахнула в неділю", - йдеться у повідомленні.
Туристів, які зупиняються у кемпінгах, розкішних курортах, готелях та прилеглих ресторанах, також попросили виїхати з острова.
Поранення отримала 70-річна жінка, як вирішила залишитися у своєму будинку в містечку Болотана, попри масштабну пожежу. Її врятували рятувальні служби у понеділок.
Шість команд пожежників, зокрема 30 офіцерів та 12 автомобілів, були розгорнуті в регіоні, а декілька літаків скидали воду на пожежі в неділю – і практично безрезультатно.
Очікується, що коли вітер ослабне, це полегшить роботу рятувальників.
Як і у випадку Сицилії, яка нещодавно постраждала від руйнівних лісових пожеж, які призвели до тимчасового закриття її головних аеропортів у Палермо та Катанії, причина початку пожеж на Сардинії поки що не з’ясована, хоча розглядається версія навмисного підпалу.
Як повідомляв Укрінформ, у місті Адана, що на південному сході Туреччини, виникла пожежа на сміттєпереробному заводі, яка згодом поширилася ще на одне підприємство.
Фото ілюстративне, ДСНС