На заході Афганістану в провінції Герат у неділю, 15 жовтня рано вранці стався потужний землетрус магнітудою 6,4 бала.

Як передає Укрінформ, про це повідомляє Європейсько-Середземноморський сейсмологічний центр (EMSC).
За його інформацією, землетрус стався за 32 кілометри на північний захід від адміністративного центру провінції міста Герат о 3:36 за часом UTC (5:36 за Києвом).
Епіцентр залягав на глибині десяти кілометрів.
Інформація про можливі жертви та руйнування поки не надходила.
Попередній землетрус у провінції Герат магнітудою 6,3 стався 11 жовтня. Тоді щонайменше одна людина загинула.
Як повідомляв Укрінформ, на початку жовтня в Афганістані сталося два потужних землетруси, в результаті яких, за заявою уряду Талібану, загинули понад 2400 людей і ще понад 9000 зазнали поранень.
Підземні поштовхи пошкодили або зруйнували понад 1 320 будинків.
Водночас, що остаточна кількість жертв ще не встановлена, оскільки постійно надходить інформація з більш віддалених частин країни, де важко організувати операції з надання допомоги та порятунку.