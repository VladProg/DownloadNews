У місті Сочі в РФ вранці 20 вересня спалахнула сильна пожежа - загорівся резервуар із дизельним паливом.

Як передає Укрінформ, про це повідомляє у Teлеграмі губернатор Краснодарського краю Веніамін Кондратьєв.
Пожежа сталася в Адлерському районі.
"В Адлерському районі Сочі рано-вранці загорівся резервуар з дизельним паливом", - йдеться у дописі.

Площа пожежі складає 96 кв.м. За попередніми даними, постраждалих немає.
На місці працюють понад 60 осіб та 15 одиниць техніки.
"Загрози розповсюдження вогню немає. Причини того, що сталося, з'ясовуються", - написав чиновник.

Як відомо, в цьому районі знаходиться Сочінський міжнародний аеропорт або Адлерський аеропорт (IATA) - він обслуговує Сочі, Туапсе та Абхазію.
Як повідомляв Укрінформ, 3 вересня на території нафтобази «Ручьи» у Червоногвардійському районі Санкт-Петербурга (РФ) у неділю сталася пожежа.