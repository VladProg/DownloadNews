У результаті пошуково-рятувальних робіт, проведених у районі Дулкадіроглу провінції Кахраманмараш, на 227-й годині після землетрусу 74-річна Джеміле Кекеч була врятована живою та доставлена до лікарні.

Про це повідомляє Укрінформ з посиланням на TRT Haber.
“Продовжуючи пошуково-рятувальні роботи на уламках зруйнованого будинку в Кахраманмараші, команда витягла 74-річну Джеміле Кекеч живою на 227 годині», - повідомляє телеканал.
Окрім того, 42-річну жінку вдалося врятувати через 222-й годині після землетрусу.
Рятувальники розповіли, що проводили роботи з ідентифікації чотирьох тіл, коли випадково почули стогін з проханням про допомогу та почали прокладати шлях, аби витягнути того, хто його подавав. Коли вони дісталися до жінки, то змогли дотягнутися до її руки, яка була теплою, що дало надію врятувати постраждалу живою.
Як повідомляв Укрінформ, кількість загиблих внаслідок землетрусів у Туреччині та Сирії перевищила 41 тисячу.
Фото: АА