У Брянській області РФ пролунали вибухи, повідомляють нібито про відбиття атаки невідомих безпілотників силами ППО.

Про це повідомляє Укрінформ із посиланням на російські ЗМІ.
За даними Міноборони РФ, вночі в небі Брянської області нібито було знищено щонайменше чотири дрони-камікадзе літакового типу.

За даними губернатора Брянської області РФ Олександра Богомаза, дрони-камікадзе були виявлені в небі Брасівського району та над Стародубським муніципальним округом.
За його словами, внаслідок вибухів постраждалих та руйнувань не виявлено.

Як раніше повідомляло агентство, російські війська здійснили пуск ударних безпілотників типу Shahed.
Загалом же за рік Росія випустила по Україні понад дві тисячі «Шахедів».