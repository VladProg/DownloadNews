Кількість постраждалих унаслідок вибуху в порту Деріндже, що на північному заході Туреччини, зросла до 10, пошкоджені 13 елеваторів.

Про це журналістам на місці події розповів губернатор провінції Коджаелі Седдар Йавуз, повідомляє Укрінформ із посиланням на Habertürk TV.
“10 людей зазнали поранень у результаті інциденту. На цей час, після перевірки, маємо інформацію, що під завалами нікого немає”, - поінформував губернатор.


#SONDAKİKA - TMO silosunda patlama: 10 yaralı... Kocaeli Valisi @SeddarYavuz: "Enkaz altında kimse yok, kontroller yapıldı." pic.twitter.com/3BPHODaqmW
— Habertürk TV (@HaberturkTV) August 7, 2023

За його словами, розслідування інциденту триває. Попередньо причиною вибуху він назвав зерновий пил усередині силосів, а також припустив, що сприяти цьму могла спекотна погода. Тому було вжито заходів, аби не було повторних вибухів.
Як зазначив телеканал, пошкоджено 13 із 30 портових силосів.
Як повідомляв Укрінформ, у понеділок в Адані, що на південному сході Туреччини, сталася пожежа на двох підприємствах у промисловій зоні.
Фото ілюстративне