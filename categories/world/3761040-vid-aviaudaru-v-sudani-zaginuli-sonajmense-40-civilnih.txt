Унаслідок авіаудару по ринку й житлових кварталах, у Судані загинули щонайменше 40 цивільних.

Як повідомляє Укрінформ, про це пише Сіньхуа.

“Щонайменше 40 цивільних загинули у середу в Ніалі, столиці південно-західного штату Судану Південний Дарфур, у результаті авіаудару по популярному ринку й цивільних районах”, - йдеться у матеріалі.

Зазначається, що обстріл вівся із кількох літаків.

До лікарні аль-Вохда в Ніалі надійшла велика кількість пацієнтів із травмами, частина з яких згодом померла. За словами медиків, кількість жертв може зрости.

Нагадаємо: криваве протистояння між Силами швидкого реагування та регулярною армією у Судані триває з 15 квітня. Відтоді загинуло понад 3 тис. людей й понад 6 тис. отримали поранення, ще 3 млн суданців стали біженцями або вимушеними переселенцями.