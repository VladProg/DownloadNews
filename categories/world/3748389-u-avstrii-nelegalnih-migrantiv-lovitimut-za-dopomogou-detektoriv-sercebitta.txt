Поліція Австрії почала застосовувати при прикордонному контролі детектори серцебиття для перевірки вантажівок на предмет наявності в них нелегальних мігрантів.

Про це повідомляє Укрінформ з посиланням на сайт МВС Австрії.
"Детектори серцебиття відіграватимуть важливу роль у прикордонному контролі. Пристрої є найсучаснішими, і поліція зможе ще ефективніше боротися зі злочинцями, які займаються контрабандою людей", - заявив міністр внутрішніх справ Австрії Герхард Карнер під час передачі приладів у Нікельсдорфі.
Загалом було передано шість пристроїв для виявлення серцебиття, які будуть використовуватися для прикордонного контролю. З їх допомогою перевірки вантажівок відбуватимуться швидко, адже раніше треба було здійснювати розвантаження підозрілих машин.
Крім того, поліція Австрії планує придбати сім додаткових автомобілів з тепловізійними системами, а також більше інших теплові зорів та приладів нічного бачення для поліцейських, які несуть службу на кордоні.
Як відомо, з метою боротьби з незаконною міграцією Австрія ввела стаціонарний прикордонний контроль з Угорщиною та Словенією, а також проводить перевірки на кордонах з Італією та Словаччиною.
Фото: BMI / Jürgen Makowecz