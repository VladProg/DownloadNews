В ізраїльському місті Тель-Авів сьогодні відбулися сутички між прихильниками та противниками диктатури еритрейського уряду та поліцією, унаслідок чого поранень зазнали близько 160 людей.

Про це інформує The Times of Israel.
Як зазначається, спочатку сутички виникли між поліцією та опонентами режиму Асмери біля місця, де мав відбутися захід, організований посольством Еритреї.
Протестувальники прорвалися через загородження та почали погроми. Тоді правоохоронці були змушені застосували світлові та шумові гранати.
У поліції пояснили, що пізніше поліцейські відкрили вогонь, коли відчули, що їхньому життю загрожує небезпека.

Згідно з останньою інформацією, поранень зазнали близько 160 людей, серед них щонайменше 30 правоохоронців. За даними однієї з лікарень, 15 постраждалих перебувають у важкому стані.
Окрім того, 39 протестувальників було заарештовано.
Як повідомлялося, сотні німецьких поліцейських намагалися вгамувати натовп, який протестував проти проведення еритрейського культурного фестивалю у місті Гіссен.
Фото: Doron Kliger