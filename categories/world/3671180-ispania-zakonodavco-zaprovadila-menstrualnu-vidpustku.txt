Іспанія першою у Європі ухвалила закон, що дає право жінкам з особливо болючою менструацією брати кількаденну оплачувану відпустку.

Як повідомляє кореспондент Укрінформу, про це пише Euronews.
“Закон дає право на триденну оплачувану “менструальну відпустку” із можливістю її продовження до п’яти днів для жінок із менструацією, здатною викликати непрацездатність, спричиняючи сильні болі, запаморочення, нудоту та навіть блювоту”, - йдеться у матеріалі.
Зазначається, що для отримання відпустки необхідно отримати довідку у лікаря, а витрати візьме на себе система державного соціального забезпечення.
“Затверджений парламентом у четвер закон - складова ширшого пакета щодо сексуальних та репродуктивних прав, до якого входить й дозвіл усім, старшим 16 років, на аборт та вільну зміну гендеру на посвідченні особи”, - стверджує Euronews.
На переконання авторів закон, він допоможе подолати стереотипи та міфи, які досі оточують менструацію та ускладнюють життя жінок.
Фото: Canva