Адміністрація Байдена планує передати Ізраїлю високоточні бомби на загальну суму $320 мільйонів у контексті реалізації політики щодо зменшення жертв серед цивільного населення.

Про це повідомляє WSJ, передає Укрінформ.
«Адміністрація надіслала 31 жовтня офіційне повідомлення лідерам Конгресу про заплановану передачу Spice Family Gliding Bomb Assemblies – високоточної зброї, яка застосовується з військових літаків»,- зазначається у повідомленні.
При цьому планується також надання технічної підтримки, тестування та інших технологій, пов’язаних із застосуванням цього виду озброєння у бойових умовах.
Як повідомляв Укрінформ, у понеділок відбулися телефонні переговори президента США Джо Байдена й прем’єр-міністра Ізраїлю Беньяміна Нетаньягу. Серед головних тем йшлося про звільнення заручників із полону ХАМАСу, забезпечення гуманітарних пауз та зменшення жертв серед цивільних у секторі Гази.
Фото: Israel Defense Forces