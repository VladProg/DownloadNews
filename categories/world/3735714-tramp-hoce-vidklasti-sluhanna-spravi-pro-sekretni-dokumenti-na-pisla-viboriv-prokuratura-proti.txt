Спецпрокурор Джек Сміт заявив федеральному судді про відсутність причин для перенесення дати початку судового розгляду справи про зберігання секретних документів експрезидентом США Дональдом Трампом.

Як передає Укрінформ, про це повідомляє CNN.
Адвокати Трампа стверджують, що неможливо сформувати справедливий склад журі присяжних до виборів 2024 року.
Проте прокурори, які наполягають на призначенні початку судового розгляду справи на середину грудня, не бачать підстав для відтермінування початку судового процесу у справі про зберіганні таємних документів та перешкоджанні щодо їх повернення державним органам з боку Трампа.
«Прокуратура визнає, що відбір журі присяжних в цій справі може займати більше часу, ніж в інших випадках, але це є причиною почати процес швидше, ніж пізніше», - йдеться у клопотанні правоохоронців.
Також спецпрокурори звинуватили команду Трампа у тому, що вони надали «оманливу» картинку кількості доказів, які прокурори передали обвинуваченим у справі.
Як повідомляв Укрінформ, експрезидент США Дональд Трамп 13 червня оголосив у федеральному суді в Маямі, що не визнає себе винним за кримінальним обвинуваченням у неналежному зберіганні таємних документів та перешкоджанні щодо їх повернення державним органам.
У разі визнання Трампа винним йому загрожує до 20 років ув’язнення. Однак якщо він знову стане президентом, то помилує себе.
Фото: The White House