За останню добу у Греції виникла 51 нова лісова пожежа, більшість оперативно загасили; нині у країні налічується 96 активних пожеж.

Про це повідомляє Ekathimerini, передає Укрінформ.
На острові Родос та у регіоні Ахая бригади пожежників намагаються загасити лісові пожежі, також проводиться скидання води авіацією.
На північному сході острова Корфу до боротьби з пожежами залучено 4 літаки та 2 гелікоптери.
Слідчі намагаються встановити причини займань.
Раніше повідомлялося про 82 активні пожежі на території Греції, де нині спостерігається рекордна спека.
Фото: ekathimerini.com