Офіційний Ватикан повідомив у п’ятницю, що Папа Римський Франциск успішно одужує після перенесеної операції: він почав користуватися кріслом і читати газети.

Як передає Укрінформ, про це повідомляє ANSA.
«Після сніданку Його Святість провів більшу частину ранку в кріслі. Це дозволило йому почитати газети та знову почати роботу», – сказав речник Ватикану Маттео Бруні.
Він додав: «команда лікарів повідомляє, що клінічна картина поступово покращується, а післяопераційний перебіг нормальний».
Як повідомлялося, 86-річному Папі Римському Франциску у середу провели операцію на черевній порожнині у римській лікарні імені Джемеллі. Він пережив втручання, яке тривало три години, без ускладнень і має залишитися у лікарні на кілька днів.
Усі аудієнції за участі понтифіка до 18 червня скасовані.
На початку липня минулого року Папа Римський Франциск переніс планову операцію з приводу симптоматичного дивертикулярного стенозу товстої кишки. Операцію проводила медична група з 10 осіб.