Понад 40 цивільних осіб загинули в результаті нападу ополченців на табір для переміщених осіб у провінції Ітурі на сході Демократичної Республіки Конго рано вранці в понеділок.

Про це повідомляє Reuters із посиланням на місцевий уряд, передає Укрінформ.
За їхніми словами, відповідальність за вбивства в таборі Лала несе угруповання т.з. "Кооперативу з економічного розвитку Конго" (CODECO) - одне з багатьох ополченських угруповань, що діють на охопленому конфліктом сході Конго.
"Ополченці вбили 46 людей ножами і вогнепальною зброєю, а інших спалили в їхніх будинках посеред табору", - повідомив голова району Жан Рішар Ленга.
"Все село зараз в жалобі, це дуже сумно", - сказав він.
Керівник правозахисної групи Шаріте Банза повідомила про 46 загиблих, додавши, що тіла жертв будуть поховані в братській могилі.
Наразі влада все ще шукає тіла загиблих.
Як повідомляв Укрінформ, правозахисні групи повідомили про те, що повстанці-екстремісти на сході Конго вбили щонайменше 18 людей у кількох селах.
Фото: Twitter