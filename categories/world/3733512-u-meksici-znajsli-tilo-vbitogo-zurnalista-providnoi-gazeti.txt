Правоохоронці виявили тіло кореспондента однієї з провідних газет Мексики в західному штаті Наяріт через кілька днів після того, як він був оголошений зниклим безвісти.

Як передає Укрінформ, про це повідомляє BBC.
59-річний Луїс Мартін Санчес Іньїгес працював в газеті La Jornada і вважався зниклим безвісти з середи.
Його смерть розглядають як вбивство, пов'язане з його роботою.
Санчес є одним із трьох журналістів, яких викрали в штаті за останні кілька діб. Два повідомлення були прикріплені до його грудей, але влада не розкрила їхній зміст.
У лютому цього року фотокореспондент новин Хосе Раміро Араухо був убитий у північному штаті Нижня Каліфорнія.
Крім цього, в La Jornada заявили про вбивства щонайменше чотирьох інших людей.
Зазначається, що міжнародні організації зі свободи преси постійно називають Мексику однією з найнебезпечніших країн для роботи журналістів.
За даними міжнародної правозахисної групи «Репортери без кордонів», з 2000 року в країні вбито майже 150 журналістів.
Як повідомляв Укрінформ, у Баменді бойовики застрелили журналіста, що стало третім вбивством працівника ЗМІ в Камеруні цього року.
Фото: Pledge Times