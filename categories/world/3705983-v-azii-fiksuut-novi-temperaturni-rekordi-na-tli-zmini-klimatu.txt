У В’єтнамі зафіксовано найвищу температуру за всю історію країни, трохи вище 44 градусів Цельсія, у той час як експерти прогнозують, що і вона незабаром буде перевищена через зміну клімату.

Як передає Укрінформ, про це повідомляє BBC.
Температурний рекорд був встановлений в північній провінції Тхань Хоа, де чиновники попередили людей залишатися вдома в найспекотніший час дня.
У в’єтнамській столиці Ханой експерт зі зміни клімату Нгуєн Нгок Хуй розповів, що новий рекорд у В’єтнамі викликає «тривогу», враховуючи «контекст зміни клімату та глобального потепління».
«Я вірю, що цей рекорд ще буде оновлений багато разів. Цей рекорд підтверджує, що екстремальні кліматичні моделі є правдивими», - сказав він.
З початку індустріальної ери середня температура у світі уже потеплішала приблизно на 1,1°C, і температури зростатимуть і надалі, якщо уряди не різко скоротять викиди вуглецю.
Зазначається, що в інших країнах Азії також спостерігається надзвичайно спекотна погода.
У Таїланді заявили про рекордні 44,6 градусів Цельсія у західній провінції Мак. Тим часом ЗМІ М'янми повідомили, що в місті на сході зафіксовано 43,8 градусів, що є найвищою температурою за останні десятиліття.
Як повідомляв Укрінформ, Японія надасть $25 мільйонів кліматичному фонду Азіатського банку розвитку (АБР) для допомоги країнам Азіатсько-Тихоокеанського регіону з вирішенням проблем зміни клімату.
Фото: Huu Khoa