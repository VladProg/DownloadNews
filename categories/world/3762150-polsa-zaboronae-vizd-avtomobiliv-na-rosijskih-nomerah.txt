Польща із неділі, 17 вересня, запроваджує заборону на в’їзд автомобілів, зареєстрованих у Росії.

Про це повідомляє Укрінформ із посиланням на The Guardian.
Міністр міністр внутрішніх справ і адміністрації Польщі Маріуш Камінський заявив, що заборона є ще однією частиною санкцій, запроваджених проти Росії та її громадян у зв’язку з війною в Україні.
Прикордонна служба Польщі зазначає, що забороняється придбання, імпорт або передача до Європейського Союзу прямо чи опосередковано автомобілів та інших транспортних засобів, призначених переважно для перевезення 10 осіб, у тому числі легкових та вантажних автомобілів (з кузовом універсал), і гоночних автомобілів, якщо вони походять або експортуються з Росії.
Як повідомлялося, раніше Латвія, Литва, Естонія заборонили в'їзд автотранспорту з номерами РФ, оскільки він підпадає під дію європейських санкцій.