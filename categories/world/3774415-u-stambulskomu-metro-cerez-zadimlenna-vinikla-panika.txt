У Стамбульському метро, на вузловій станції Єнікапи через задимлення внаслідок несправності гальмівної системи вагона потяга метро, сталася паніка та тиснява.

Про це повідомляє Укрінформ з посиланням на CNN Türk.
“Дим, який з'явився з вагона метро, ​​що курсує за маршрутом M1 Єнікапи-Кіразли на станції метро Єнікапи у Фатіху (історичний центр - ред.), викликав страх і паніку”, - повідомляє телеканал.


İstanbul'da metro istasyonunda yangın paniği https://t.co/VJ1lANgQ8I pic.twitter.com/Tgyu6rswBG
— Sözcü (@gazetesozcu) September 8, 2023

Інцидент стався близько 21:00 вчора ввечері, через сильне задимлення спрацювала пожежна сигналізація.
Рух потягів було тимчасово припинено, несправний вагон було відбуксировано. Через спроби пасажирів щонайшвидше покинути станцію метро, у підземці сталася тиснява.
Як повідомляв Укрінформ, на червоній гілці Київського метрополітену тимчасово припинявся рух поїздів через падіння людини на колії.
Фото: CNN Türk