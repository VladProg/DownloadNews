Російський літак пошкодив американський безпілотник MQ-9, який виконував завдання в Сирії, спрямоване проти сил ІДІЛ.

Як передає Укрінформ, про це йдеться у повідомленні Центрального командування ВПС США.
«23 липня 2023 року о 12:23 за східним часом російський винищувач пролетів небезпечно близько до американського безпілотника MQ-9, який виконував місію зі знищення "ІДІЛ". Переслідуючи MQ-9, винищувач випустив сигнальні ракети з позиції безпосередньо над ним, при цьому відстань між літаками становила лише кілька метрів», - зазначив командувач 9-ої повітряної армії ВПС США Алексус Грінкевич. - Одна з російських ракет влучила в американський MQ-9, серйозно пошкодивши його пропелер. На щастя, MQ-9 зміг продовжити політ і безпечно повернувся на місце базування».


On July 23 Russian military aircraft deployed flares, damaging a U.S. MQ-9 while conducting a defeat-ISIS mission. For the full statement by Lt. Gen. Alex Grynkewich, Commander, 9th AF (AFCENT) visithttps://t.co/5cQm8MQ6aQ@CENTCOM @DeptofDefense @usairforce @CJTFOIR pic.twitter.com/ViVTI3P05i
— US AFCENT (@USAFCENT) July 25, 2023

За словами Грінкевича, кричуще нехтування безпекою польотів відвертає увагу від операцій із забезпечення остаточної поразки "ІДІЛ".
«Ми закликаємо російські сили у Сирії негайно покласти край цій бездумній, неспровокованій і непрофесійній поведінці», - додав він.
На початку липня російські винищувачі Су-35 так само переслідували американські безпілотники над Сирією, які виконували завдання щодо знешкодження "ІДІЛ", випустивши поблизу нього кілька сигнальних ракет.
Фото: US Air Force