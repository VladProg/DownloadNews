Американські посадовці вважають, що літак, на борту якого перебував ватажок ПВК "Вагнер" Євген Пригожин, розбився внаслідок змови з метою вбивства, при цьому він не був збитий ракетою класу «земля-повітря».

Про це повідомляє WSJ, передає Укрінформ.
"За попередніми даними, літак лідера ПВК "Вагнера" збила не ракета «земля-повітря»", - йдеться у публікації.
За попередніми оцінками, що, як підкреслили офіційні особи, є неповними, на борту літака вибухнула бомба. Також розглядається версія саботажу.
Водночас видання The New York Times пише, що на Заході підтверджують факт загибелі Пригожина внаслідок аварії літака у Тверській області. Неназваний високопоставлений представник західної розвідки на умовах анонімності сказав, що "існує висока ймовірність" того, що Євген Пригожин був на борту літака, який розбився напередодні.
За його словами, цей висновок ґрунтується на "безлічі показників", які були опрацьовані.
Як повідомлялося, 23 серпня у Тверській області (РФ) розбився приватний літак, на борту якого, за попередньою інформацією, перебував ватажок ПВК "Вагнер" Євген Пригожин.