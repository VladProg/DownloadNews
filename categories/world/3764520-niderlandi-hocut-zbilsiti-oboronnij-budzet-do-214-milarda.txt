Міністр оборони Нідерландів Кайса Оллонгрен заявила, що Нідерланди у 2024 році збільшать бюджет на оборону до €21,4 млрд.

Про це вона написала у соціальній мережі X (колишній Twitter), передає Укрінформ.
“У 2024 році уряд збільшить витрати на оборону до €21,4 млрд. Завдяки цьому ми зможемо посилити боєздатність та бойову міць”, - написала вона.
Вона також зазначила, що завдяки цьому Нідерланди можуть розраховувати на довгострокову фінансову безпеку, розширення співпраці з партнерами з ЄС та НАТО та продовження підтримки України.

Het kabinet verhoogt in 2024 de Defensie-uitgaven naar 21,4 miljard. Hiermee kunnen we de gereedheid en gevechtskracht versterken.

Langdurige financiële zekerheid
Meer samenwerking met EU & NAVO partners
Steun Oekraïne gaat door#Prinsjesdaghttps://t.co/sH0qz0kMEZ pic.twitter.com/R32NwcBPGr
— Kajsa Ollongren (@DefensieMin) September 19, 2023

Як повідомляв Укрінформ, Чехія досягла домовленості з Данією та Нідерландами щодо постачання зброї Україні за їх фінансової підтримки.
Відповідну угоду підписано у вівторок на базі ВПС США “Рамштайн” у Німеччині під час зустрічі Контактної групи з допомоги Україні, передає Укрінформ із посиланням на Міноборони Чехії.
За даними Міністерства оборони Чехії, Київ отримає як сучасну чеську зброю, так і модернізовану техніку, яка вже є на озброєнні збройних сил.
Першим проєктом стане передання 15 модернізованих танків Т-72ЕА. Поставки відбудуться в найближчі місяці.
Раніше Чехія у межах спільного проєкту з США та Нідерландами передала в Україну 45 модернізованих танків Т-72. У Чехії зауважили, що переговори щодо постачання обладнання відбуватимуться залежно від потреб української сторони.