У Нідерландах у марафоні візьмуть участь 17 тисяч людей, серед них родичі загиблих рейсу МН17.

Про це повідомляє Укрінформ із посиланням на NOS.
“Завтра в Роттердамському марафоні візьмуть участь близько 17 тисяч осіб. Марафон бігтимуть не лише професіонали. У кожного учасника своя історія. Майкл Ніволд бере участь у марафоні в пам'ять про свого молодшого брата Талландере, який загинув у катастрофі MH17”, - йдеться у повідомленні.

Фото: Rijnmond

Зазначається, що брату Майкла було 22 роки, коли він загинув 17 липня 2014 року.
Як повідомляв Укрінформ, Спільна слідча група (JIT) з розслідування щодо збиття літака рейсу МН17 у липні 2014 року в небі над Донеччиною дійшла висновку, що “є вагомі ознаки того, що президент росії приймав рішення щодо постачання тяжкого озброєння бойовикам “днр”.
У JIT також підкреслили, що МН17 збив російський “Бук”.
Під час пресконференції 8 лютого 2023 року журналістам представили аудіофайли, в яких росіяни говорять про те, що всі рішення щодо постачання “Буків” на територію України приймає найвище керівництво, тобто путін, а також аудіорозмови путіна та ігоря злотницького - лідера проросійських сепаратистів на сході України.
Пасажирський Boeing-777 "Малайзійських авіаліній", що виконував рейс MH17 з Амстердама в Куала-Лумпур, зазнав катастрофи на тимчасово окупованій частині Донецької області 17 липня 2014 року. На борту лайнера перебували 283 пасажири та 15 членів екіпажу, всі вони загинули.