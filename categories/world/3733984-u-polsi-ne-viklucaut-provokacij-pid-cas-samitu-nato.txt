У Польщі припускають, що під час час проведення у Вільнюсі саміту НАТО можливі провокації, зокрема з повітря чи з використанням нелегальних мігрантів.

Таку думку в коментарі Polsat News висловив уповноважений ряду з питань безпеки інформаційного простору, речник міністра – координатора з питань спецслужб Станіслав Жарин, передає Укрінформ із посиланням на PAP.
Жарин підкреслив, що Росія прагне скомпрометувати саміт НАТО, показати розбіжності між країнами-членами.
“Посилення російської пропаганди засвідчує, що Росія продовжує дії щодо залякування Заходу, аби змусити його відмовитися від прийняття жорстких рішень на Вільнюському саміті”, - заявив Жарин.
На його переконання, під час проведення саміту НАТО можливі провокації “із застосуванням міграційного шляху чи з повітря”.
“Ми повинні цьому протидіяти, показуючи, що ми об’єднані і рішуче налаштовані підтримувати Україну в її боротьбі проти Росії”, - наголосив Жарин.
Як повідомлялося, 11-12 липня у Вільнюсі відбудеться саміт НАТО, під час якого Україна прагне отримати чіткі гарантії безпеки та зрозумілу перспективу членства в Альянсі.