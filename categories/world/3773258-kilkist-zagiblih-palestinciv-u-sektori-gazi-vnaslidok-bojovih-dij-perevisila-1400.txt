Кількість палестинців, які загинули внаслідок авіаударів Ізраїлю у секторі Гази, сягнула понад 1400 осіб.

Як передає Укрінформ, про це повідомляє The Independent.
У Міністерстві охорони здоров’я Гази заявили, що під час бойових дій між Ізраїлем та угрупованням ХАМАС загинули 1417 палестинців.
У МОЗ додали, що близько 6268 осіб зазнали поранень внаслідок авіаударів Ізраїлю по анклаву.
Як повідомлялося, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару.
Ізраїль офіційно оголосив стан війни та мобілізував 300 тисяч резервістів для відповіді на терористичну атаку і вторгнення ХАМАС.
США, ЄС, Україна та низка інших держав засудили атаки по Ізраїлю.
Раніше повідомлялося про 1354 загиблих палестинців. Втрати Ізраїлю внаслідок бойових дій становлять 1300 осіб.
Фото: Yousef Mohammad / dpa