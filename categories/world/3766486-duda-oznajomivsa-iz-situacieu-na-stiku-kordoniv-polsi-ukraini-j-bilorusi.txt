Президент Польщі Анджей Дуда побував на стику кордонів РП, України і Білорусі та ознайомився з ситуацією на кордоні.

Про це у соцмережі X повідомила канцелярія президента Польщі, передає Укрінформ.
“Президент Анджей Дуда відвідав ділянку державного кордону – стик кордонів Польщі, Білорусі та України. Там він зустрівся з працівниками Прикордонної служби, поліції та військовими, які виконують завдання з охорони державного кордону”, - йдеться в повідомленні.


Prezydent @AndrzejDuda odwiedził rejon granicy państwa – trójstyk granic Polski, Białorusi i Ukrainy. Spotkał się tam z funkcjonariuszami @Straz_Graniczna, @PolskaPolicja i żołnierzami Wojska Polskiego wykonującymi zadania w zakresie ochrony granicy państwowej. pic.twitter.com/VzDRRoTdnb
— Kancelaria Prezydenta (@prezydentpl) September 26, 2023

Зазначається, що Дуда, який прибув у супроводі глави МВС й адміністрації РП Маріуша Камінського і голови Бюро національної безпеки країни Яцека Сєвєри, отримав інформацію про поточну ситуацію на кордоні з Україною та Білоруссю.


Prezydent @AndrzejDuda, Minister @MSWiA_GOV_PL @Kaminski_M_ oraz Szef @BBN_PL @JacekSiewiera zapoznali się z informacją na temat obecnej sytuacji na granicach z Ukrainą oraz Białorusią. pic.twitter.com/mKseCl71uA
— Kancelaria Prezydenta (@prezydentpl) September 26, 2023

Польський лідер також нагородив силовиків, які постраждали внаслідок агресії з боку нелегальних мігрантів, що намагалися проникнути з території Білорусі.


Prezydent RP @AndrzejDuda: Odznaczyłem dziś także funkcjonariuszy, którzy zostali poszkodowani na służbie, zostali zaatakowani i ranni. To cena jaką ponosi funkcjonariusz wykonujący rzetelnie obowiązki. Chylę głowę przez wszystkimi mundurowymi ze Straży Granicznej oraz innych… pic.twitter.com/aivCyqwwGP
— BBN (@BBN_PL) September 26, 2023

Стик кордонів України, Польщі й Білорусі було офіційно визначено в межах тристоронньої міжурядової угоди від 2013 року. Її позначено прикордонним знаком "Буг".
Як повідомлялося, торік Польща побудувала фізичне та електронне загородження на кордоні з Білоруссю, з боку якої від 2021 року спостерігається штучно створений міграційний тиск з використанням великої кількості нелегалів із країн Африки та Азії.