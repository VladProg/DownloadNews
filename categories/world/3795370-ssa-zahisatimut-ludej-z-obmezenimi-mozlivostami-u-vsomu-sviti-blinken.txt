У Міжнародний день людей з обмеженими можливостями США підтвердили прихильність реалізації прав цієї категорії населення, а також прагнення зробити внесок у досягнення Цілей сталого розвитку, затверджених ООН у 2015 році.

Про це заявив державний секретар США Ентоні Блінкен, передає Укрінформ із посиланням на Голос Америки.
«Ми підкреслюємо значення включення людей з обмеженими можливостями як найважливішої умови ефективного здійснення Порядку денного на період до 2030 року», – йдеться в заяві Блінкена, опублікованій Держдепартаментом.
За словами держсекретаря, у світі налічується 1,3 мільярда люди з обмеженими можливостями. І 80% з них живуть у країнах, що розвиваються.
«Спираючись на досягнутий за багато десятиліть прогрес у просуванні прав та добробуту людей з обмеженими можливостями, Сполучені Штати прагнуть підтримати тих, хто захищає їхні права», – наголосив очільник американської дипломатії.
Блінкен також запевнив, що Держдепартамент продовжить роботу із захисту людей з обмеженими можливостями у всьому світі.
Як відомо, 3 грудня відзначається Міжнародний день людей з інвалідністю, встановлений Генеральною асамблеєю ООН.