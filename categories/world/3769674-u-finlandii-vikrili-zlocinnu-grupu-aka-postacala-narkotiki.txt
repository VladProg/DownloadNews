Фінські правоохоронці викрили діяльність злочинної групи, яка привозила до країни наркотичні засоби зі Швеції, серед затриманих є громадяни України.

Як передає Укрінформ, про це повідомляє Yle.
Велику міжнародну злочинну групу підозрюють у ввезенні до Фінляндії сотень кілограмів заборонених речовин, заявили у поліції Гельсінкі.
У ході попереднього розслідування поліція заарештувала 30 осіб, 17 з яких досі перебувають під вартою.
"Серед підозрюваних у злочинних діях – громадяни Швеції, Великої Британії, Сомалі, Сербії, Норвегії, Іраку, України, Косова, Туреччини та Фінляндії", - йдеться у повідомленні.
У Швеції також вилучено наркотичні засоби та зброю.
Як повідомлялося, у серпні у порту Роттердама виявили рекордну партію наркотиків вагою понад 8 тонн.
Фото: Poliisi