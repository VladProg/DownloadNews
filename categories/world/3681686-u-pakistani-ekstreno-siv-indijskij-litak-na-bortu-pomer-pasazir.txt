Пасажирський літак приватної індійської авіакомпанії IndiGo був змушений здійснити аварійну посадку в Пакистані після того, як один із пасажирів помер на борту.

Як передає Укрінформ, про це повідомляє BBC.
Інцидент стався на борту літака IndiGo з 163 пасажирами на борту, який летів з Делі в Доху вранці в понеділок.
Управління цивільної авіації Пакистану заявило, що у 60-річного нігерійця погіршилося самопочуття під час польоту, після чого капітан літака зв’язався з диспетчером повітряного руху Карачі та попросив викликати лікаря та швидку допомогу.
Після посадки в аеропорту у пасажира констатували смерть.
IndiGo заявила, що глибоко засмучена цією новиною.
Зазначається, що між Індією та Пакистаном напружені відносини, адже ці сусідні вже тричі воювали з 1947 року.
Раніше індійські літаки уникали польотів над Пакистаном.
Як повідомляв Укрінформ, сім людей потрапили до лікарні після того, як пасажирський літак авіакомпанії Lufthansa здійснив аварійну посадку в американському штаті Вірджинія.
Фото: Getty Images