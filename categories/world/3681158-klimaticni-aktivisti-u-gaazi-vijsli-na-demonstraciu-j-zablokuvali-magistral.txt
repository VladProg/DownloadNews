У Гаазі кліматичні активісти Extinction Rebellion у суботу перекрили автомагістраль A12.

Про це повідомляє Укрінформ із посиланням на NOS.
“Кліматичні активісти з Extinction Rebellion блокують A12 з 12:00 у Гаазі. Автомагістраль закрита для руху в обох напрямках. На місці працюють поліція та співробітники мобільного загону, які намагаються зупинити демонстрантів. Мер дав дозвіл на використання водометів для розгону активістів, але досі цього не сталося”, - йдеться у повідомленні.
Організатори кажуть, що у блокаді беруть участь понад 3 тис. демонстранті, водночас поліція не називає жодних цифр.
Варто зазначити, що поліція та муніципалітет сьогодні вранці попередили, що таке блокування заборонено.
Як повідомляв Укрінформ, в Амстердамі у Рейксмузеум кліматичні активісти влаштували акцію біля відомої картини Рембрандта “Нічна варта”.
Твір не пошкоджений і, як під час попередніх акцій у музеях, не був заляпаний фарбою.
Учасники акції закликали “жодного мистецтва на затопленій планеті”, і тримали плакат із копією картини, на якій, на відміну від оригіналу, були зображені люди, які стояли у воді. Таким чином, учасники акції вирішили звернути увагу на проблему підвищення рівня води в океанах та закликали відмовитися у співпраці з компаніями, які використовують викопне паливо.
Фото: NOS