Армія оборони Ізраїлю розпочала жорсткі сутички із бойовиками ХАМАС на території сектору Гази із застосуванням важких видів озброєнь, зокрема танків.

Про це йдеться в повідомленні видання The Time of Israel із посиланням на палестинські джерела, передає Укрінформ.
«Палестинці заявляють, що ізраїльські танки ведуть перестрілки з бойовиками у Газі»,- зазначається у повідомленні.
При цьому нагадується, що ЦАХАЛ раніше анонсував «розширення» операції наземних сил.
Тим часом, повідомляється про спрацювання попереджень про ракетні удари у прикордонних з сектором Гази ізраїльських поселеннях.
Як повідомляв Укрінформ, у п’ятницю Армія оборони Ізраїлю розпочала сухопутну операцію на території сектору Гази у відповідь на масштабні терористичні атаки бойовиками ХАМАС ізраїльських військових локацій та мирних міст.
У цей же день Генеральна Асамблея ООН ухвалила резолюцію із закликом до гуманітарного перемир'я в Газі.
Фото: t.me/yigal_levin