Німецька компанія-виробник зброї Diehl Defense планує значно збільшити виробництво системи протиповітряної оборони IRIS-T, щоб задовольнити зростаючий попит через війну РФ проти України.

Як передає Укрінформ, про це повідомляє Reuters.
"Німецький виробник зброї Diehl Defense прагне значно збільшити виробництво своєї системи протиповітряної оборони IRIS-T, щоб задовольнити зростаючий попит через війну РФ проти України", - заявив головний програмний директор компанії Харальд Бушек.
Як зазначається, у 2025 році компанія планує виготовити щонайменше вісім систем, а цього року - від трьох до чотирьох.
Він додав, що цього року виробництво буде збільшено втричі, а наступного року планується ще подвоїти, очікується випуск приблизно 400-500 ракет з 2024 року.
До цього часу Німеччина поставила Україні дві установки IRIS-T, які використовуються для захисту від російських ракетних атак.
Бушек зазначив, що Україна збила понад 110 цілей в Україні, більшість з яких крилаті ракети, такі як «Калібр», з майже 100-відсотковою влучністю.
Як повідомлялося, Німеччина є другим після США постачальником військової допомоги Україні.