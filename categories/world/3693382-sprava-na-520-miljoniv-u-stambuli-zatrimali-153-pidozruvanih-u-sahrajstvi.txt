Команди відділу боротьби з кіберзлочинністю в Стамбулі провели одночасні операції із затримання 153 осіб за 88 адресами. Затриманих підозрюють у шахрайстві з інвестиціями на ринку Forex.

Про це повідомляє Укрінформ із посиланням на Haber7.
“Згідно з висновками, загалом було викрадено 10 мільярдів турецьких лір (близько 520 млн доларів США - ред.)», - повідомляє видання.
До операції із затримання підозрюваних залучили вертоліт.
У результаті детальних розслідувань, проведених департаментом поліції Стамбула, 153 людини, які причетні до шахрайства на ринку Forex, були затримані, розпочато розслідування. Тривають з'ясування подробиць операції та допити затриманих.
За інформацією турецьких ЗМІ, схема шахрайської мережі полягала в обмані громадян, у яких виманювали гроші під приводом інвестицій, а згодом повідомляли про банкрутство. Кошти відмивали через 160 підставних компаній, надсилаючи їх у Велику Британію та Чорногорію. Особу керівника цієї незаконної кібермережі, поки не встановлено. Вважається, що він перебуває у Великій Британії.


İstanbul'da Siber Suçlarla Mücadele Şube Müdürlüğü ekipleri, il genelinde Forex piyasası yatırım dolandırıcılığı ile ilgili 22 ilçedeki 88 adreste bulunan 153 kişiye eş zamanlı operasyon düzenledi. Çok sayıda şüpheli gözaltına alındı. pic.twitter.com/7cISsZ4OsM
— gdh (@gundemedairhs) April 7, 2023

Як повідомляв Укрінформ, державна поліція Латвії спільно з українськими правоохоронними органами 15 березня припинила діяльність міжнародної організованої злочинної групи по виманюванню коштів по телефону.
Фото: haber7.com