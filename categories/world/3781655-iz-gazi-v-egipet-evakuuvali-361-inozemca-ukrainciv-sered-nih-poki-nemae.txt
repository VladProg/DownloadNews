Щонайменше 361 іноземний громадянин в'їхав до Єгипту через контрольно-пропускний пункт "Рафах" з сектору Гази станом на вечір середи.

Як передає Укрінформ, про це повідомляє CNN із посиланням на анонімні джерела в уряді Єгипту.
"Щонайменше 361 іноземний громадянин в'їхав до Єгипту через прикордонний пункт "Рафах", повідомив єгипетський урядовий чиновник", - йдеться у повідомленні.
За словами цього чиновника, для виїзду зареєстрували 491 іноземця, але решта 130 або не дійшли до прикордонного переходу, або відмовилися виїжджати без своїх родичів.
Станом на вечір середи пункт пропуску "Рафах" був відкритим, іноземні громадяни, зареєстровані для перетину сьогодні, продовжать його.
Поки серед евакуйованих українців немає.
Як повідомляв Укрінформ, у середу сектор Гази мали залишити 545 іноземців та осіб з подвійним громадянством, зокрема, громадянин України. Усіх їх мали випустити через пункт пропуску "Рафах" на кордоні з Єгиптом.
Фото: AA