У Німеччині сталася пожежа у лікарні. Внаслідок займання постраждали близько 30 осіб, більшість із них - медики.

Як передає Укрінформ, про це повідомляє Bild.
За інформацією поліції, п’ятеро осіб серйозно постраждали. Вони отруїлися димом.
"Чотирьох важкопоранених перевели на лікування до інших лікарень, а один постраждалий перебуває у відділенні інтенсивної терапії лікарні, де сталася пожежа", - йдеться у повідомлені.
Серед тих, хто знаходиться у важкому стані - ймовірний винуватець пожежі.


"Винуватець пожежі нібито курив у своїй кімнаті. Він серед важкопоранених, потрапив до реанімації", - пише видання.

Інші четверо "важких" пацієнтів - працівники лікарні. Вони намагалися самостійно погасити полум'я до приїзду рятувальників.

Інші постраждалі знаходяться у задовільному стані. Поліція веде розслідування.
Фото: Alex Talash/dpa