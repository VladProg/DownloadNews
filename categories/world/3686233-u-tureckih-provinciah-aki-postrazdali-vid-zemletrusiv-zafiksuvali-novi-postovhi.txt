У турецькій провінції Кахраманмараш, де знаходилися епіцентри руйнівних землетрусів 6 лютого, зафіксовано новий землетрус силою поштовхів 4,3 бала за шкалою Ріхтера.

Про це повідомляє Укрінформ із посиланням на Директорат із ліквідації наслідків стихійних лих і надзвичайних ситуацій (AFAD).
«Землетрус силою 4,3 бала за шкалою Ріхтера був зафіксований у районі Онікішубат провінції Кахраманмараш о 08:45 (07:45 за київським часом)», - йдеться у повідомленні.
Епіцентр землетрусу знаходився на глибині 7 км.
Також поштовхи 3,4 та 3,9 бала за шкалою Ріхтера були зафіксовані в Антакії, у провінції Хатай, яка одна з тих, що найбільше постраждали від землетрусів.
Як повідомляв Укрінформ, кількість людей, які втратили життя внаслідок землетрусів у Туреччині з епіцентрами у провінції Кахраманмараш, що сталися 6 лютого, становила 50 тисяч 96 людей, а кількість поранених – 107 204. Збитки від руйнувань, спричинених землетрусами на сході та південному сході Туреччини, становлять приблизно 104 млрд доларів США.