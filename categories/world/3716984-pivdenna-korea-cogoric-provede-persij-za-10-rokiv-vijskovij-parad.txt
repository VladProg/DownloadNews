Південна Корея проведе 26 вересня перший за 10 років військовий парад у центрі Сеула.

Про це повідомляє NK News, передає Укрінформ.
Зазначається, що військовий парад складатиметься з вуличної ходи до визначних пам’яток Сеула, зокрема площі Кванхвамун, а також меморіального заходу на авіабазі.
Заходи будуть приурочені до 75-го Дня збройних сил та 70-ї річниці встановлення дипломатичних відносин між США та Південною Кореєю, заявив речник Міністерства оборони Чон Ха Гю. Міністерство не розкриває, скільки військових братимуть участь у заході та яке озброєння буде представлено.
Востаннє військовий парад у центрі Сеула відбувся 1 жовтня 2013 року, до 65-го Дня Збройних сил.
Тим часом Північна Корея продовжує підготовку до власного військового параду, який, імовірно, запланований на кінець липня.
Фото: Jeon Han, ROK Ministry of Culture, Sports and Tourism