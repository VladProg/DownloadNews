У столиці Кіпру Нікосії виникла масштабна пожежа у будівлі російського культурного центру.

Про це повідомляє Cyprus Mail, передає Укрінформ.
За даними пожежної служби, виклик надійшов близько 13:45 за місцевим часом. На місце події виїхало близько п'яти пожежних машин, щоб загасити вогонь.

Пожежна служба повідомила, що вони також намагаються визначити, в якому місці почалася пожежа. Поліція оточила територію.
Речник пожежної служби Андреас Кеттіс сказав, що у культурному центрі зараз проводиться ремонт.

«Пожежа всередині та зовні будівлі. Пожежники намагаються загасити (полум’я), проводиться перевірка, чи є люди в будівлі», — додав він.
Зазначається, що пожежа охопила весь дах будівлі.
Причина виникнення пожежі наразі невідома. За словами очевидців, у будівлю нібито кинули коктейль Молотова.
Фото: Marko Ljubicic