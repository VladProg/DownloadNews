Білорусь і РФ продовжили спільні військові навчання щонайменше до 3 грудня 2023 року.

Як передає Укрінформ, про це повідомляється у телеграм-каналі Беларускі Гаюн.

«Навчання проходять безперервно з 29 квітня 2022 року. Загалом 83 тижні», – йдеться в повідомленні.
Зазначається, що навчання на полігоні «Доманово» триватимуть без перерв, на інших семи будуть вихідні 25 та 26 листопада.
Як повідомляв Укрінформ, востаннє Білорусь продовжувала спільні з Москвою військові навчання, які проходять на білоруських полігонах, 22 жовтня.