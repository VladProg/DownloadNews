Командувачка ВМС Швеції адмірал Єва Скоог Хаслум заявила, що російські військові кораблі помічені поблизу енергетичних об'єктів у Балтійському морі.

Про це передає Укрінформ із посиланням на Iltalehte.
Зокрема, російські кораблі було зафіксовано поблизу вітрових електростанцій і підводних електрокабелів.
«Ми переконані, що росія це зробила, певним чином наклала на карту цілі», — повідомила Хаслум.
Внаслідок російських дій ВМС Швеції та Фінляндії було приведено у стан підвищеної бойової готовності.
«Ми весь час у морі. Всі наші підрозділи готові: і десант, і мінні загороджувачі, і підводні човни. Ми там 24 години на добу, сім днів на тиждень», — заявила Хаслум.
Нагадаємо: раніше шведська прокуратура, яка розслідує підрив газопроводів Nord Stream, що з’єднують росію та Німеччину у Балтійському морі, заявила, що основна версія слідства полягає в тому, що за підривом стоїть група, яка спонсорується державою.
Фото: PASI LIESIMAA