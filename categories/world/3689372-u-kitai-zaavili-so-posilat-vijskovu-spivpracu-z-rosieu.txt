У Китаї заявили, що готові співпрацювати з російськими військовими для нібито посилення стратегічної комунікації та координації.

Як передає Укрінформ, про це заявив речник міністерства оборони КНР Тан Кефей, повідомляє The Guardian.
За його словами, обидві країни працюватимуть над впровадженням “глобальних ініціатив у сфері безпеки”.
Тан додав, що КНР і рф поглиблюватимуть "військову довіру" та спільно "захищатимуть" справедливість на міжнародній арені. Держави також далі організовуватимуть спільні морські та повітряні патрулювання та спільні військові навчання.
Як повідомлялося, у березні глава КНР Сі Цзіньпін здійснив триденний візит до росії. Відбулися його переговори з президентом володимиром путіним, з прем’єр-міністром рф михайлом мішустіним, а також переговори у «розширеному складі».