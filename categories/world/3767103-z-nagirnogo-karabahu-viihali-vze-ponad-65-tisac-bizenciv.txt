З Нагірного Карабаху до Вірменії на цей час прибуло понад 65 тисяч людей.

Про це повідомляє Радіо Азатутюн із посиланням на дані вірменського уряду, передає Укрінформ.
«Станом на 8:00 28 вересня з Нагірного Карабаху до Республіки Вірменія в'їхало 65 036 вимушених переселенців», - йдеться у публікації.
Як повідомлялося, Міністерство оборони Азербайджану 19 вересня оголосило про початок «антитерористичних заходів локального характеру у Карабаху». Баку зажадав виведення вірменських військ з Азербайджану та розпуску «режиму сепаратистів».
МЗС Вірменії згодом звинуватило Азербайджан у вчиненні «етнічної чистки».
У Нагірному Карабаху було досягнуто домовленості про повне припинення бойових дій з 13:00 20 вересня. Азербайджан оголосив, що повернув регіон під свій контроль.
Фото ілюстративне