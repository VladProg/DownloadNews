На півдні Мексики у неділю, 16 квітня, прокинувся один із найактивніших вулканів світу під назвою Попокатепетль.

Як передає Укрінформ, про це повідомляє Volcano Discovery.
Дим піднявся у висоту близько 6 700 метрів.
За даними The Rio Times, після того, як вулкан викинув стовп попелу, в районі розпочалася евакуація мирного населення.


Popocatepetl volcano "woke up" in Mexico

After the volcano threw out a column of ash, the evacuation of the civilian population began in the district. pic.twitter.com/uGeE4MfKgJ
— The Rio Times (@TheRioTimes) April 15, 2023

Відповідно до щоденного моніторингу, проведеного Національним центром із запобігання катастрофам (Cenapred) спільно з Національним автономним університетом Мексики (UNAM), за останні 24 години у вулкані Попокатепетль зареєстрували 148 викидів.
Попокатепетль є одним з найактивніших діючих вулканів світу. Він розташований лише за 64 кілометрів на південний схід від столиці Мексики міста Мехіко.
Крім цього, він є другою за висотою вершиною в Мексиці (5 452 м) після Піко-де-Орісаба (5 636 м).
Як повідомляв Укрінформ, у ніч на 11 квітня на російському півострові Камчатка відбулося потужне виверження вулкана Шивелуч.