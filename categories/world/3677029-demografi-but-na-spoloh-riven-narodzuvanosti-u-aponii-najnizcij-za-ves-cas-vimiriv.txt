Минулого року у Японії було зареєстровано рекордно низький рівень народжуваності, що продовжив багаторічний тренд зменшення населення.

Про це повідомляє Укрінформ із посиланням на CNN.
“За даними міністерства охорони здоров’я Японії, у 2022-му році в країні було зареєстровано 799 728 народжень, що є найнижчим показником за весь час вимірів і першим випадком падіння народжуваності нижче 800 тис.”, - йдеться у матеріалі.
Зазначається, що за останні 40 років рівень народжуваності у Японії впав майже вдвічі.
“Для порівняння, у 1982-му році в Японії було зареєстровано 1,5 млн народжень”, - стверджує CNN.

На додачу, минулого року у Японії зареєстрували 1,58 млн смертей, що теж є рекордним показником.
“Смертність перевищує народжуваність у Японії вже довше десятиліття, що створює все більшу проблему для очільників третьої економіки світу. Вони тепер постали перед проблемою збільшення кількості літніх мешканців одночасно зі зменшенням робочої сили для фінансування пенсій та медицини, потреба у яких зростає зі старінням населення”, - зауважує видання.

В уряді пообіцяли створити окреме агентство, покликане збільшити рівень народжуваності, та подвоїти фінансування пов’язаних із цим програм.
Фото: Getty Images