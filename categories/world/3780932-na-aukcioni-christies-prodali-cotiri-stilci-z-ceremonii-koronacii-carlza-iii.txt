На аукціоні Christie's в Лондоні продали чотири із сотні стільців, які були спеціально виготовлені для церемонії коронації британського монарха Чарльза ІІІ.

Як передає Укрінформ, про це повідомляє BBC.



Фото: CHRISTIE'S
Одну пару стільців продали у вівторок за 18 900 фунтів стерлінгів, а другу — за 13 860 фунтів стерлінгів, що набагато вище початкової оцінки в 4 000 фунтів стерлінгів, встановленої аукціонним домом.

Гроші підуть кільком благодійним організаціям, які займаються допомогою безхатькам та боротьбою з домашнім насиллям.
Цього тижня відбудуться аукціони з продажу ще восьми стільців у Нью-Йорку та Парижі, а потім будуть приватні продажі на решту стільців.
Зазначається, що принц Вільям і його дружина Кетрін, принц Гаррі, принц Едвард і Софі, принцеса Анна і принц Ендрю були серед тих, хто користувався цими стільцями, виготовленими виробником меблів NEJ Stevenson.
Як повідомлялося, Чарльза ІІІ коронували в спеціальному 700-річному середньовічному кріслі, яке було ретельно відреставровано для церемонії коронації, що пройшла 6 травня.
Перше фото GETTY IMAGES