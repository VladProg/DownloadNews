Лідер Північної Кореї Кім Чен Ин перевірив ракетні ядерні боєголовки, призначені для того, аби вдарити по союзникам США в Азії та спрямувати ядерну бомбу на материкову частину Америки.

Як передає Укрінформ, про це повідомляє Bloomberg із посиланням на пропагандистський апарат Північної Кореї, який вперше за кілька років опублікував відповідні фотографії.
Експерти зі зброї заявили, що світлини, опубліковані цього тижня, свідчать про те, що Пхеньян досяг прогресу в мініатюризації своїх боєголовок, що збільшує його здатність завдати ядерного удару.

Зараз режим Кіма перейшов від одноразових випробувань ракети для оцінки ефективності до навчань, які показують, що країна може завдати скоординований ядерний удар у короткий термін.
Як повідомляв Укрінформ, днями лідер Північної Кореї Кім Чен Ин заявив про бажання збільшити виробництво збройових ядерних матеріалів, оскільки КНДР проводить усе більше випробовувань свого військового арсеналу. Зокрема, він закликав науковців збільшити виробництво матеріалу для ядерної зброї, щоб “експоненційно” розширити ядерний арсенал країни.
Фото: ЕРА