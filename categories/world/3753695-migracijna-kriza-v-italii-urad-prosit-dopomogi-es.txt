Міністр підприємств і виробництва Італії Адольфо Урсо закликав Євросоюз втрутитися через поточну важку ситуацію з мігрантами на острові Лампедуза.

Як передає Укрінформ, про це повідомляє ANSA.
«Ситуація на Лампедузі очевидна для всіх, але саме Європа повинна допомогти Італії якнайкраще впоратися з нею. Ситуація тут є нестійкою. Необхідно знайти рішення для зменшення (кількості прибуттів мігрантів – ред.), з одного боку, і подальшого зміцнення існуючих положень (для управління ситуації з мігрантами – ред.) з іншого», - заявив Урсо.
Зазначається, що станом на ранок неділю 27 серпня, на Лампедузі перебуває 4 267 мігрантів і біженців після прибуття 2 172 осіб у суботу та ще 208 в ніч на неділю.
Очікується, що перша група з 550 осіб мала відправитися на материкову частину пасажирським поромом вранці, а 140 – військовими літаками впродовж дня.
Як повідомляв Укрінформ, на початку серпня у Сицилійській протоці поблизу Італії затонуло чергове судно з мігрантами, загинула 41 людина.
Фото ілюстративне