У суботу влада Єгипту заявила, що отримала позитивні сигнали від усіх сторін щодо можливого продовження перемир'я в Газі на один-два дні.

Як передає Укрінформ, про це повідомляє France24.
Діаа Рашван, голова Державної інформаційної служби Єгипту (SIS), заявив, що його країна проводить широкі переговори з усіма сторонами, щоб досягти угоди щодо продовження чотириденного перемир'я, що "означає звільнення більшої кількості заручників у Газі та палестинських в'язнів у ізраїльських в'язницях".
Як повідомляв Укрінформ, вчора набуло чинності чотириденне перемир'я, укладене між Ізраїлем та угрупованням ХАМАС за посередництва Катару. Завдяки цьому вдалосязвільнити 25 заручників, зокрема 13 ізраїльтян.
Сьогодні Ізраїль готується до звільнення другої групи з 13 заручників.