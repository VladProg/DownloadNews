Запас кисню на туристичній субмарині поблизу затонулого «Титаніка» закінчується, рятувальники продовжують пошуки п’ятьох застряглих на мілині пасажирів.

Як передає Укрінформ, про це повідомляє Independent.
Представник берегової охорони США повідомив, що, за їх припущеннями, кисень на судні під назвою «Титан» мав закінчитися о 15:00 за київським часом у четвер.
Ці розрахунки базуються на тому, що на борту субмарини з п'ятьма пасажирами на момент занурення було кисню на 96 годин, а занурення відбулося о 15:00 за київським часом у неділю.
За словами представників берегової охорони США, відлік часу для рятувальних заходів стає ще актуальнішим після виявлення рятувальними канадськими літаками переривчастого «стукоту» поблизу зниклої субмарини.
Як повідомлялося, у неділю субмарина, яка використовувалась для перевезення туристів для огляду уламків затонулого “Титаніка”, зникла безвісти в Атлантичному океані.
У Сполучених Штатах розгорнули масштабну операцію з пошуку підводного апарату з п'ятьма туристами на борту.
До рятувальної операції приєдналися кораблі канадської Берегової охорони, а також інші судна ВМС США. До пошуків також долучаються приватні судна та дослідницький корабель із Франції.
У середу команда рятувальників, що займається пошуком зниклого підводного човна, зафіксувала звуки під водою в районі операції.
Фото: РА