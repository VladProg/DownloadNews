Міністри фінансів і керівники нацбанків країн G20, які проводять зустріч в Індії, ймовірно, не зможуть ухвалити в суботу спільну заяву за її результатами через розбіжність щодо визначення у документі про російську агресію в Україні.

Країни G7 хочуть, аби у спільному документі було визначення “війна”, а проти цього виступають росія та Китай, передає Укрінформ з посиланням на Reuters.
Як зазначається, США та інші країни G7 наполягають, щоб у кінцевій заяві була згадка про війну і засудження дій росії в Україні.
“Я вважаю, що в заяві має бути визначення, яким засуджується російська війна. Я вважаю це абсолютно необхідним”, - підкреслила в кулуарах зустрічі міністр фінансів США Джанет Єллен.
Вона зазначила, що представники інших країн G7 також дотримуються такої думки.
Проти визначення слова “війна” наполягає росія і Китай. Ці країни блокують будь-які пропозиції країн Заходу з цього приводу. Своєю чергою Індія, яка приймає цю зустріч G20, намагається переконати, що заяві не має бути слова “війна”.
Reuters звертає увагу, що Індія займає нейтральну позицію щодо війни, відмовляючись звинувачувати росію у вторгненні в Україну, шукаючи дипломатичного рішення та різко збільшуючи закупівлі російської нафти. Делі та Пекін також бути серед країн, які в минулий четвер утрималися під час голосування в ООН щодо вимоги до росії припинити воєнні дії і вивести свої війська з України.
Як констатує агентство, якщо в останній момент не трапиться несподіванки, то досягнення консенсусу з цього приводу серед країні G20 є малоймовірний. Зустріч, швидше за все, завершиться заявою приймаючої сторони, яка просто підіб'є підсумки зустрічі.
Як повідомляв Укрінформ, міністр фінансів США Джанет Єллен у четвер у рамках зустрічі "Групи двадцяти" (G20) закликала до збільшення фінансової допомоги Україні.