Турецький десантний батальйон було відправлено в Косово, що пов'язано із загостренням ситуації через місцеві вибори.

Про це повідомляє Укрінформ з посиланням на повідомлення міноборони Туреччини в Твіттері.
“Після подій, що відбулися в Косово, батальйон десантників 65-ї мотопіхотної бригади (Люлебургаз), дислокований в регіоні, почав переміщення до Косово”, - йдеться у повідомленні.


Kosova’da meydana gelen olaylar sonrası bölgede görevlendirilen 65’inci Mekanize Piyade Tugay Komutanlığımıza (Lüleburgaz) bağlı komando taburu, Kosova’ya intikale başladı.#MillîSavunmaBakanlığı pic.twitter.com/uuCyGs7eV0
— T.C. Millî Savunma Bakanlığı (@tcsavunma) June 4, 2023

На розміщеному відео видно, що до місця несення служби десантників доправив військовий літак ВПС Туреччини.
Як повідомляв Укрінформ, раніше ЄС закликав Сербію та Косово до деескалації та утримання від некоординованих дій. Зокрема від Косова Брюссель вимагає утриматися від силових акцій і провести нові вибори в населених сербами районах.
Нагадаємо, прем'єр-міністр частково визнаного Косова Альбін Курті заявив, що нові місцеві вибори в муніципалітетах на півночі частково визнаного Косова можливі за умови припинення протестів сербів і відведення мітингувальників від будівель місцевих рад.