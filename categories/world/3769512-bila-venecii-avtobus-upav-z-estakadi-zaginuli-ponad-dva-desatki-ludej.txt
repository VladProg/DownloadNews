Автобус розбився поблизу італійського міста Венеції після падіння з естакади, внаслідок чого загинула щонайменше 21 особа, решта отримали поранення.

Про це передає Укрінформ з посиланням на Euronews.
Префект Венеції Мікеле Ді Барі повідомив, що в аварії, яка сталася в Местре, передмісті Венеції, вижило 15 осіб.
Мер Венеції Луїджі Бругнаро написав, що місце аварії було «апокаліптичним» і що він уже оголосив «міську жалобу» за численними жертвами, які перебували в автобусі.

За повідомленнями місцевих ЗМІ, автобус впав поблизу залізничних колій, після чого загорівся. На місці події працюють бригади швидкої допомоги.
Прем'єр-міністр Джорджія Мелоні висловила свою «найглибшу скорботу» після аварії.

Esprimo il più profondo cordoglio, mio personale e del Governo tutto, per il grave incidente avvenuto a Mestre. Il pensiero va alle vittime e ai loro famigliari e amici. Sono in stretto contatto con il Sindaco @LuigiBrugnaro e con il Ministro @Piantedosim per seguire le notizie…
— Giorgia Meloni (@GiorgiaMeloni) October 3, 2023