Влада Республіки Молдова та США підписали Угоду про лібералізацію повітряного транспорту в четвер.

Як передає Укрінформ, про це повідомляє Point.
«Сьогодні у нас є можливість підписати Угоду про співпрацю з економічним, соціальним та стратегічним впливом, яка буде сприяти ще більшому зміцненню двосторонніх відносин між нашими державами, що принесе нам економічні переваги і, в кінцевому рахунку, покращить інфраструктуру, мобільність, гарний зв’язок між нашими авіа операторами», – заявила Лілія Дабіджа, міністр інфраструктури та регіонального розвитку Молдови.

Підписаний документ дозволить здійснювати прямі рейси із Кишенева до пунктів призначення у США та навпаки, повідомила молдовська міністр.

Представники США підкреслили, що Угода є важливим кроком на шляху до збільшення інвестицій у цю сферу.
«Це важливий крок до збільшення інвестицій, до більш тісних зв’язків між нашими країнами і з точки зору безпеки, і у сенсі домопоги зусиллям Республіки Молдова щодо забезпечення сильного та прозорого ділового середовища», – заявив заступник держсекретаря США з менеджменту та ресурсів Річард Верма.
Він додав, що угода про «відкрите небо» допоможе авіакомпаніям пропонувати клієнтам більш зручні, доступні та ефективні послуги.
Як повідомляв Укрінформ, у Державному департаменті США прокоментували рішення президента рф володимира путіна про скасування візового режиму для грузинських громадян і відновлення авіасполучення з Грузією.
Фото: Moldova1