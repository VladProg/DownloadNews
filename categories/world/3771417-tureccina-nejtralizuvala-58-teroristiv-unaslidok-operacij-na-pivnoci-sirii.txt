У результаті повітряних та вогневих операцій, проведених збройними силами Туреччини, було нейтралізовано 58 терористів.

Про це передає Укрінформ із посиланням на повідомлення міноборони Туреччини в соцмережі Х.
'У рамках самооборони кількість знешкоджених терористів під час операції, проведеної турецькими збройними силами на півночі Сирії минулої ночі за вогневої підтримки, зросла до 58”, - інформує міністерство.
До повідомлення міністерства оборони додано відео, яке демонструє проведення вогневої операції по наземних цілях PKK/YPG на півночі Сирії.


Teröristlerin inlerini başlarına yıkıyoruz!

Suriye'nin kuzeyinde Fırat Kalkanı, Zeytin Dalı ve Barış Pınarı bölgelerindeki PKK/YPG’li teröristlere ait hedefler gece boyunca ateş destek vasıtalarımızla güçlü şekilde vuruldu.

İlk belirlemelere göre en az 14 teröristin etkisiz… pic.twitter.com/A67o3VlZVt
— T.C. Millî Savunma Bakanlığı (@tcsavunma) October 7, 2023

Як повідомляв Укрінформ, в Анкарі 1 жовтня поблизу будівлі Міністерства внутрішніх справ Туреччини пролунав потужний вибух. Влада заявила про теракт і повідомила про двох нападників, один з яких себе підірвав, а іншого було знешкоджено. Під час пожежі двоє поліцейських зазнали легких поранень. Одного з нападників було ідентифіковано як члена Робітничої партії Курдистану. Після нападу Туреччина здійснила авіаудари по об'єктах терористів у північному Іраку, а також кілька днів поспіль здійснювала авіаудари по цілях на півночі Сирії.
Фото з сайта ensonhaber