Заявку Фінляндії на вступ до НАТО ратифікували всі члени Північноатлантичного альянсу, що відкриває дорогу до повноцінного членства країни в блоці.

Про це у Твіттері заявила прем'єр-міністр Фінляндії Санна Марін, передає Укрінформ.
«Заявку Фінляндії наразі ратифікували всі члени, і ми приєднаємося до НАТО. Дякуємо всім країнам за підтримку. Як союзники, ми будемо надавати та отримувати безпеку. Будемо захищати один одного», - написала Марін.
Вона додала, що Фінляндія підтримує Швецію та її заявку на вступ до НАТО.
Як повідомляв Укрінформ, 30 березня законопроєкт про схвалення протоколу вступу Фінляндії в НАТО був прийнятий Генеральною асамблеєю Великих національних зборів (парламенту) Туреччини.
Парламент Угорщини 27 березня ратифікував заявку Фінляндії щодо вступу в Північноатлантичний Альянс (НАТО).