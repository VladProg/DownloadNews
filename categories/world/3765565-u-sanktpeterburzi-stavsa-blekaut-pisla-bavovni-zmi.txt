Мешканці російського міста Санкт-Петербург повідомляють про масове відключення світла у Пушкінському районі увечері 24 вересня.

Як передає Укрінформ, про це повідомляє Фонтанка.
«У Шушарах практично повністю немає електроенергії. Повністю без електрики Першотравнева, Пушкінська, Валдайська вулиці та Вітебський проспект. Не працюють світлофори та магазини. На в'їзді спостерігається затор», – написав читач.
Місцевим, які телефонували до аварійних служб, сказали, що відновлювальні роботи завершать пізно вночі.

Електроенергія частково зникла й у Московському районі Петербурга. На хвилину світло згасло навіть в аеропорту Пулково.
Телеграм-канал Astra зазначає, що місцеві бачили вибух і чули «хлопок», що в Росії називають вибухом.
«Місцеві жителі повідомляють, що бачили спалах у небі та чули хлопок. Офіційної інформації від влади поки що немає», - йдеться у повідомленні.
Як повідомляв Укрінформ, у російському Курську безпілотні літальні апарати атакували будівлю ФСБ і нафтопереробний завод.