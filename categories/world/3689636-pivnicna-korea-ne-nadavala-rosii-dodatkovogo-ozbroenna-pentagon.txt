Штати не фіксували нових поставок озброєння росії з території Північної Кореї.

Як повідомляє кореспондент Укрінформу, про це на брифінгу у Вашингтоні заявив речник Пентагону Патрік Райдер.

“Наразі ми не бачимо подібного, окрім раніше оприлюдненого факту поставки групі “Вагнера”, - відповів Райдер на запитання про те, чи фіксують у Пентагоні підготовку до передачі Північною Кореєю додаткового озброєння росії.

Він наголосив, що США “ретельно стежить за цим”.

Як повідомлялось, наприкінці минулого року стало відомо, що Північна Корея здійснила поставки ракет для піхотних підрозділів російському ПВК «Вагнер» для ведення війни в Україні.