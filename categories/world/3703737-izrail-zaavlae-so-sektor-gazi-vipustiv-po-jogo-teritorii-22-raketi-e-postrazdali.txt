Армія оборони Ізраїлю (ЦАХАЛ) заявляє, що палестинці запустили по Ізраїлю 22 ракети із Сектору Гази.

Про це повідомляє The Times of Israel, передає Укрінформ.
ЦАХАЛ зазначає, що з 22 ракет чотири перехопили системою ППО «Залізний купол», а 16 впали на відкритій місцевості.
За повідомленням служби швидкої допомоги «Маген Давид Адом», одна з ракет влучила в будівельний майданчик у місті Сдерот, в результаті чого уламками було важко поранено одного чоловіка. Ще двоє робітників отримали легкі поранення. Усіх трьох постраждалих госпіталізували в Ашкелоні.
Як повідомляв Укрінформ, у лютому представники Ізраїлю та Палестини зустрічалися у Йорданії для переговорів з приводу запобігання подальшій ескалації насильства.