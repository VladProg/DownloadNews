У місті Хімки Московської області горять склади колишньої меблевої фабрики, площа пожежі досягла тисячі квадратних метрів.

Як передає Укрінформ, про це повідомляє телеграм-канал Москва 24.
«Серйозна пожежа у підмосковних Хімках. Попередньо, загорівся цех меблевого комбінату на вулиці Некрасова, також вогонь охопив склад із фарбою. Величезне полум'я і дим від нього видно із сусідніх районів. Про постраждалих інформації немає», - йдеться у повідомленні.

Російське Міністерство з надзвичайних справ повідомило, що палає складське приміщення на площі 400 м². Пізніше площа пожежі збільшилася до 1000 м².
Як повідомляв Укрінформ, у російському місті Нижній Новгород спалахнула масштабна пожежа на заводі «Бальзам».