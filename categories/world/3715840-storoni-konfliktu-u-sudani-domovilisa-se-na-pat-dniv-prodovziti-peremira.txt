Сторони збройного протистояння в Судані підписали нову угоду про припинення вогню терміном на п’ять днів.

Як повідомляє Укрінформ, про це пише Сіньхуа.

Зазначається, що угода набувала чинності увечері понеділка за місцевим часом, негайно після припинення чинності попередньої подібної угоди, підписаної у Саудівській Аравії.
“Обидві сторони наголосили на готовності дозволити безпечний прохід цивільних з регіонів, де відбуваються сутички, а також захистити поставки цивільним”, - йдеться у матеріалі.

Як повідомлялося, 15 квітня в Хартумі, столиці Судану між армією та Силами швидкого реагування спалахнули бойові дії. Конфлікт зчинився навколо запропонованого переходу країни до цивільного правління.

За останніми даними, унаслідок цього громадянського конфлікту загинули щонайменше 800 цивільних, понад 3200 дістали поранення.