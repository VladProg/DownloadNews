Південь Каліфорнії страждає від раптових паводків через тропічний шторм Гіларі, що проходить територією штату.

Як повідомляє кореспондент Укрінформу, про це пише Reuters.
Зазначається, що негода вирує у районах штату, розташованих західніше та східніше від Лос-Анджелеса. “Губернатор Каліфорнії Гевін Ньюсом оголосив надзвичайний стан на більшості території Південної Каліфорнії, де попередження про раптові паводки діятиме до ранку понеділка, хоча регіон більш звичний до посух”, - йдеться у матеріалі.
У гірських та пустельних районах очікується до 25 см опадів, хоча зазвичай стільки дощів тут трапляється за рік.
Reuters зауважує, що Гіларі - перший тропічний шторм у Лос-Анджелесі з 1939-го року. “Округ Сан Бернардіньйо оголосив евакуацію у кількох гірських та низинних населених пунктах, де на розміщених у соціальних мережах відео видно потоки води, бруду, каміння й дерев”, - стверджує агентство.
Як повідомлялося, перед тим, як перейти на територію США, шторм Гіларі вирував на заході Мексики, де теж спричинив раптові паводки та призвів до загибелі однією людини.