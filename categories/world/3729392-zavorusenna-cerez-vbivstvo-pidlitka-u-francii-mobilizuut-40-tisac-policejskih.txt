Французький уряд залучить 40 тисяч представників правоохоронних органів для боротьби із заворушеннями, які тривають в країні вже дві доби.

Як передає Укрінформ, про це повідомляє AP.
Протестувальники підпалюють автомобілі та громадські будівлі в передмістях Парижа, заворушення поширилися на деякі інші міста та селища Франції.
"Професіонали безладу повинні повернутися додому. Сьогодні ввечері буде набагато більше поліції та жандармів», - сказав міністр внутрішніх справ Франції Джеральд Дарманін.
Дарманін додав, що 170 офіцерів отримали поранення під час заворушень.
Прокуратура повідомила, що просить взяти затриманого офіцера поліції під варту. Це рішення має прийняти суд.
Як повідомлялося, у Парижі напередодні ввечері та вночі відбулися протести та заворушення після того, як поліція застрелила 17-річного хлопця, який не зупинився за наказом поліцейського.
Щонайменше 150 людей було заарештовано у Франції на тлі заворушень, спричинених вбивством поліцією підлітка.
Фото: sotnic.net