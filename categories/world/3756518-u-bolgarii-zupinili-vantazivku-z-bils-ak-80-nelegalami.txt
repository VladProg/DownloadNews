Болгарські поліцейські в неділю, 3 вересня, зупинили поблизу столиці Софії вантажівку з більш як 80 нелегалами всередині.

Як передає Укрінформ, про це повідомляє Novinite.
Транспортний засіб поліцейські зупинили на 8-му кілометрі Тракійського шосе в напрямку столиці. Усередині правоохоронці виявили понад 80 іноземців без особистих документів.
Виявилося, що вони є вихідцями з Афганістану.
Зазначається, що сам водій вантажівки втік, його розшукують представники правоохоронних органів.
Як повідомляв Укрінформ, у середині серпня на Тракійській трасі (Болгарія) у вантажівці з турецькою реєстрацією поліцейські виявили 80 нелегальних мігрантів.