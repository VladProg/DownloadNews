Армія та поліція Шрі-Ланки врятували близько 180 студентів, які заблукали на горі Хантана під час пішого походу.

Про це заявили правоохоронці в неділю, передає Укрінформ з посиланням на Сіньхуа.
Представник місцевої поліції повідомив, що загубилися студенти медичного факультету Університету Келанії, розташованого у місті Рагама Західної провінції.
Студенти вирушили в похід у суботу вранці і заблукали по дорозі назад через туман і дощ, сказав він.
Гора Хантана, розташована на центральному нагір'ї Шрі-Ланки, є найпопулярнішим місцем для піших прогулянок студентів університетів. За словами представника поліції, щороку деякі студенти губляться через раптові зміни погоди в цьому районі.
Як повідомляв Укрінформ, цього тижня в Індії врятували 41 робітника, які після зсуву були заблоковані у тунелі Сілк’яра-Баркот впродовж 17 днів.
Фото: АА