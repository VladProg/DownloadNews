У деяких провінціях на сході Туреччини досі лежить сніг, товщина покриву вимірюється метрами

Про це повідомляє TRT Haber, передає кореспондент Укрінформу.
Зокрема, у районі Бейтюшшебап провінції Ширнак висота снігових заметів місцями сягає 5 метрів. У селі Єшильоз на плато Фарашин розчищують від снігу дороги, аби можна було поновити рух.

У районі гори Като, на висоті 3 тис. метрів, дороги розчищають бульдозерами. Місцева влада докладає зусиль, аби розблокувати дороги в регіонах, де тривають снігопади.
Роботи не припиняються вже добу.

Як повідомляв Укрінформ, в турецькій Анталії у грудні було зафіксовано найвищу температуру з 1930 року.
Фото: trthaber.com