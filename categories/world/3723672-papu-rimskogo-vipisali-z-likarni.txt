Папу Римського Франциска виписали з лікарні ім. Джемеллі у Римі, де він перебував після операції на черевній порожнині, понтифік повернувся у Ватикан.

Про це повідомляє Vatican News, передає Укрінформ.
Під час виписки на запитання журналістів про те, як він почувається, Папа з усмішкою сказав: «Ще живий».
Професор Алф’єрі, який його оперував, підтвердив повне одужання пацієнта. За його словами, понтифік почувається краще, адже грижа завдавала йому великого болю.
Як повідомлялося, 86-річному Папі Римському минулої середи провели операцію на черевній порожнині у лікарні імені Джемеллі.
На початку липня минулого року Папа Римський Франциск переніс планову операцію з приводу симптоматичного дивертикулярного стенозу товстої кишки.
Фото: Vatican News