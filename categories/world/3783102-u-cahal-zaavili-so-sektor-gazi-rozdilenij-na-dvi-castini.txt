Речник ЦАХАЛу контрадмірал Даніель Хагарі заявив, що завдяки діям ізраїльських військових нині сектор Гази розділений на дві частини.

Як передає Укрінформ, про це повідомляє The Times of Israel.
«Сьогодні є північ Гази та південь Гази», — заявив Хагарі.
Речник ЦАХАЛу зазначив, що Армія оборони Ізраїлю все одно дозволить цивільним залишити північ Гази та прямувати на південь.
Він також додав, що ізраїльські війська повністю оточили місто Газа, що знаходиться в однойменному секторі.
Як повідомляв Укрінформ, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.