Угруповання "Ісламська держава" (ІДІЛ) узяло на себе відповідальність за вчорашній вибух у мечеті на півночі Афганістану.

Про це повідомляє Reuters, передає Укрінформ.
"Ісламська держава" взяла на себе відповідальність за напад на шиїтську мечеть на півночі Афганістану, що стався у п'ятницю", - йдеться у повідомленні.
Місцеві чиновники заявили, що внаслідок теракту у шиїтській мечеті загинуло щонайменше 11 людей.
Як повідомлялося, терорист-смертник скоїв вибух у мечеті на півночі Афганістану. Станом на вечір п'ятниці було відомо про 7 загиблих і 17 поранених.