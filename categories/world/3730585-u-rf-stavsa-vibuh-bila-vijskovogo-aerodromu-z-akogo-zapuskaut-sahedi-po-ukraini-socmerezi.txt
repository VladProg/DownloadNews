У Краснодарському краї РФ поряд із військовим аеродромом у районі Приморсько-Ахтарська стався вибух, утворилася велика вирва.

Про це повідомляє Телеграм-канал "Baza", передає Укрінформ.
За даними видання, вибух стався за 200 метрів від аеродрому. Утворилася вирва діаметром 10 метрів і завглибшки 4 метри.
Водночас, за інформацією Телеграм-каналу "Mash", це могла бути спроба атакувати склад пально-мастильних матеріалів на території аеродрому.

Губернатор Краснодарського краю Веніамін Кондратьєв підтвердив інформацію про інцидент у Приморсько-Ахтарському районі, але не повідомив подробиць. За його словами, пошкоджень, жертв і постраждалих немає, причини вибуху з'ясовуються.
Як повідомлялося, наприкінці травня у Краснодарському краї безпілотники атакували Афіпський нафтопереробний завод, резервуари з нафтою в Темрюкському районі, Іллінський НПЗ.
Фото: Baza