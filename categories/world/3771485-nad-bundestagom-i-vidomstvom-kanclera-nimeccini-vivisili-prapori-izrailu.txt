На знак солідарності з Ізраїлем в неділю, 8 жовтня, було піднято ізраїльський прапор над будівлею Бундестагу, а також відомством федерального канцлера в Берліні.

Про це повідомляє DW з посиланням на пресслужбу бундестагу, передає Укрінформ.
Як повідомив офіційний представник Бундестагу, ізраїльський прапор буде піднято і над офіційною резиденцією президента Німеччини - палацом Бельвю.
Як повідомляє кореспондент DW, ізраїльський прапор 8 жовтня майорів також біля будівлі земельного парламенту (ландтагу) федеральної землі Північний Рейн - Вестфалія в Дюссельдорфі. Там відбулася акція солідарності з Ізраїлем за участю обербургомістра міста. Аналогічна демонстрація відбулася також у центрі Берліна.
Напередодні ввечері, 7 жовтня, підсвічуванням у вигляді ізраїльського прапора була освітлена головна визначна пам'ятка Берліну - Бранденбурзькі ворота.
Як повідомляв Укрінформ, військово-політичний кабінет Ізраїлю проголосував за застосування пункту 40 Алеф, що означає офіційне оголошення війни.
Фото: dpa