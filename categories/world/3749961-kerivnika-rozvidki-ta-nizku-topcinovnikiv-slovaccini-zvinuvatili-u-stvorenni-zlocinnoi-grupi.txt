Поліція Словаччини звинуватила керівника розвідки та ряд високопосадовців служби безпеки у створенні злочинної групи та змові з метою зловживання владою.

Про це повідомляє видання Novinite, передає Укрінформ.
"Поліція Словаччини звинуватила керівника розвідки та інших високопосадовців служби безпеки у створенні злочинної групи та змові з метою зловживання владою за кілька тижнів до дострокових виборів", - йдеться у повідомленні.
Керівник поліції Стефан Хамран заявив, що слідчий висунув керівнику розвідки обвинувачення у створенні, формуванні та підтримці злочинного угруповання, у зловживанні владою та у перешкоджанні правосуддю.
Поліція ідентифікувала обвинувачених лише за іменами, але Хамран підтвердив, що серед обвинувачених є теперішній очільник Словацької інформаційної служби (SIS) Роман Алац, його попередник Владимир Пчолінський та директор Служби національної безпеки Роман Конечний.
Виконувач обов'язків прем'єр-міністра Людовіт Одор скликав екстрене засідання Ради національної безпеки на п'ятницю для обговорення цієї справи.
Після розвалу у грудні попередньої правлячої коаліції керівництво країною здійснює тимчасовий кабінет міністрів.
Вибори у Словаччині мають відбутися 30 вересня.
Фото: Rossi Direkova @novinite.com