Європейське агентство з лікарських засобів (EMA) виступає проти планів муніципалітету Амстердама щодо перенесення кварталу червоних ліхтарів в один із ними район.

Про це повідомляє Укрінформ з посиланням на NOS.
“Європейське агентство з лікарських засобів (EMA) виступає проти планів муніципалітету Амстердама щодо розташування еротичного центру поблизу європейської штаб-квартири регулятора”, - йдеться у повідомленні.
Зазначається, що два з трьох можливих місць, які розглядає муніципалітет, знаходяться поблизу штаб-квартири агентства, яка розташована в Амстердамі.
Зміна місця розташування кварталу червоних ліхтарів мотивована постійним незадоволенням місцевих жителів щодо великої кількості туристів, галасу, сумнівних відвідувачів, торгівлі наркотиками, пияцтва та хуліганства.
В ЕМА зазначили, що дуже стурбовані наслідками, адже розташування еротичного центру в безпосередній близькості від будівлі агентства, очевидно, що призведе до такого ж негативного впливу, створить проблеми з безпекою, та захистом.
Як повідомляв Укрінформ, у центрі Амстердама закриють вулицю червоних ліхтарів, натомість за межами центру створять інший квартал для сексуальних утіх.
Таку пропозицію мера Амстердама у лютому 2021 року підтримала більшість політичних партій.
Мер міста Фемке Галсема вже не перший рік говорить про новий образ столиці, зокрема, що це має бути місто з гарною архітектурою, музеями, аби відвідувачі насолоджувалися красою Амстердама, а не сприймали його лише як місто розваг, повій та наркотиків. У такий спосіб влада хоче змінити контингент туристів, які приїжджають до Амстердама. Де саме буде створений новий район червоних ліхтарів не повідомляється.