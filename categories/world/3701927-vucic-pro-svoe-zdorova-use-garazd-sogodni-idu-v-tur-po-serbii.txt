Президент Сербії Александр Вучич на тлі повідомлень про його екстрену госпіталізацію заявив, що з ним усе гаразд.

Про це повідомляє b92, передає Укрінформ.
"Зі мною все гаразд. Сьогодні по 12 годині я їду в тур по Сербії", - сказав Вучич в інтерв'ю ЗМІ.
Апарат сербського президента повідомив, що сьогодні з опівдня Вучич відвідуватиме Заечарський округ. Також у нього запланований виступ на літній арені "Врело" в Сокобані.
Раніше місцеві ЗМІ поінформували, що президент Сербії Александр Вучич був екстрено доправлений до лікарні.
Як повідомляв Укрінформ, 26 квітня президент Туреччини Реджеп Тайїп Ердоган через тимчасове погіршення стану здоров’я взяв денну паузу під час передвиборчої кампанії.