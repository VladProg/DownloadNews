Міжнародний кримінальний суд (МКС) продовжує розслідування ймовірних воєнних злочинів в Ізраїлі, секторі Гази та на Західному березі річки Йордан.

Про це передає Укрінформ із посиланням на повідомлення прокурора Міжнародного кримінального суду (МКС) Каріма Хана у соцмережі Х.
“Ми продовжуємо розслідування щодо злочинів, ймовірно вчинених в Ізраїлі сьомого жовтня, а також у секторі Гази та на Західному березі”, - сказав він.


#ICC Prosecutor @KarimKhanQC was at the Rafah Border Crossing between Egypt and the Gaza Strip this weekend.

Watch his remarks on the current situation in Israel and the State of Palestine. pic.twitter.com/Z22DMLaAv3
— Int'l Criminal Court (@IntlCrimCourt) October 29, 2023

Він також зазначив, що відвідав контрольно-пропускний пункт Рафах на кордоні з Газою.
“Нам потрібна співпраця. Нам потрібна допомога, але нам знадобиться рішучість, витривалість і професіоналізм, щоб переконатися, що ми відокремлюємо звинувачення від фактів, щоб ми могли дивитися на докази”, - додав він.
За його словами, не повинно бути перешкод для доставки гуманітарної допомоги цивільному населенню - дітям, жінкам та чоловікам.
Як повідомляв Укрінформ, вранці 7 жовтня палестинське ісламістське угруповання ХАМАС здійснило напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
США, ЄС, Україна та низка інших держав засудили атаки по Ізраїлю.