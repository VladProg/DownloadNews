Потужні торнадо пронеслися південними штатами США, забравши життя щонайменше 23 людей у штаті Міссісіпі і знищивши десятки будівель.

Про це повідомляє Associated Press, передає Укрінформ.
Агентство з управління надзвичайними ситуаціями штату Міссісіпі повідомило у Твіттері, що 23 людини загинули, четверо зникли безвісти і десятки постраждали. При цьому зазначається, що кількість жертв може зрости.
Через торнадо у штаті Теннессі залишилися без електроенергії 40 тисяч споживачів, у Міссісіпі знеструмлено 15 тисяч клієнтів, в Алабамі - 20 тисяч.
Як повідомляв Укрінформ, кількість загиблих від тропічного циклону “Фредді” у Малаві перевищила 400 людей.
Фото ілюстративне