Поблизу східного узбережжя Японії у понеділок, 22 травня, стався потужний землетрус із магнітудою 5,3 за шкалою Ріхтера.

Як передає Укрінформ, про це повідомляє The Japan Times.

Епіцентр стихійного лиха був виявлений о 10.42 годині за київським часом на глибині 10 кілометрів у водах навколо Ніідзіми та Козусіми.
Влада превентивно рекомендувала піднятися на вищі рубежі мешканцям із прибережних районів.
При цьому NHK зазначає, що попередження про цунамі офіційно не оголошувалося. Наразі немає інформації про постраждалих і загиблих.
Як повідомляв Укрінформ, у неділю, 21 травня, в морі поблизу Південних Курил Сахалінської області в Росії стався землетрус магнітудою 5.