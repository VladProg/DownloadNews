Віряни Пакистану в п’ятницю, в День святості Корану, провели антишведські мітинги після спалення священної книги мусульман у європейській країні.

Як передає Укрінформ, про це повідомляє Associated Press.
Найбільші акції протесту очікувалися у містах Лахор та Карачі.
У столиці Ісламабаді юристи з копіями Корану протестували перед Верховним судом, тоді як віряни проводили невеликі мітинги біля мечетей, вимагаючи розриву дипломатичних відносин зі Швецією.
Група християнської меншини на північному заході Пакистану теж провела мітинг з метою засудження спалення Корану.
Великі мітинги були проведені прихильниками головної радикально-ісламістської партії Пакистану «Джамаат-і-ісламі Пакистан» у таких великих містах країни, як Лахор, Карачі, Пешавар і Кветту.
Як повідомлялося, шведська влада дозволила провести демонстрацію біля мечеті в Стокгольмі 28 червня – в день початку мусульманського свята Курбан-байрам – під час якої спалили копію Корану.
Станом на 7 липня, стало відомо, що уряд Швеції розглядає можливість заборонити публічне спалення священних книг, оскільки нещодавні подібні інциденти з Кораном завдали шкоди безпеці держави.
Фото: Shutterstock