У понеділок у центрі Єрусалима автомобіль в'їхав у натовп. Унаслідок інциденту постраждали щонайменше п'ятеро людей.

Як передає Укрінформ, про це повідомляє The Jerusalem Post.
Як зазначається, інцидент стався в районі площі Давидка.
Серед постраждалих - чоловік віком 70 років, який наразі перебуває у важкому стані. Стан жінки віком 30 років оцінюють як середньої тяжкості, а ще двоє чоловіків отримали легкі травми.
Терористом, який скоїв наїзд, виявився Хатем Неджіма, 39-річний житель Єрусалиму, його застрелили на місці події.

Фото: MICHAEL STARR
За декілька хвилин після наїзду авто до місця теракту прибули представники сил безпеки, поліцейські та співробітники служби безпеки поїздів, які перебували на відстані двох кварталів.
Прем’єр-міністр Ізраїлю Біньямін Нетаньягу, який виступав на церемонії Дня пам’яті в Єрусалимі, через кілька хвилин після нападу, сказав, що цей інцидент «нагадує нам, що держава Ізраїль була здобута великими стражданнями».
"Ці терористичні атаки здійснюються з розрахунком на те, що вони викорчують нас звідси, якби вони могли, вони б знищили нас усіх", - додав він.
Як повідомляв Укрінформ, на півночі Франції автомобіль в'їхав у натовп на міжнародному фестивалі повітряних зміїв, унаслідок чого постраждали щонайменше 11 людей.
Перше фото: YONATAN SINDEL/FLASH90