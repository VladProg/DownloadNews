Парламент Болгарії у вівторок затвердив склад нового уряду.

Про це повідомляє Novinite, передає Укрінформ.
Прем'єр-міністром 132 голосами обрано Николая Денкова, 69 депутатів проголосували проти.
Згідно з коаліційною домовленістю між двома найбільшими парламентськими партіями «ГЕРБ» та «Ми продовжуємо зміни - Демократична Болгарія», Денков очолюватиме уряд впродовж дев’яти місяців.
Після оголошення результатів голосування склали присягу члени нового уряду. До його складу увійшли віцепрем'єр-міністр та міністр закордонних справ Марія Габріель, яка очолить уряд після Денкова.
Міністром оборони став Тодор Тагарев.
Як повідомляв Укрінформ, учора дві найбільші парламентські партії Болагрії узгодили склад коаліційного уряду.
2 квітня громадяни Болгарії обрали новий склад парламенту.
Фото: The Sofia Globe