Унаслідок пожежі під час святкування весілля у Іраку загинуло більше сотні людей, ще понад 150 постраждали.

Як повідомляє Укрінформ, про це пише Сіньхуа із посиланням на заяву міністерства охорони здоров’я Іраку.


Зазначається, що трагедія трапилася у місті аль-Хамданія у північній провінції Ніневех. Приміщення, в якому розпочалася пожежа, було зведене із дуже вогненебезпечного матеріалу.
“Попередні дані свідчать, що пожежа виникла через запуск всередині приміщення феєрверків, і що частина споруди впала через великий вогонь” - йдеться у матеріалі.

На місці інциденту вже було розпочате розслідування, покликане встановити усі подробиці.