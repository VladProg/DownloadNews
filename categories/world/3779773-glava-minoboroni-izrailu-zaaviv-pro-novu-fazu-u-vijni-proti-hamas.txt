Міністр оборони Йоав Галлант заявив, що Ізраїль увійшов в «нову фазу» у війні проти терористичного угрупування ХАМАС.

Як передає Укрінформ, про це повідомляє The Times of Israel.
«Ми атакували над землею і під землею, ми атакували терористів усіх рангів, у всіх місцях. Команди силам оборони чіткі: операція триватиме до нового наказу», - сказав Галлант.
Він додав, що Ізраїль увійшов у «нову фазу» у війні проти ХАМАС.
«Щодо інших сфер: ми готуємося захищати громадян Ізраїлю. Гарантувати їм безпеку. Ми це робимо на півночі, в центрі і всюди», - додав міністр.
В Офісі глави Міноборони заявили, що Галлант під час зустрічі з керівниками спецслужб та Сил оборони визначив «напрямок дій щодо основних зусиль» у війні, включаючи «військові зусилля, зусилля зі звільнення полонених, цивільні зусилля та гуманітарні зусилля».
Як повідомляв Укрінформ, ВПС Ізраїлю завдали ударів по близько 150 підземних об'єктах, що належать терористичному угрупованню ХАМАС.