Мер Москви Сергій Собянін заявив, що російська ППО збила безпілотник на підльоті до столиці РФ.

Про це повідомляє Iнтерфакс, передає Укрінформ.
"Силами ППО в міському окрузі Подольськ відбито атаку безпілотника, що летів на Москву. На місці падіння уламків, за попередніми даними, руйнувань і постраждалих немає", - написав Собянін у Телеграм-каналі.
За словами мера, на місці працюють фахівці екстрених служб.
Інформацію про збитий дрон згодом підтвердило Міноборони РФ, уточнивши, що це був безпілотник літакового типу. Там заявили, що дрон був збитий о 7:30.
Як повідомляв Укрінформ, у ніч проти неділі, 26 листопада, відбулася масована атака дронів на Москву. Через це два московські аеропорти - "Внуково" та "Домодєдово" - призупинили роботу.
Фото: Getty Images, ілюстративне