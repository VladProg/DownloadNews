Іранські правоохоронці у п’яти провінціях провели ряд затримань підозрюваних в організації масових отруєнь школярок.

Про це повідомив заступник міністра внутрішніх справ Ірану Маджида Мір-Ахмаді, передає Укрінформ із посиланням на Сіньхуа.
За його словами, влада ретельно вивчає різні аспекти справи й обіцяє незабаром оголосити результати розслідування. “Міністр розповів, що окремі випадки отруєння стали результатом “неворожих” дій, й що винуватцям було зроблене необхідне попередження й проведено інструктаж з метою уникнення повторення подібного”, - йдеться у матеріалі.
Нагадаємо, з листопада минулого року більше 1000 дівчат стали жертвами отруєнь у навчальних закладах Ірану. Поки невідомо, хто саме стоїть за цими отруєннями, та чи є вони навмисними, але деякі політики підозрюють радикальні релігійні угрупування, які виступають проти права жінок на освіту.
Отруєння почалися у священному шиїтському ісламському місті Ком у листопаді й відтоді поширилося на 25 з 31 провінцій Ірану. Вони змусили деяких батьків тимчасово забрати дітей зі шкіл та вийти на протести.
Влада Ірану покладає відповідальність за отруєння на “ворогів” держави, які нібито влаштовують їх для підриву системи влади.