В Армії оборони Ізраїлю (ЦАХАЛ) підтвердили, що бойовики угруповання ХАМАС передали Червоному Хресту ще 12 звільнених заручників.

Як передає Укрінформ, про це з посиланням на заяву ЦАХАЛ повідомляє Times of Israel.
«Згідно з інформацією, отриманою від Червоного Хреста, 12 заручників – у тому числі десятеро ізраїльтян і двоє іноземних громадян – прямують до території Ізраїлю», – йдеться у заяві військових.
Нагадаємо, у понеділок уряд Катару заявив про досягнуту домовленість між Ізраїлем і ХАМАС щодо продовження перемир'я в секторі Гази. Це зроблено в обмін на звільнення більшої кількості заручників.
Станом на 28 листопада ХАМАС вже звільнив п’ять груп заручників. Остання група вийшла на волю ввечері понеділка – тоді бойовики звільнили 11 захоплених ізраїльтян.
Фото: АА