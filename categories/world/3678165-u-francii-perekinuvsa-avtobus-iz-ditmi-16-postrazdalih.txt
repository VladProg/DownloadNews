У комуні Корпс на південному-сході Франції перекинувся пасажирський автобус із 40 дітьми, внаслідок чого постраждали 16 осіб.

Про це повідомляє France Blue, передає Укрінформ.
Як зазначається, 40 дітей віком від 6 до 10 років разом із шістьма супроводжуючими поверталися з відпустки у Верхніх Альпах, коли автобус із ними злетів у кювет, що на шість метрів нижче від дороги.

На місце ДТП були відправлені 90 пожежників і гелікоптер.
Внаслідок інциденту постраждали 16 людей, серед яких 11 дітей. Потерпілих госпіталізували.

Аварія сталась у комуні Корпс на півдні департаменту Ізер. Її причиною, ймовірно, стала помилка водія.
Як повідомляв Укрінформ, десятки людей дістали поранення після зіткнення автобуса з вантажівкою на південному заході Німеччини.
Фото з сайту France Blue