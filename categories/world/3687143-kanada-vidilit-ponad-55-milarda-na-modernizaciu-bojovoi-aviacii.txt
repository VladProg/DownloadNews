Канада витратить 7,3 мільярда канадських доларів (близько $5,6 мільярда) на модернізацію своєї військової авіаційної інфраструктури, готуючись до взяття на озброєння новітніх літаків F-35.

Як повідомляє кореспондент Укрінформу, про це оголосили в офісі прем’єр-міністра Канади Джастіна Трюдо за підсумками зустрічі із президентом США Джо Байденом.

“Прем’єр-міністр оголосив про виділення 7,3 мільярда канадських доларів на поліпшення наявної та побудову нової бойової інфраструктури для підтримки прибуття флоту новітніх літаків F-35”, - йдеться у поширеному повідомленні.

Зазначається що на півдні Канади також буде розміщено один із елементів системи раннього попередження, який доповнить роботу майбутніх загоризонтних радарів, розміщених в Арктиці. “Ці канадські системи доповнять заплановані аналогічні у США, аби суттєво покращити ситуативну поінформованість стосовно потенційних загроз нашому материку”, - наголосили у Трюдо.

Нагадаємо: раніше Канада оголосила про намір закупити у США 88 винищувачів F-35, перша партія яких має надійти до Канади в 2016-му році.

Як повідомляв Укрінформ, президент США Джо Байден перебуває цього тижня у Канаді із дводенним візитом.