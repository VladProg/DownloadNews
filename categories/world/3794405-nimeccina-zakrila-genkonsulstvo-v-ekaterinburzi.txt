Німеччина закрила своє генеральне консульство у російському Єкатеринбурзі.

Як передає Укрінформ, про це повідомляється на сторінці дипломатичної установи.
«Генеральне консульство в Єкатеринбурзі закрите. Звертайтесь, будь ласка, до посольства Німеччини у Москві», - йдеться у повідомленні.
Як повідомляв Укрінформ, у травні Міністерство закордонних справ ФРН анонсувало закриття чотирьох із п'яти генконсульств РФ у Німеччині та трьох із чотирьох своїх генконсульств у Росії: у Новосибірську, Єкатеринбурзі та Калінінграді.
Тоді ж уряд ФРН вимагав від Росії закрити свої чотири з п’яти консульств у Німеччині в рамках «дзеркальної відповіді» після того, як Москва встановила обмеження на кількість співробітників німецького посольства та пов’язаних з ним органів, які можуть працювати в РФ.