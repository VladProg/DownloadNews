США, Південна Корея та Японія провели тристоронні навчання з протиракетної оборони у міжнародних водах Японського моря на тлі запуску КНДР балістичної ракети.

Як передає Укрінформ, про це повідомляє Yonhap.
У збройних силах Південної Кореї зазначили, що в навчаннях брали участь три есмінці, оснащені системою Aegis: корейський ROKS Yulgok Yi I, американський USS John Finn та JS Maya Японських морських сил самооборони.
Навчання були зосереджені на відпрацюванні процедур виявлення та відстеження змодельованої комп'ютером мети балістичної ракети, а також обміну відповідною інформацією.
"Ці навчання дозволили посилити можливості наших збройних сил щодо реагування на балістичні ракети та покращити співпрацю в галузі безпеки між Південною Кореєю, Сполученими Штатами та Японією", - заявив представник ВМС.
Як повідомляв Укрінформ, Північна Корея 13 липня заявила, що напередодні проводила випробування твердопаливної міжконтинентальної балістичної ракети Hwasong-18.
Міністри закордонних справ «Групи семи» та Високий представник ЄС рішуче засудили такі дії КНДР та звернулися з вимогою відмовитися від ядерної зброї та згорнути всі ядерні програми.