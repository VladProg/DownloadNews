У російській Тулі без світла опинились близько 5 тисяч мешканців, місцеві пабліки повідомляли про звуки вибухів перед аварією.

Про це передає Укрінформ.
Місцеві телеграм-канали повідомляють про сильний гуркіт і блекаут в одному з районів Тули.

У диспетчерській РІА Новости підтвердили, що у Заріченському районі Тули сталося аварійне відключення електрики, без світла залишилося майже 5 тисяч людей.

У регіональному управлінні МНС заявили РБК, що "вибухи, які чули жителі Пролетарського округу міста Тули, ймовірно, стали наслідком переходу літака на надзвукову швидкість". Світло в одному з районом міста "відключилося через технічну несправність", додали у відомстві.

Місцева влада також наголошує на тому, що ці два випадки не пов'язані між собою.
Як повідомляв Укрінформ, Прем'єр-міністр Денис Шмигаль зазначив, що минулої ночі Росія випустила по мирних містах України 43 ракети. Внаслідок цієї терористичної атаки було пошкоджено близько 40 будівель, постраждали два десятки людей.