Шведська кліматична активістка Грета Тунберг заявила, що у Франції учасники екопротесту піддаються «систематичним репресіям».

Як передає Укрінформ, про це повідомляє Reuters.
«Ми бачимо надзвичайно тривожні події, коли активісти в усьому світі зазнають посилених репресій лише за боротьбу за наше сьогодення та наше майбутнє. Наприклад, днями тут, у Франції», – сказала Тунберг.
У Франції екоактивістка брала участь у фінансовому саміті.
Зазначається, що у середу у Франції розігнали групу екологічних активістів «Повстання Землі» за провокування збройних протестів або насильницьких дій, що одразу було розкритиковано лівою опозицією та неурядовими французькими організаціями.
Міністерство внутрішніх справ Франції коментарів з цього приводу не надало.
France24 повідомляє, що процедура розпуску «Повстання Землі» була розпочата у березні після того, як близько 5000 активістів протистояли 3000 поліцейських під час протесту на заході Франції.
Після протесту двоє демонстрантів у комі, близько 30 офіцерів поліції поранені.
Як повідомляв Укрінформ, міністр внутрішніх справ Німеччини Ненсі Фезер заявила, що кліматичні активісти угруповання "Останнє покоління" відповідальні за 580 кримінальних злочинів, скоєних з початку минулого року.