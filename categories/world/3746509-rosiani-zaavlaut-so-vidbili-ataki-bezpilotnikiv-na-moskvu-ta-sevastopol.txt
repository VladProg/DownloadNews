У Росії заявляють про чергову атаку безпілотників. Два дрони летіли на Москву, одинадцять атакували Севастополь.

Про це повідомляє Міноборони РФ, передає Укрінформ.
"Два БПЛА, що летіли у напрямку міста Москви, знищені засобами ППО в небі над Малоярославським районом Калузької області та над територією Одинцовського району Московської області", - йдеться у повідомленні.
Також загарбники заявляють, що поблизу Севастополя засобами ППО були вражені два БПЛА, ще 9 пригнічені засобами радіоелектронної боротьби.
Як повідомляв Укрінформ, дев'ятого серпня мер Москви Сергій Собянін повідомив про атаку на місто двома безпілотниками.