Міністр закордонних справ Фінляндії Пекка Хаавісто підписав документ про вступ країни в НАТО.

Про це повідомляє Yle, передає Укрінформ.
Церемонія підписання відбулася у штаб-квартирі НАТО у Брюсселі у вівторок, 4 квітня.
Хаавісто назвав це історичним моментом. За його словами, Туреччина в цей же час передає держсекретарю США Ентоні Блінкену ратифікацію про членство Фінляндії у НАТО.
Видання зазначає, що це усуває останні бюрократичні перешкоди на шляху Фінляндії до НАТО, даючи змогу генеральному секретарю Єнсу Столтенбергу офіційно запросити Фінляндію приєднатися до Альянсу. Очікується, що він це зробить незабаром.
Як повідомлялося, 4 квітня в Брюсселі розпочинається дводенна зустріч міністрів закордонних справ країн НАТО. Під час засідання у вівторок відбудеться церемонія входження Фінляндії до НАТО.
Генеральний секретар НАТО Єнс Столтенберг привітав Фінляндію, яка сьогодні стане 31-им членом Альянсу, і висловив сподівання на швидке входження Швеції.
Фото з сайту yle.fi