Поліція Лондона затримала 62 активіста руху Just Stop Oil (Просто відмовтеся від нафти) під час протесту біля британського парламенту.

Як передає Укрінформ, про це повідомляє The Independent.
«Офіцери поліції затримали 62 активіста Just Stop Oil, які стояли на дорозі на Парламентській площі», - заявили у поліції Лондона.
Правоохоронці додали, що затримання протестувальників відбулося згідно з законодавством «Про громадську безпеку».
Зазначається, що деякі з демонстрантів лягли на землю, а інші сиділи на Парламентській площі після того, як вони пройшли центральною лондонською дорогою в помаранчевих жакетах із плакатами.
Поліція надягла на багатьох протестувальників кайданки, оскільки вони відмовилися піднятися з землі.
Рух Just Stop Oil опублікував у соціальних мережах повідомлення про те, що 65 людей вийшли на марш у понеділок вранці з вимогою «припинення нового видобутку нафти та газу».
Як повідомляв Укрінформ, кліматичні активісти з групи Extinction Rebellion вивісили великий банер на монументі Вітторіано в центрі Рима та прикували себе до пам’ятника на знак протесту проти державного фінансування промисловості викопного палива.