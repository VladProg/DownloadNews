Рейтинг Дональда Трампа зріс після його формального арешту.

Про це повідомляє Reuters із посиланням на результати опитування, проведеного спільно з Ipsos, передає Укрінформ.
Згідно з опитуванням, Трамп збільшує відрив у боротьбі за посаду кандидата в президенти від Республіканської партії після арешту та звільнення під заставу у штаті Джорджія.
На цей час рейтинг Трампа становить 52%, водночас на початку серпня він становив 47%.
Другим у рейтингу від республіканців є Рон Десантіс, якого підтримують 13 відсотків.
Зазначається, що у гіпотетичному протистоянні з чинним президентом Джо Байденом Трамп набирає 38% проти 32% в опонента.
Як повідомлялося, 23 серпня Трамп здався за формальною процедурою до в'язниці округу Фултон штату Джорджія за більш як десятьма звинуваченнями, пов'язаними зі спробами скасувати результати президентських виборів у штаті у 2020 році.
Він провів у в'язниці трохи більше як 20 хвилин для оформлення документів і вийшов під заставу $200 тисяч.
Фото: BRANDON BELL/GETTY IMAGES