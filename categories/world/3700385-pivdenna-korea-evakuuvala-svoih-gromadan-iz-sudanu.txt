У ході попередньо підготовленої операції Південна Корея евакуювала 28 своїх громадян із Судану.

Як передає Укрінформ, про це повідомляє Yonhap.
Згідно з повідомленням, 28 громадян країни було доставлено на борту транспортного літака C-130J з Порт-Судану, після чого евакуйовані сіли на борт KC-330 в аеропорту міста Джедда на заході Саудівської Аравії.
Транспортний літак-заправник KC-330 приземлився на військово-повітряній базі Соннам, що на південь від Сеула, завершивши останню фазу операції військових силових структур Південної Кореї - "Обіцянка".
"Уряд планує надати їм медичне обстеження та іншу необхіду підтримку", - заявили представники міністерства. Напередодні, цього ж дня, відбулася міжвідомча нарада щодо їх розміщення та інших заходів підтримки.
Як повідомляв Укрінформ, Японія евакуювала своїх громадян, які опинилися в охопленому конфліктом Судані.
Українські розвідники разом із дипломатами організували евакуацію із охопленого боями Хартуму - столиці Судану - 138 громадян України, Грузії і Перу.