В італійському містечку Амантеа, що в регіоні Калабрія на півдні країни, з цирку втік слон, тварина вільно розгулювала вулицями міста.

Як передає Укрінформ, про це повідомляє Rai News.



Intanto in Calabria un Elefante gira indisturbato per le vie del paese dirigendosi verso L’Eurospin pic.twitter.com/HEoUB3v9nQ
— Soqquadro (@gicarestik2) July 27, 2023


Слон із цирку Moira Orfei, який гастролював у місті декілька днів, утік та пішов гуляти довкола. Спочатку тварину помітили на пляжі біля цирку, потім - на державній дорозі в Тоннара-ді-Амантеа аж до супермаркету в цьому районі.
Власники цирку знайшли слона на парковці супермаркету та забрали назад до вольєра, закінчивши його день "свободи". Попередньо, постраждалих унаслідок інциденту не було.
Серед багатьох поширень та іронічних коментарів у соціальних мережах були асоціації захисників тварин, які засуджують важкі умови життя тварини.
На щастя, цього разу жодної шкоди ні людям, ні самій тварині не було завдано.
Як повідомляв Укрінформ, в африканській країні Уганда слон затоптав туриста із Саудівської Аравії, який приїхав на сафарі.