Єгипет розмістив танки та бронетехніку поблизу контрольно-пропускного пункту «Рафах», що на кордоні з сектором Гази.

Як передає Укрінформ, про це повідомляє The Times of Israel.
Зазначається, що Єгипет побоюється напливу десятків тисяч біженців унаслідок бойових дій між Ізраїлем та ХАМАС у Газі, і тримає кордон майже закритим, пропускаючи в Газу лише вантажівки з гуманітарною допомогою.
Єгипет обмежений мирним договором 1979 року з Ізраїлем щодо кількості військ, які йому дозволено розміщувати на Синайському півострові, хоча в минулому Ізраїль дозволяв Єгипту порушувати ці цифри для боротьби з ісламськими повстанцями в цьому районі.
Як повідомлялося, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
Фото: egypttoday