Суд у Кишиневі подовжив домашній арешт молдовській незалежній депутатці Ірині Лозован, яка була взята під варту у вересні.

Як передає Укрінформ, про це повідомляє NewsMaker із посиланням на TV8.
Кишинівський суд сектора Буюкани подовжив на 30 днів домашній арешт молдовській незалежній депутатці Ірині Лозован, яка була взята під варту у вересні разом із незалежним депутатом Олександром Нестеровським.
Як повідомлялося, 23 вересня Кишинівський суд сектора Чекани виніс рішення про арешт на 30 днів незалежних депутатів Олександра Нестеровського та Ірини Лозован. Нестеровського арештували на 30 днів, тоді як Лозован помістили під домашній арешт теж на 30 днів.
21 вересня, парламент Молдови на вимогу Генеральної прокуратури позбавив Нестеровського та Лозован депутатської недоторканності.
Колишніх соціалістів підозрюють у пасивній корупції, отриманні фінансування партії від організованого злочинного угруповання та відмиванні коштів в особливо великому розмірі.


Фото: newsmaker.md