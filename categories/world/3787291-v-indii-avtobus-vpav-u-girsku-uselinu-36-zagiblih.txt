В Індійському Кашмірі пасажирський автобус з'їхав з гірської дороги та впав у глибоку ущелину, внаслідок чого загинуло 36 осіб і ще 19 постраждали.

Про це повідомляє Сіньхуа, передає Укрінформ.
Дорожньо-транспортна пригода стався в районі Ассар округу Дода, приблизно за 149 кілометрів на південь від міста Срінагар, адміністративного центру Кашміру. Автобус прямував із міста Кіштвара в Джамму.
"Сьогодні автобус із 55 пасажирами з'їхав із дороги і перекинувся в ущелину. Поки що в нас є інформація, що внаслідок цієї трагічної аварії загинули 36 осіб і 19 дістали поранення", - поінформували в місцевій поліції.
Деякі з постраждалих перебувають у важкому стані. Причини аварії поки що невідомі.
Зазначається, що ДТП зі смертельними наслідками часто трапляються в Індії через перевантаженість, погані дорожні умови та необережне водіння. За офіційними даними, щороку в Індії внаслідок близько 500 тисяч ДТП гине близько 150 тис. осіб.
Як повідомляв Укрінформ, в індійському штаті Махараштра пасажирський автобус потрапив у ДТП і спалахнув, у результаті загинули 25 осіб.
Фото: Iran Press