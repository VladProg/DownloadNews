Неподалік від столиці Ісландії Рейк’явіка після декількох днів сейсмічної активності почалося виверження вулкана.

Як передає Укрінформ, про це повідомляє Iceland Monitor.
Зазначається, що на півострові Рейкьянес почалося нове виверження вулкана.
Тиждень тому з району виверження надійшли повідомлення про значний підйом ґрунту у багатьох місцях.
Наступного дня, 4 липня, в регіоні відбулася низка землетрусів. Відтоді кількість підземних поштовхів зросла до тисяч, багато з яких перевищували 4 бали за шкалою Ріхтера, а деякі перевищували 5 балів.
Про значні структурні пошкодження не повідомляли.
Вулкан розташований неподалік від місця попередніх вивержень, що відбулися у 2021 та 2022 роках.
Фото: Скріншот