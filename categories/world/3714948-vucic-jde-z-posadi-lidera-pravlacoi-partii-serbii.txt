Президент Сербії Александар Вучич заявив, що йде з посади лідера Сербської прогресивної партії (SNS).

Про це він оголосив на мітингу в Белграді у п'ятницю, передає Укрінформ із посиланням на N1.
"Це мій останній день на посаді лідера SNS. Завтра хтось інший обійме цю посаду», — сказав Вучич, додавши, що залишиться членом партії.
Вучич очолює SNS з 2012 року, коли його попередник Томіслав Ніколіч пішов у відставку після обрання президентом Сербії.
У 2014–2017 роках він обіймав посаду прем'єр-міністра, а з 2017 року є президентом Сербії.
Як повідомлялося, напередодні президент Сербії Александар Вучич привів армію в повну бойову готовність і наказав її підрозділам наблизитися до кордону з Косовом.