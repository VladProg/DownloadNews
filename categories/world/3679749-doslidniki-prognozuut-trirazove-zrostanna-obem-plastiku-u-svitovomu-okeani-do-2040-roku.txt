Об’єм пластику у світовому океані дуже зріс із 2005 року і може майже потроїтися до 2040 року, якщо не вижити подальших заходів.

Як передає Укрінформ, про це повідомляє Reuters із посиланням на дослідження американської організації 5 Gyres Institute.
“Нам потрібна сильна юридично обов’язкова глобальна угода ООН про пластикове забруднення, яка зупинить проблему біля джерела”, - заявив співзасновник організації Маркус Еріксен.
Згідно з рецензованими дослідженнями 5 Gyres Institute, до 2019 року в океанах плавали приблизно 171 трильйон пластикових частинок.
За прогнозами, до 2040 року забруднення середовища пластиком може зрости в 2,6 разу, якщо не буде запроваджено юридично обов’язкову глобальну політику.
Дослідження розглядало дані про забруднення поверхні пластиком із 11 777 океанських станцій у шести основних морських регіонах у період з 1979 по 2019 роки.
Мікропластик особливо небезпечний для океанів, оскільки він не лише забруднює воду, а й пошкоджує внутрішні органи морських тварин, які сприймають пластик за їжу.
Як повідомляв Укрінформ, у неділю країни-члени ООН досягли історичної згоди стосовно угоди про захист Світового океану (High Seas Treaty) після 10 років переговорів.