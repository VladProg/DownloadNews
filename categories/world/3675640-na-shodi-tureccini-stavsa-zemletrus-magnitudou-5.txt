У провінції Адияман на сході Туреччини стався землетрус силою 5 балів за шкалою Ріхтера.

Про це повідомляє Департамент з питань землетрусів та зменшення ризиків (AFAD), передає Укрінформ.
“Землетрус стався о 05.51 за місцевим часом (04.51 - за київським) у районі Гьольбаши провінції Адияман”, - зазначає AFAD.
Епіцентр землетрусу був на глибині 8,51 км.
За останніми даними, у Туреччині внаслідок землетрусів 6 лютого загинули 44 374 людини, травмовано 198 068 осіб.
Як повідомляв Укрінформ, понад 164 тисячі будівель були зруйновані, серйозно постраждали та підлягають зносу внаслідок землетрусів.
Фото: pixabay.com