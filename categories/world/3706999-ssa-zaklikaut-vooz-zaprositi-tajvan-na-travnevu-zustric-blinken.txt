Сполучені Штати наполегливо закликають Всесвітню організацію охорони здоров'я запросити Тайвань взяти участь як спостерігач у щорічній зустрічі в Женеві 21-30 травня.

Як повідомляє Reuters, про це заявив держсекретар США Ентоні Блінкен, передає Укрінформ.
"Запрошення Тайваню як спостерігача стало б прикладом відданості ВООЗ інклюзивному підходу "здоров'я для всіх" до міжнародного співробітництва в галузі охорони здоров'я", - йдеться в заяві Блінкена.


Політик додав, що підтримка участі Тайваню з боку США відповідає політиці Вашингтона щодо єдиного Китаю.
Як повідомляв Укрінформ, колишня прем'єр-міністр Великобританії Ліз Трасс відвідає Тайвань наступного тижня і зустрінеться з високопоставленими членами уряду.