2-й Західний окружний військовий суд москви засудив 22-річного Кирила Бутиліна до 13 років суворого режиму у справі про підпал військкомату.

Про це повідомляється на Телеграм-каналі "Астра", передає Укрінформ.
Як зазначається, суд визнав Бутиліна винним у скоєнні терористичного акту, публічних закликах до тероризму та вандалізмі.
За даними слідства, 28 лютого 2022 року Бутилін підпалив військкомат у Луховицях московської області, пофарбував ворота у кольори прапора України та написав: «Я не піду вбивати братів!»
Як повідомлялося, від початку війни в різних регіонах росії скоєно десятки підпалів військкоматів. Кількість таких інцидентів значно збільшилася після того, як у країні оголосили мобілізацію.
Фото: SOTA