У столиці Болгарії Софії комунальні працівники встановлюють огорожу навколо пам’ятника радянській армії, який влада планує перенести з центру міста.

Про це повідомляє The Sofia Globe, передає Укрінформ.
Зазначається, що з відповідним проханням до комунальних служб звернувся глава району Середець Трайчо Трайков, пославшись на міркування безпеки.
Своєю чергою лідер проросійської партії "Відродження" (Vuzrazhdane) Костадин Костадинов у соцмережах закликав прибічників партії виступити проти встановлення огорожі.
На цей час невідомо, коли пам'ятник може бути демонтований. Місцева влада заявила, що необхідно провести технічні випробування у Музеї соціалістичного мистецтва, куди може бути перенесений монумент.
Як повідомляв Укрінформ, минулого тижня чотири людини були затримані після нічної сутички біля пам’ятника радянській армії у Софії.
Фото: Георги Димитров