Президент України Володимир Зеленський висловив співчуття народу Грузії через стихійне лихо на гірському курорті Шові.

Про це передає Укрінформ із посиланням на твіттер Глави держави.
«Ми глибоко співчуваємо суспільству Грузії через стихійне лихо, яке забрало життя. Висловлюємо співчуття рідним і близьким загиблих і бажаємо якнайшвидшого одужання всім постраждалим внаслідок обвалу в гірському районі Рача», — повідомив Зеленський.


ღრმად თანავუგრძნობთ 🇬🇪 საზოგადოებას სტიქიური უბედურების გამო, რომელმაც ადამიანების სიცოცხლე შეიწირა. ვუსამძიმრებთ გარდაცვლილთა ნათესავებსა და ახლობლებს და მალე გამოჯანმრთელებას ვუსურვებთ რაჭის მაღალმთიან რეგიონში მეწყერის ჩამოწოლის შედეგად ყველა დაშავებულს.
— Володимир Зеленський (@ZelenskyyUa) August 4, 2023

Як повідомляв Укрінформ, у грузинському курортному селищі Шові вдень 3 серпня стався зсув ґрунту. У Міністерстві внутрішніх справ Грузії заявили, що кількість жертв збільшилась до одинадцяти осіб.