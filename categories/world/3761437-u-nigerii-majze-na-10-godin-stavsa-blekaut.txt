У четвер, 14 вересня, на території Нігерії близько на 10 годин було відключено електроенергію через збій в електромережі внаслідок пожежі.

Про це повідомляє AP, передає Укрінформ.
За словами урядовців, пожежа на одній з електростанцій країни призвела до «різкого падіння частот», що призвело до збою в мережі вранці в четвер.
Збій вплинув на електропостачання у всіх 36 штатах країни та столиці Абуджі.
Нігерія з населенням понад 210 мільйонів щодня виробляє в середньому 4 000 мегаватів електроенергії.
У країні, яка є великим виробником нафти і газу, мережеве електропостачання нестабільне. Це змушує домогосподарства та підприємства використовувати дизельні та бензинові генератори.
Однак ціни на бензин цього року зросли більш ніж удвічі після того, як уряд скасував десятирічні субсидії, і багато домогосподарств і підприємств не можуть знайти альтернативне джерело електропостачання.
Як повідомляв Укрінформ, більша частина Буенос-Айреса і кілька провінцій Аргентини залишилися без світла через пожежу.