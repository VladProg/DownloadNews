Слідчий комітет РФ підтвердив загибель засновника ПВК "Вагнера" Євгена Пригожина в аварії літака у Тверській області.


Про це повідомляє Інтерфакс з посиланням на заяву СК РФ, передає Укрінформ.
Слідчий комітет РФ повідомляє, що особи десяти загиблих внаслідок авіакатастрофи 23 серпня у Тверській області встановлено.
"У рамках розслідування аварії літака у Тверській області завершено проведення молекулярно-генетичних експертиз. За їх результатами особи всіх десяти загиблих встановлені. Вони відповідають списку, заявленому в польотному листі", - повідомляє відомство.
Раніше Росавіація заявляла, що серед пасажирів літака були Євген Пригожин та Дмитро Уткін.
Як повідомляв Укрінформ, 23 серпня у Тверській області (РФ) розбився приватний літак, на борту якого, за попередньою інформацією, перебував Пригожин.