Президентка Словаччини Зузана Чапутова оголосила у вівторок, 20 червня, що не балотуватиметься знову на президентських виборах наступного року.

Як передає Укрінформ, про це повідомляє The Slovak Spectator.
«Це одне з найскладніших рішень, які мені довелося прийняти в моєму житті. Мені шкода, якщо я розчаровую тих, хто очікував моєї кандидатури (на президентських виборах – ред.) знову», – сказала Чапутова під час брифінгу для преси.
Вона подякувала людям за довіру, і водночас сказала, що не підведе їх. Президентка також зізналася, що їй не вистачить сил на ще один термін, щоб виконувати цю роботу.
«Все чого я вам пообіцяла чотири роки тому, я виконаю», - підсумувала вона.
Як повідомляв Укрінформ, у травні президентка Словаччини Зузана Чапутова завила, що має намір подати до суду на лідера опозиції і колишнього прем'єр-міністра Роберта Фіцо за коментарі на свою адресу. Він називав її «американським агентом».