Унаслідок вибуху резервуара з паливом увечері 25 вересня під Степанакертом в Нагірному Карабаху до медичних центрів та медпунктів доправили загалом 290 постраждалих, 20 людей загинули.

Про це повідомляє NEWS.am, передає Укрінформ.
Основна частина потерпілих перебуває в медичному центрі в Нагірному Карабаху. Десятки постраждалих - у вкрай важкому стані. 13 тіл залишаються не ідентифікованими і перебувають у Бюро судово-медичної експертизи.
Багато потерпілих вважаються зниклими безвісти.
Як повідомляється, вибухнула цистерна, з якої біженцям із Карабаху мав бути наданий бензин для переїзду до Вірменії.
Як повідомляв Укрінформ, на складі бензину поблизу траси Степанакерт (Ханкенді) – Аскеран на території сепаратистського регіону Нагірний Карабах стався сильний вибух.
Фото: Радіо Свобода