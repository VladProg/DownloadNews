У Жуковському районі Калузької області (РФ) упав безпілотник.

Про це губернатор Владислав Шапша повідомив у Телеграмі, передає Укрінформ.
«У Жуковському районі, біля села Стрєлковка, сталося падіння безпілотного літального апарата. За попередньою інформацією, постраждалих немає», - заявив Шапша.
За його словами, унаслідок падіння БпЛА у двох садових будиночках вибито шибки.
Крім того, Шапаша поінформував, що у лісовому масиві в Мединському районі виявлено місце падіння, ймовірно, БпЛА. Постраждалих і руйнувань немає.

Як повідомляв Укрінформ, у Краснодарському краї (РФ) у полі виявили безпілотник, який вибухнув під час огляду.