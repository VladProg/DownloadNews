Успішний масовий удар ХАМАСу по багатьох об’єктах на території Ізраїлю засвідчив провал усієї ізраїльської оборонної архітектури.

Як повідомляє Укрінформ, таку думку у коментарі CNN висловив колишній міжнародний речник Сил оборони Ізраїлю Джонатан Конрікус.

“Уся система провалилася, не лише один її компонент. Уся архітектура оборони, очевидно, не спромоглася надати необхідний захист цивільним у Ізраїлі”, - сказав Конрікус.

За його словами, ця ситуація стала для Ізраїлю “власним Перл Гарбором, коли певна реальність існувала досі, але після цього буде вже інша”.

Як відомо, 7 грудня 1941 року Японія завдала раптового руйнівного удару по базі ВМС США у Перл Гарборі на Гавайських островах. Ця подія зумовила Штати, які до тих пір зберігали нейтралітет, долучитися до Другої світової війни.
Фото: АА