Відомий голлівудський актор Джейсон Момоа порадив туристам поки що не їздити на гавайській Мауї, оскільки острів намагається оговтатися від нещодавніх лісових пожеж.

Як передає Укрінформ, про це повідомляє BBC.
«Мауї зараз не те місце, де можна провести відпустку. Не подорожуйте сюди. Не переконуйте себе, що ваша присутність потрібна на острові, який так сильно страждає», - заявив Момоа, який є корінним гавайцем.
Голлівудський актор також сказав, що гавайській громаді «потрібен час, щоб вилікуватися та відновитися».
«Це означає, що чим менше відвідувачів на острові забирають важливі ресурси, які стали вкрай обмеженими, тим краще», — сказав він.
Коментарі 44-річного актора пролунали у той час, коли жителі Мауї, найбільшого гавайського острова, заявили, що вони були вражені, що туристи купалися на пляжі, в той час як вони все ще рахували загиблих.
Як повідомляв Укрінформ, кількість жертв лісових пожеж на острові Мауї, який входить до архіпелагу з 19 великих островів та атолів Гаваїв (США), зросла до щонайменше 93.
Фото: KEVIN WINTER/GETTY IMAGES