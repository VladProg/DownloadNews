Підконтрольне ХАМАС міністерство охорони здоров'я заявило, що 1 799 жителів Гази загинули внаслідок авіаударів ЦАХАЛ.

Про це повідомляє Times of Israel, передає Укрінформ.
Крім того, згідно з повідомленням, 6 388 людини зазнали поранень у секторі Гази від початку бойових дій 7 жовтня.
Армія оборони Ізраїлю заявила, що вбила близько 1 500 палестинських терористів на ізраїльській території.
Як повідомляв Укрінформ, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару.
Ізраїль розпочав удари у відповідь. Зокрема, минулої ночі армія Ізраїлю завдала авіаударів по близько 750 об'єктах, які належать ХАМАС та іншим терористичним угрупуванням у секторі Гази.
Ізраїльські військові в ніч на 13 жовтня попередили ООН, що все населення Гази на північ від Ваді Газа має переселитися до південної частини протягом наступних 24 годин.