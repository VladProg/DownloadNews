Уряд Латвії затвердив розпорядження щодо призупинення роботи контрольно-пропускного пункту Сілені на кордоні з Білоруссю з метою забезпечення недоторканності державного кордону та зниження загрози державній безпеці у зв'язку з нелегальною міграцією.

Як передає Укрінформ, про це повідомляє національний мовник LSM.
Міністр внутрішніх справ Латвії Ріхардс Козловскіс на засіданні уряду зазначив, що закриття КПП у Сілені дозволить передислокувати прикордонників для охорони так званого «зеленого кордону».
Закрити КПП у Сілені минулого тижня запропонував начальник Державної прикордонної охорони Гунтіс Пуятс, оскільки фіксується дедалі більше спроб нелегального перетину державного кордону. Зокрема, за останні 6 діб прикордонники запобігли 894 спробам незаконного проникнення на територію Латвії.
На латвійсько-білоруському кордоні продовжить роботу єдиний контрольно-пропускний пункт — Патернієки. Вважається, що це дозволить істотно не вплинути на вантажні перевезення та на вкрай необхідні поїздки, які пов'язані з безперервністю виконання роботи, гуманними міркуваннями, непереборними обставинами.
Як повідомляв Укрінформ 18 серпня Литва припинила роботу двох із шести КПП на кордоні з Білоруссю.