Під час фестивалю електронної танцювальної музики у штаті Вашингтон у суботу ввечері сталася масова стрілянина в кемпінгу, внаслідок чого загинули двоє людей і ще кілька були поранені.

Як передає Укрінформ, про це повідомляє CNN.
Поранень зазнали троє осіб, у тому числі стрілок, якого взяли під варту, повідомила влада.
Повідомлення про стрілянину у кемпінгу поблизу міста Джорж надійшло близько 20:25 за місцевим часом, зазначили в офісі шерифа округу Грант.
За словами речника офісу шерифа Кайла Формана, підозрюваний «навмання» вистрілив у натовп, коли тікав, і зрештою був заарештований.
В амфітеатрі George проходив дводенний музичний фестиваль Beyond Wonderland, кемпінги розташовувалися за кілька сотень метрів від місця події.
Наразі влада не надала подробиць щодо інциденту. Справу розслідуватиме урядове відділення Вашингтонського офісу незалежних розслідувань.
У неділю вранці усі виступи в рамках фестивалю було скасовано.
Як повідомляв Укрінформ, у минулої неділі на автостоянці у Х’юстоні сталася стрілянина, внаслідок якої було поранено шестеро людей.