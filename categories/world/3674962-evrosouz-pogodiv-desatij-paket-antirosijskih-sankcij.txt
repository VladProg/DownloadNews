Країни Європейського Союзу погодили черговий, уже 10-й, пакет санкцій проти росії через її незаконне вторгнення до України.

Як передає Укрінформ, про це йдеться у повідомленні у Твіттері Шведського головування в Раді ЄС.



“Минув рік з початку жорстокого та незаконного вторгнення росії в Україну. Сьогодні ЄС погодив 10-й пакет російських санкцій”, - йдеться у повідомленні.


It’s one year since Russia’s brutal and illegal invasion of Ukraine.

Today, the EU approved the 10th package of Russian sanctions.

The package includes e.g.:

- Tighter export restrictions regarding dual-use and technology

(1/3)
— Swedish Presidency of the Council of the EU (@sweden2023eu) February 24, 2023

Зазначається, що новий санкційний пакет передбачає суворіший контроль за експортом технологій подвійного використання; точкові обмежувальні заходи проти фізичних та юридичних осіб, які підтримують війну, поширюють пропаганду чи передають бойові дрони, а також посилення боротьби із російською дезінформацією.
“Разом держави ЄС запровадили найсуворіші та найширші санкції в історії, аби допомогти Україні перемогти у війні. ЄС солідарний з Україною та українським народом. Ми будемо підтримувати Україну стільки, скільки буде потрібно”, - наголосили у Шведському головуванні.
Нагадаємо: ЄС напередодні не зміг підписати довгоочікуваний пакет санкцій проти росії через заперечення Польщі проти запропонованих обмежень на імпорт синтетичного каучуку, які, на її думку, були недостатньо жорсткими.