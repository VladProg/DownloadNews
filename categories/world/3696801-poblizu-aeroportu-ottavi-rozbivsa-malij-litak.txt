Малий пасажирський літак у неділю здійснив аварійну посадку у полі поблизу міжнародного аеропорту Оттави.

Як повідомляє кореспондент Укрінформу, про це пише CBC News.



Зазначається, що на борту двомісного літака перебувала одна людина. Вона не отримала серйозних травм.

На опублікованих з місця інциденту знімках видно літак із пошкодженою носовою частиною та крилом, а також зламану гілку.

У поліції Оттави розповіли, що розслідуванням аварії займається військова поліція та Рада із безпеки транспорту.
“Наразі незрозуміло, чому до розслідування залучено військову поліцію. Відповідно до її повноважень, військова поліція “має юрисдикцію” над співробітниками міністерства оборони та цивільними на територію власності міноборони”, - стверджує CBC News.

Хоча літак впав не на території міноборони Канади, одна із будівель відомства знаходиться неподалік.
Як раніше повідомляло агентство, у неділю на дні океану знайшли тіла п’ятьох загиблих у авіакатастрофі гелікоптера Сил самооборони Японії.
Фото: Mike Morin