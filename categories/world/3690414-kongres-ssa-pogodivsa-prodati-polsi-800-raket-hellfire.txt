Конгрес США схвалив закупівлю Польщею 800 керованих протитанкових ракет класу “повітря-земля” Hellfire.

Про це у Твіттері написав віцепрем’єр-міністр, міністр національної оборони Польщі Маріуш Блащак, передає Укрінформ.
“Конгрес США схвалив закупівлю Польщею 800 ракет Hellfire, якими будуть оснащені польські вертольоти підтримки AW149 а також Apache. Починаємо переговори щодо ціни”, - написав Блащак.
Як відомо, AGM-114 Hellfire є керованою протитанковою ракетою класу “повітря-земля”. Вона застосовується з гелікоптерів, літаків, безпілотних апаратів, наземних транспортних засобів.