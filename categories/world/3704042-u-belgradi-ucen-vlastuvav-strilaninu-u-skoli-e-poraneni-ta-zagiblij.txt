У столиці Сербії учень влаштував стрілянину у школі, в результаті чого поранення отримали п`ятеро дітей, а охоронець закладу загинув.

Про це повідомляє Mirror, передає Укрінформ.
Інцидент стався о 8:40 за місцевим часом у середу у початковій школі «Владислав Рібнікар». Поліція прибула на місце події, де виявила, за попередніми даними, семикласника зі зброєю.
Повідомляється, що він зробив кілька пострілів у бік своїх однолітків і представників охорони школи. Відомо, що він викрав пістолет у свого батька.
Поліція оточила квартали навколо школи. Самого стрілка затримали.
Деталі інциденту з`ясовуються.
Як відомо, початкові школи в Сербії мають вісім класів.
Фото: Mirror