Збройні сили Швейцарії пропонують збільшити витрати на армію до 50 мільярдів франків (57 мільярдів доларів) до 2023 року, щоб впоратися з безпековою ситуацією в Європі, яка погіршилася після нападу Росії на Україну.

Про це заявив журналістам командувач ЗС Швейцарії Томас Зюсслі, передає Укрінформ із посиланням на Bloomberg.
«Швейцарія переорієнтовує свою армію на національну оборону», - сказав Зюсслі.
За його словами, швейцарська армія планує нові інвестиції в розмірі 13 мільярдів франків у комунікації, сухопутні війська і кіберзахист. Разом із регулярним технічним обслуговуванням та іншими витратами видатки зростуть до 50 мільярдів франків до початку 2030-х років.
Зюсслі наголосив, що кількість боєприпасів, яку Швейцарія зараз купує на рік, покриває навчання курсантів, але її не вистачить для захисту країни в разі нападу.
Водночас він підкреслив, що ця цифра є лише пропозицією, і остаточне рішення залишається за законодавцями.
Як повідомляв Укрінформ, Міністерство оборони Японії планує отримати в наступному фінансовому році рекордний бюджет у розмірі понад 7 трильйонів ієн (49 мільярдів дол.) для реалізації нової оборонної стратегії країни з можливостями контрудару.