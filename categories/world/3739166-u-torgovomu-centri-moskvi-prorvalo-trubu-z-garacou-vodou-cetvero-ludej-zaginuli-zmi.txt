У московському торговому центрі «Пори року» прорвало трубу з гарячою водою, в результаті чого загинули чотири людини, ще кілька десятків постраждали.

Як передає Укрінформ, про це повідомляє російське видання Meduza з посиланням на ТАСС.
«У ТЦ «Пори року» відбувся прорив труби з гарячою водою, постраждали кілька десятків людей. На другому поверсі є заблоковані люди», – повідомили в екстрених службах.
За даними ТАСС, щонайменше три людини були госпіталізовані.

Телеграм-канал Shot пише, що до лікарні були доставлені дев’ятеро відвідувачів ТЦ. Там також повідомляють про 70 постраждалих у результаті інциденту.
За даними російської газети «Известия», понад 50 людей зазнали опіків від гарячої води після прориву.
Водночас РИА Новости опублікувала інформацію про близько 18 заблокованих людей у ТЦ «Пори року».
Як повідомляв Укрінформ, у ніч проти 18 липня у Москві невідомий жбурнув коктейль Молотова у мавзолей Леніна.