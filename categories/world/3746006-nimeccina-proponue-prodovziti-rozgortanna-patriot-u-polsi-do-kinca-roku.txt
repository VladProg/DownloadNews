Німеччина запропонувала Польщі продовжити розгортання трьох комплексів ППО Patriot до кінця 2023 року.

Про це повідомляє Reuters із посиланням на Міністерство оборони Німеччини, передає Укрінформ.
Як зазначається, разом із трьома комплексами протиповітряної оборони Patriot близько 300 німецьких солдатів базуються у польському місті Замосць, приблизно за 50 км від українського кордону.
Німецьке оборонне відомство також вказало, що продовження розгортання комплексів після 2023 року поки не планується.
Як повідомлялося, Німеччина у листопаді запропонувала Польщі системи Patriot для захисту повітряного простору країни після падіння ракети в прикордонному з Україною районі.