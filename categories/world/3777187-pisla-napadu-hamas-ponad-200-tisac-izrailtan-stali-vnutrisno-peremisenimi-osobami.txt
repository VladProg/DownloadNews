Понад 200 000 ізраїльтян стали внутрішньо переміщеними особами від початку війни з угрупованням ХАМАС.

Як передає Укрінформ, про це повідомили в уряді Ізраїлю, інформує The Times of Israel.
Частині з них було наказано евакуюватися зі 105 населених пунктів поблизу кордону з сектором Гази та Ліваном, інші залишили райони поблизу фронту за власним бажанням, сказав Ейлон Леві, речник уряду прем’єр-міністра Беньяміна Нетаньягу.
Як повідомлялося, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
14 жовтня голова уряду Ізраїлю Беньямін Нетаньягу заявив про наближення «нового етапу» війни проти угруповання ХАМАС. США, ЄС, Україна та низка інших держав засудили атаки по Ізраїлю.
Фото: АА