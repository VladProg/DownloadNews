Голова Об’єднаного комітету начальників штабів США генерал Марк Міллі скасував заплановану поїздку на Близький Схід, яка мала відбутися в суботу, через ситуацію в Росії.

Про це повідомив його прессекретар, передає Укрінформ із посиланням на The Jerusalem Post.
Зазначається, що Міллі планував відвідати Ізраїль і Йорданію.
Як повідомлялося, ватажок ПВК «Вагнер» Євген Пригожин 23 червня оголосив демарш проти російського військового керівництва, зокрема проти міністра оборони РФ Сергія Шойгу.
За його словами, Шойгу прилітав у Ростов-на-Дону, де особисто провів операцію зі знищення «вагнерівців».
"Вагнер" встановив контроль над військовими об’єктами у Ростові-на-Дону.
Пригожин заявив про намір дійти до Москви, щоб «покласти край цьому безладу».
Фото: Getty Images