Інженер ВПС США викрав обладнання та інформацію про 17 військових об'єктів на майже 90 тисяч доларів.

Про це передає Укрінформ із посиланням на Forbes.
Згідно з даними розслідування Пентагону, 48-річний інженер військово-повітряної бази в штаті Теннессі забрав додому велику кількість урядових радіотехнічних засобів і носії інформації за секретними даними.
В ордері на обшук, який є в розпорядженні видання, інженер забрав обладнання на майже 90 тисяч доларів.
«Під час обшуку в його будинку правоохоронці виявили, що у нього був несанкціонований адміністраторський доступ до технологій радіозв'язку, які використовуються командуванням повітряної освіти і підготовки на 17 військових об'єктах», — зазначає Forbes.
Слідчі також знайшли ноутбук, на якому було відкрито програмне забезпечення, що містило «всю систему зв’язків авіабази Арнольд». Крім цього, інженер зберігав у себе USB-накопичувачі, що містили файли радіопрограм правоохоронних органів.
Також слідство зазначає, що інженер, можливо, мав доступ до комунікацій ФБР та агентств штату Теннесі - наразі цю інформацію перевіряють слідчі Бюро.
Як раніше повідомляло агентство, у Франції чотирьох людей підозрюють у передачі РФ і Китаю промислових секретів.