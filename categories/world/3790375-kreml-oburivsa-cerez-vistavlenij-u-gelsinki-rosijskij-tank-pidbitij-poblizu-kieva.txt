Росія направила Фінляндії дипломатичну ноту з протестом проти виставлення на площі у центрі Гельсінкі знищеного в Україні російського танка.

Як передає Укрінформ, про це повідомляє фінська телерадіокомпанія Yle з посиланням на МЗС.
"У ноті Росія висловила своє обурення з приводу танка", - йдеться в повідомленні
Таким чином, у фінському зовнішньополітичному відомстві підтвердили інформацію газети Ilta-Sanomat, яка раніше повідомила, що посольство РФ в Гельсінкі надіслало ноту з приводу присутності російського танка на площі Кансалаісторі в центрі столиці Фінляндії.
За повідомленнями ЗМІ, російський танк Т-72, знищений під Києвом у березні 2022 року, виставили на площі у Гельсінкі з ініціативи двох проукраїнських організацій в нагадування про триваючу війну РФ проти України. Танк можна буде побачити на площі до 7 грудня.
Фото: Pekka Koli / Yle