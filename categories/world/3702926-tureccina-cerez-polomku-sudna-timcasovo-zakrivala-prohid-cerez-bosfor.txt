Берегова охорона Туреччини тимчасово закрила протоку Босфор для проходу суден через поломку двигуна 94-метрового суховантажного судна Ilyas Konan, який прямував із росії до турецького порту Коджаелі.




Як передає Укрінформ, про це повідомляє NTV із посиланням на пресслужбу відомства.
Рішення про призупинення судноплавства у обох напрямках ухвалили у неділю о 18:00 за місцевим часом.
Судно Ilyas Konan доставили за допомогою буксирів до стоянки Ахиркапи.
О 21:20 берегова охорона Туреччини заявила про поновлення судноплавства через протоку.
Як повідомляв Укрінформ, у вересні минулого року через технічну несправність рульового керування вантажного судна, яке тримало курс із турецької Тузли в росію, було тимчасово припинено рух протокою Босфор у районі Ускюдару.

Фото: АА