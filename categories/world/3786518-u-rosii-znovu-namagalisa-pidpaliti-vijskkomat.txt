У російському Подольську (Московська область) жінка кинула «коктейль Молотова» у військкомат.

Про це повідомляють російські ТГ-канали, передає Укрінформ.
"53-річна жінка підійшла до вікна військового комісаріату та кинула пляшку із запалювальною сумішшю. Але оскільки там було подвійне вікно, від удару розбилося лише перше скло. Жінку одразу затримали співробітники військкомату", - йдеться у повідомленні.




У серпні цього року цю будівлю вже двічі намагалися підпалити: спочатку 22-річний співробітник «Смачно і крапка», а потім два пенсіонери. В обох випадках паліїв обдурили шахраї, переконавши спочатку переказати їм гроші.
Як повідомляв Укрінформ, 2-й Західний окружний військовий суд Москви засудив 22-річного Кирила Бутиліна до 13 років суворого режиму у справі про підпал військкомату.