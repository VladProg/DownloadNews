Директор Аннабель Бірні повідомила, що амстердамський музей «Ермітаж» змінить назву на «H`ART Museum» 1 вересня у зв’язку із розривом зв’язків із російським музеєм у Санкт-Петербурзі після повномасштабного вторгнення Росії в Україну.

Як передає Укрінформ, про це повідомляє dpa.
Зазначається, що надалі художній та культурно-історичний музей співпрацюватиме з трьома міжнародними партнерами – Британським музеєм (Лондон), Центром Помпіду (Париж) та Смітсонівським музеєм американського мистецтва (Вашингтон).
З моменту відкриття у 2009 році в амстердамському музеї було показано 30 виставок з предметами російського музею.
Однак після розриву відносин з РФ голландські музеї позичили «Ермітажу» найкращі експонати зі своїх колекцій, зокрема картини Рембрандта, Вермеєра та Ван Гога.
За словами Бірні, спільно з міжнародними партнерами плануються «великі художні виставки та інтимні презентації».
Перша велика виставка у музеї «H`ART Museum» запланована на середину 2024 року. Вона включатиме роботи російського художника Василя Кадинського.
У 2026 році відбудеться показ виставки Британського музею «Жіноча сила».
Як повідомляв Укрінформ, Верховний суд Нідерландів схвалив рішення щодо повернення Україні «скіфського золота».
Фото з відкритих джерел