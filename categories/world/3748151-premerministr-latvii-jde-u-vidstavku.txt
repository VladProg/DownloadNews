Прем'єр-міністр Латвії Кріш'яніс Каріньш оголосив, що йде у відставку.

Про це він повідомив на пресконференції, передає Укрінформ із посиланням на Delfi.
"Для розвитку державі потрібен сильний і динамічний уряд, який може ухвалювати складні рішення", - заявив політик.
Каріньш повідомив, що у четвер подасть президентові документ про відставку уряду. Він також закликав партію "Нова єдність" висунути іншого кандидата на посаду прем'єр-міністра.
Зазначається, що наступним прем'єр-міністром може стати нинішній міністр добробуту Евіка Сіліня ("Нова єдність").
Каріньш подякував усім міністрам за виконану роботу, а виборцям - за довіру.
Як повідомлялося, уряд на чолі з Кріш'янісом Каріньшем сейм Латвії затвердив 14 грудня 2022 року.
Фото: LETA