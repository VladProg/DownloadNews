Верховний суд Пакистану призупинив виконання вироку колишньому прем’єр-міністру Імрану Хану, засудженому за обвинуваченням у корупції.

Про це повідомляє The Guardian, передає Укрінформ.
«Виконання вироку призупинено», – повідомив адвокат експрем’єр-міністра Наєм Панджута.
Команда юристів Хана подала апеляцію на підставі того, що його засудили без права захищати себе.
Інший адвокат політика Шоаіб Шахін сказав журналістам, що суд постановив звільнити Хана під заставу.
Утім, поки що невідомо, чи буде він звільнений, оскільки є розпорядження суду про його арешт в інших справах.
Як повідомлялося, 9 травня Імран Хан був заарештований за обвинуваченнями у корупції.
Верховний суд Пакистану визнав арешт колишнього прем’єр-міністра незаконним і постановив звільнити його з-під варти.
У серпні Хана засудили до трьох років ув'язнення за обвинуваченням у корупції, йому також заборонили займатися політичною діяльністю впродовж п'яти років.
Загалом проти Хана порушили низку кримінальних справ. Зокрема, його обвинувачують у тому, що на посаді прем'єр-міністра він отримував подарунки від іноземних лідерів і заробив на цьому $635 тис.
Фото: АА