Туреччина, Іран, Сирія та рф мають намір провести зустріч щодо Сирії у чотиристоронньому форматі на рівні міністрів закордонних справ, про що йшла мова на зустрічі заступників міністрів.

Про це повідомляє Укрінформ з посиланням на TRT Haber.
“На зустрічі щодо Сирії на рівні заступників міністрів закордонних справ між Туреччиною, росією, Сирією та Іраном сторони домовилися продовжити консультації”, - повідомляє телеканал.
Зустріч відбулася 3-4 квітня в москві.
“Сторони обговорювали питання, пов’язані з підготовкою до наступної зустрічі міністрів закордонних справ, кожна країна прозоро та чітко висловила свою позицію та погляди”, - додає телеканал з посиланням на дипломатичні джерела.
Зазначається, що зустріч була закритою для преси.
Як повідомляв Укрінформ, у листопаді минулого року в Анкарі заявили про те, що рф не виконала взятих на себе зобов'язань щодо Сирії, зокрема у питанні очищення Кобані від терористів.