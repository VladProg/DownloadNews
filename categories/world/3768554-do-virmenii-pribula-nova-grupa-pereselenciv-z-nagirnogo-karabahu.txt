У неділю до вірменського міста Ґоріс прибула нова група з переселенцями із сепаратистського регіону Нагірний Карабах.

Про це повідомила Вірменська служба Радіо Свобода, передає Укрінформ.
Повідомляється, що в автобусі, який у неділю був останнім, було 15 пасажирів. Самотнім і маломобільним людям, які ще залишилися в регіоні та хотіли б виїхати, радять звертатися до Міжнародного комітету Червоного Хреста.
У канцелярії прем’єра Вірменії повідомили, що станом на вечір 1 жовтня в країні перебувають вже 100 514 вимушених переселенців із Нагірного Карабаху.
Нагадаємо: 28 вересня президент сепаратистського регіону Нагірний Карабах Самвел Шахраманян підписав указ, який передбачає, що сепаратистська «Нагірно-Карабаська республіка» припинить існування з 1 січня.
У вересні азербайджанська армія провела операцію з відновлення контролю над регіоном.
Азербайджан відкрив єдину дорогу, що веде з регіону до Вірменії, 24 вересня, через чотири дні після угоди про припинення вогню, яка завершила блискавичну військову операцію Баку.