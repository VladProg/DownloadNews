Унаслідок злив та викликаних ними зсувів ґрунту, на південному заході Японії загинуло шестеро людей.

Про це передає Укрінформ із посиланням на Сіньхуа.



“Через зсуви ґрунту й інші природні катаклізми, спричинені зливами, шестеро людей загинуло й троє зникли безвісти у префектурах Фукуока, Сага й Ойта”, - йдеться у матеріалі.

Зазначається, що від зсувів ґрунту постраждало щонайменше десять приватних будинків.

Нагадаємо: упродовж доби у префектурі Фукуока випало до 200 мм опадів. Через зливи призупинявся рух швидкісних потягів залізницями, що сполучають острови Кюсю й Хонсю і проходять через постраждалі від негоди райони.