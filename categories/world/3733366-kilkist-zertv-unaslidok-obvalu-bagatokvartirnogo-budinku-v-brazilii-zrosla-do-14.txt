Число жертв унаслідок обвалу житлового багатоквартирного будинку на північному сході Бразилії зросло до 14 осіб.

Як передає Укрінформ, про це повідомляє BBC.
Серед жертв обвалу будинку, що стався у п'ятницю, двоє дітей 5 та 8 років.
Причина інциденту поки невідома, але останніми днями в цій місцевості йшли сильні дощі.
Згідно з повідомленнями місцевої влади, трьох людей вдалося врятувати з-під завалів, а шестеро осіб досі вважаються зниклими безвісти.
Місцеві чиновники заявили, що будівля обвалилася близько 06:35 за місцевим часом у п'ятницю, коли багато мешканців будинку спали.
Раніше інформували про 8 загиблих.
Як повідомлялося, на північному сході Бразилії обвалився житловий будинок, унаслідок чого щонайменше вісім людей загинули і п'ять зникли безвісти.
Фото: EPA