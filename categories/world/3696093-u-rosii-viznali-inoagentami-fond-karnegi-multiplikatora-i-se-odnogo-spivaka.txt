мін'юст росії вніс до реєстру "іноземних агентів" автора-виконавця Семена Слєпаков, публіциста Ігора Яковенка, мультиплікатора Павла Мунтяна, журналіст Павла Канигіна, «Фонд Карнегі за міжнародний мир», видання "Агентство", "Полігон" і об'єднання "Райдужна асоціація".

Про це повідомляє Укрінформ із посиланням на сайт відомства.
За версією Мін'юсту, Слєпаков отримував підтримку від іноземних джерел, виступав проти війни в Україні та "формував негативне ставлення до військової та державної служби в цілому", а також "негативно висловлювався щодо громадян російської федерації".
Решті пред'явлені подібні претензії, за винятком "Райдужної асоціації". Остання займається питаннями захисту прав та соціальної адаптації сексуальних та гендерних меншин. Причиною її внесення до списку "іноагентів" стала "пропаганда нетрадиційних сексуальних відносин".
Також у зв'язку з ліквідацією з реєстру "іноагентів" виключені регіональна громадська організація "Екологічна вахта Сахаліну" та автономна некомерційна організація "Центр збереження та вивчення лососевих видів риб та місць їх проживання".
Наразі у реєстрі "іноагентів", в якому перебувають, як фізичні, так і юридичні персони, - 581 пункт.