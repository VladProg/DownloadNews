Прем'єр-міністр Ізраїлю Біньямін Нетаньягу провів ще одну телефонну розмову з президентом США Джо Байденом на тлі нападу бойовиків ХАМАС.


Про це повідомила пресслужба канцелярії ізраїльського прем'єра в неділю, 8 жовтня, передає Укрінформ.

"Прем'єр-міністр Бенджамін Нетаньягу поспілкувався з президентом США Джо Байденом. Президент США підтвердив свою беззастережну підтримку держави Ізраїль", - йдеться в повідомленні.

З початку ескалації військових дій в Ізраїлі це вже друга розмова двох глав держав.
Як раніше повідомляло агентство, раніше у суботу державний секретар США Ентоні Блінкен заявив, що США розглядають запит Ізраїлю на додаткову військову допомогу після атаки ХАМАС і можуть оголосити про її надання в неділю.