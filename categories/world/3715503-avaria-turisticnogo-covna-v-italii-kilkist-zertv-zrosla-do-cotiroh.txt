Тіла чотирьох людей були знайдені на італійському озері Маджоре після того, як туристичний човен перекинувся і затонув пізно в неділю через раптовий шторм із сильним вітром.

Як передає Укрінформ, про це повідомляє ANSA.
Близько 20 особам вдалося врятуватися.
Італія нещодавно постраждала від низки катастроф, пов’язаних із екстремальними погодними явищами, включаючи раптову повінь, спричинену проливним дощем, яка забрала 15 життів у регіоні Емілія-Романья цього місяця, а також зсув у листопаді минулого року на острові Іскія в Неаполітанській затоці, який забрав життя 12 людей.
«Вчені кажуть, що екстремальні погодні явища, такі як хвилі спеки, шторми, повені та посухи стають все частішими та інтенсивнішими через зміну клімату, спричинену викидами парникових газів людиною», – йдеться у повідомленні.
Як повідомлялося, 28 травня на одному з найбільших італійських озер Маджоре перевернувся човен із туристами.
Згідно з інформацією місцевих ЗМІ, 16-метровий човен перекинувся в неділю ввечері між містами Сесто-Календе та Арона.
Всього на борту перебувало 25 людей, які святкували день народження. Раніше повідомлялося про двох загиблих.
Фото: VIGILI DEL FUOCO/TWITTER