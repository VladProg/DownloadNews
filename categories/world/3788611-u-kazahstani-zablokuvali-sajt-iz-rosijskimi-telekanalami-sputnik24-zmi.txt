У Казахстані заблокували платформу новин Sputnik24, яка є частиною російського пропагандистського холдингу Russia Today.

Як передає Укрінформ, про це повідомляє ТГ-канал Orda.kz.
На сайті Sputnik24 можна було дивитися Russia Today та інші телеканали онлайн.
Російські ресурси причиною блокування з посиланням на казахстанські відомства називають «поширення інформації про карти умовного доступу до послуг операторів телерадіомовлення та обладнання, які не мають ліцензії на території Казахстану».
Проте Orda.kz повідомляє, що у Мінцифри Казахстану заявили що це «не їхнє питання» і порадили звернутися до Міністерства інформації, яке пообіцяло роз'яснити причину блокування пізніше.
Раніше у Казахстані заблокували сайт російського телеканалу «Царьград».
Як повідомляв Укрінформ, у Молдові заблокують 22 інтернет-портали з Росії та один, заснований у рамках СНД.