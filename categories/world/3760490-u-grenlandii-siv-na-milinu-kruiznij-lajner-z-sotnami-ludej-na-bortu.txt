На сході Гренландії сів на мілину круїзний лайнер, на борту якого перебувало 206 пасажирів.

Про це повідомляє Reuters, передає Укрінформ.
Круїзне судно класу люкс Ocean Explorer сіло на мілину в національному парку приблизно за 1400 км на північний схід від столиці Гренландії Нуука. Пасажири не постраждали.
"У цій конкретній ситуації ми не бачимо безпосередньої загрози життю людей або навколишньому середовищу», - сказав керівник операцій Об'єднаного арктичного командування (JAC) Браян Дженсен.
У JAC заявили, що інспекційне судно зможе дістатися лайнера не раніше, ніж у п'ятницю вранці.
Арктичне командування попросило круїзний лайнер, який перебуває ближче до Ocean Explorer, залишатися в цьому районі, щоб надати допомогу в разі зміни ситуації.
Як повідомляв Укрінформ, круїзне судно Britannia компанії P&O Cruises врізалося в нафтовий танкер біля іспанської Майорки під час шторму.