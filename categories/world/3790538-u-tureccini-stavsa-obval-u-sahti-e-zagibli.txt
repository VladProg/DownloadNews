Унаслідок обвалу в шахті з видобутку міді в районі Ширван провінції Сіірт, що на південному сході Туреччини, загинули троє робітників, ще двоє отримали поранення.

Про це заявив губернатор провінції Сіірт Кемаль Кизилкая, повідомляє Укрінформ.
“П'ятеро працівників постраждали від обвалу в шахті в районі видобутку компанії Eti Bakır. Двоє з п'яти робітників отримали легкі травми, але, на жаль, інші троє загинули”, - повідомим Кизилкая.
Обвал стався о 01:25 за місцевим часом (00:25 за київським).
Губернатор повідомив, що у зоні видобутку було вжито необхідних запобіжних заходів і на разі небезпеки немає. Стан робітників, що вижили після обвалу, задовільний.
Як повідомляв Укрінформ, у вересні внаслідок обвалу вугільної копальні на півночі Туреччини, загинув один шахтар, ще троє отримали травми.
Фото: АА