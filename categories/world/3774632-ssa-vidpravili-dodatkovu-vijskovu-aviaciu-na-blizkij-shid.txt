США відправили додаткову військову авіацію, зокрема літаки А-10, на Близький Схід.

Як передає Укрінформ, про це командування Повітряних сил США повідомило у соцмережі Х.
«А-10 зі складу 354-ї ескадрильї прибули до зони відповідальності Центрального командування Збройних сил США. Це зміцнює оборонну позицію США, посилює повітряні операцій на всьому Близькому Сході та запевняє наших союзників і регіональних партнерів у тому, що ми налаштовані захищати їхню свободу», – йдеться у дописі.


A-10s from the 354th EFS have arrived to the @CENTCOM AOR.
This arrival bolsters the U.S. defense posture, enhances air operations throughout the Middle East, and reassures our allies and regional partners we remain postured to protect and defend their freedom.@usairforce pic.twitter.com/Pe8MVGZBs7
— US AFCENT (@USAFCENT) October 15, 2023

Як повідомлялося, ВПС США у четвер перекинули на британську авіабазу Ферфорд у Глостерширі групу стратегічних бомбардувальників B-1B Lancer на тлі зростаючої глобальної нестабільності після ескалації ситуації в Ізраїлі.
Джерела видання Gloucestershire Live, які підтверджують розгортання американських бомбардувальників в Англії, вважають, що B-1B можуть бути задіяні в операції демонстрації сили на Близькому Сході.
Фото: Повітряних сил США