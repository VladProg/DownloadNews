Національні збори (парламент) Вірменії ратифікували протокол "Про скасування смертної кари у всіх випадках".

Про це повідомляє Аrmenpess, передає Укрінформ.
Проєкт ратифікації протоколу № 13 «Про скасування смертної кари у всіх випадках» Конвенції «Про захист прав людини та основних свобод» було прийнято 87 голосами, 7 утрималися.
"По суті, протокол передбачає, що смертна кара повинна бути скасована, і те, що ніхто не може бути засуджений до страти, і жодні застереження до положень протоколу не допускаються відповідно до статті 57 Конвенції", - йдеться у повідомленні.
Зазначається, що ратифікація протоколу відповідає політиці Вірменії як держави, яка виступає за повне скасування страти. Смертна кара вже заборонена Конституцією Вірменії. Протокол №13 також відповідає міжнародним зобов'язанням, взятим він Республікою Вірменія.
Як повідомляв Укрінформ, у Китаї у серпні вперше за дев’ять років стратили південнокорейського наркозлочинця.