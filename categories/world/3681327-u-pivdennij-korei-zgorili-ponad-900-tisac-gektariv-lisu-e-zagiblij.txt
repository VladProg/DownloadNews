Понад 900 тисяч гектарів лісу згоріли внаслідок масштабної пожежі в південнокорейському Національному парку Маунт Джірі.

Як передає Укрінформ, про це повідомляє Yonhap.
Пожежа виникла у суботу о 13.19 за місцевим часом у гірському місті Гадонг, що за 286 км від Сеула. Проте пожежники змогли ліквідувати її лише у неділю, майже через 21 годину від її початку.
Одного пожежника, який допомагав боротися з вогнем, доставили до найближчої лікарні, але згодом він помер у медзакладі.
Також близько 75 жителів були змушені евакуюватися, ніхто з них не постраждав. Всього згоріло 910 тис. гектарів лісу.
Влада планує розпочати розслідування, аби встановити причину цієї масштабної пожежі.
Як повідомляв Укрінформ, у провінції Кастамону, що на півдні Туреччини, сталася лісова пожежа.
Фото: Yonhap