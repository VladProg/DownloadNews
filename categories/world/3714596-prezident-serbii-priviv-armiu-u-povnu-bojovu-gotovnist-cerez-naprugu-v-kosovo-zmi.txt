Президент Сербії Александар Вучич привів армію країни в повну бойову готовність і наказав її підрозділам наблизитися до кордону з Косово.

Про це повідомляє Reuters із посиланням на сербські ЗМІ, передає Укрінформ.
Наказ Вучича надійшов, коли серби в муніципалітеті Звечан на півночі Косова зіткнулися з косовською поліцією, яка намагалася допомогти новообраному меру - етнічному албанцю увійти в його офіс.
Місцеві вибори бойкотували серби, які становлять більшість у регіоні.
Місцеві ЗМІ повідомили, що косовська поліція застосувала сльозогінний газ проти натовпу, який зібрався перед будівлею муніципалітету.
Як пише Балканський оглядач, поліція Косово взяла під охорону будівлі муніципалітетів Зубін Поток, Звечан і Лепосавич. Після цього в містах на півночі Косово були включені сирени тривоги, і місцеві серби почали збиратися навколо муніципальних будівель. Як повідомляється, неподалік присутні сили KFOR і EULEX.
Поточні події відбуваються після того, як обрані на останніх виборах мери від албанських партій вступили на посади.
Нагадаємо, косовські серби бойкотували вибори місцевої влади, і нові градоначальники були обрані близько 3% голосів.