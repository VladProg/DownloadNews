На заході Мексики внаслідок нападу на силовиків із застосуванням вибухівки загинули троє співробітників служби безпеки, ще десятеро були поранені.

Про це повідомляє Reuters, передає Укрінформ.
Губернатор штату Халіско Енріке Альфаро зазначив, що напад на поліцію штату і співробітників Генеральної прокуратури скоїли, ймовірно, члени банди.
За його словами, це "безпрецедентний акт, який засвідчує, на що здатні ці організовані злочинні угруповання".
Зазначається, що наприкінці минулого місяця в сусідньому штаті Гуанахуато було поранені щонайменше четверо військовослужбовців Національної гвардії.
Як повідомляв Укрінформ, у штаті Наяріт виявили тіло кореспондента однієї з провідних газет Мексики, який за кілька днів до того був оголошений зниклим безвісти.