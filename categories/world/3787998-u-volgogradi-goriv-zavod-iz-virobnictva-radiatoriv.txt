У російському Волгограді ввечері 16 листопада сталась пожежа на заводі, який займається виробництвом радіаторів.

Про це повідомляє Укрінформ із посиланням на місцеве видання V1.
Займання алюмінієвої пудри сталося близько 17:00 на вулиці Бахтурова, на підприємстві «Форте Пром ГмБХ». Очевидці говорять про яскравий спалах перед вибухом на заводі. На місці НП працювали пожежні розрахунки 6-ї пожежно-рятувальної частини, загін муніципальної служби порятунку, кілька бригад швидкої допомоги. Двоє постраждалих із опіками госпіталізовані.
Прокуратура Червоноармійського району та районний слідчий відділ Слідкому РФ розпочали перевірку за фактом події.
Зазначається, що торік у жовтні на вищезгаданому заводі також стався вибух алюмінієвої пудри, внаслідок чого загинула людина й ще двоє отримали поранення.
Як повідомлялося, після початку Росією повномасштабної війни проти України, на території РФ регулярно відбуваються пожежі.
Фото ілюстративне