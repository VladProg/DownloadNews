Змагання з краси серед котів цими вихідними зібрали у Страсбурзі понад 1500 учасників , яких господарі привезли з 22 країн.

Як передає Укрінформ, про це розповідають французькі медіа.
"Ми обираємо переможця, оглянувши кота від кінчика носа до кінчика хвоста", - розповів Роберт Лубрано, президент Французької федерації котів телеканалу TF1. "Все - голова, тіло, очі, вираз обличчя, якість шерсті, колір... Все має значення", - додав він.

Переможців обирав міжнародний комітет суддів. Усі учасники мусили пройти попередній відбір, тож конкуренція була високою: з півтори тисячі котів до переможного фінішу дійшли лише 26.

Відсіювали учасників не лише через зовнішність, а й через складний характер. Агресивних тварин, які, наприклад, шипіли на суддів, одразу залишали поза змаганнями.

На сцені презентували як породистих котів, таких як перси, сіамці, мейн-куни, так і вуличних, котрих у цьому конкурсі називають домашніми. Чемпіонкою світу серед таких домашніх котів стала норвезька кішка, яку свого часу знайшли на смітнику.
Додамо, що чемпіонат світу з котячої краси відвідали майже 15 тисяч людей.
Як, повідомлялося, кіт Степан, який через війну виїхав з Харкова за кордон, отримав у Франції престижну світову премію для блогерів.