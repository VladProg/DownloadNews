Бойовики із сектора Гази випустили ракету по території південного Ізраїлю.

Як повідомляє Укрінформ, про це пише Сіньхуа із посиланням на армію Ізраїлю.
Зазначається, що ракета впала у відкритому полі й ніхто у результаті її вибуху не постраждав. Жодна організація також поки не взяла на себе відповідальність за запуск ракети.
Інцидент трапився на тлі підвищення напруження між Ізраїлем та Палестиною, оскільки з початку року від рук ізраїльських силовиків загинули понад 80 палестинців, натомість палестинські бойовики вбили 14 ізраїльтян.
“Очікується, що напруження упродовж найближчих днів зростатиме, бо священний для мусульман місяць Рамадан та єврейське свято Песах збігаються у квітні”, - йдеться у матеріалі.
Нагадаємо: минулого місяця представники Ізраїлю та Палестини зустрілися у Йорданії для переговорів з приводу запобігання подальшій ескалації насильства.