Південнокорейська поліція від лютого затримала 77 осіб у справах, пов’язаних із комерційним шпигунством.

Про це повідомляє Yonhap, передає Укрінформ.
У поліції заявили, що 27 випадків затримання стосувалися корпоративного шпигунства в місцевих компаніях, вісім випадків були пов’язані з витоком технологічних секретних даних за кордон, зокрема до Китаю.
Торік повідомлялося лише про один випадок передачі технологічних даних за кордон.
За інформацією правоохоронців, один із затриманих був громадянином Південної Кореї, який працював на китайську юридичну компанію, афілійовану з місцевою компанією. Його затримали за передачу конфіденційної ділової інформації китайській фірмі.
Як повідомляв Укрінформ, американський шпигун-перебіжчик Роберт Генссен, який упродовж десятків років зливав секрети ФБР росіянам, був знайдений непритомним і згодом помер у в’язниці, де відбував довічне покарання.