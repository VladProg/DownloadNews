Командувач ВМС Ірану Шахрам Ірані заявив, що ІРІ, Саудівська Аравія та ще три держави Перської затоки планують сформувати військово-морський альянс, до якого також увійдуть Індія і Пакистан.

Про це повідомляє Reuters, передає Укрінформ.
За словами Ірані, країни регіону "усвідомили, що тільки співпраця одне з одним принесе безпеку в регіоні".
Очільник ВМС Ірану заявив, що долучитись до альянсу планують також Індія, Пакистан, Саудівська Аравія, Об'єднані Арабські Емірати, Бахрейн, Катар та Ірак.
Водночас він не уточнив деталі щодо форми альянсу, що, за його словами, буде сформований найближчим часом.
Як повідомляв Укрінформ, у березні цього року Саудівська Аравія відновила дипломатичні відносини зі своїм давнім регіональним суперником Іраном.
Верховна Рада затвердила рішення Ради національної безпеки щодо застосування секторальних спеціальних економічних та інших обмежувальних заходів (санкцій) проти Ісламської Республіки Іран.
Фото: Getty Images