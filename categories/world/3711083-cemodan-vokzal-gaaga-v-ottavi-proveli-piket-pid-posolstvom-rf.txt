Місцеві активісти та представники кримськотатарської громади Канади провели в Оттаві під посольством Росії акцію “Чемодан, вокзал, Гаага” – символічне вигнання російського посольства з Канади.

Про це повідомляє кореспондент Укрінформу.
Група протестувальників нагадала російським дипломатам про депортацію кримських татар, корінного населення Криму, у 1944 році та незаконну окупацію Криму у 2014 році. А також про знущання з корінного народу Криму, яке здійснює ФСБ з перших днів окупації півострова.




Учасники акції принесли валізи для членів посольства та роздрукували квитки для посла Росії в Канаді Олега Степанова й інших дипломатів Росії, а також спакували для них теплий одяг в надії, що вони ніколи не повернуться до Оттави.




Ця акція мала нагадати російським дипломатам про те, що незабаром Крим повернетеся в Україну, а всіх винних в окупації півострова чекає Міжнародний кримінальний суд.





Як повідомлялося, 18 травня в Україні встановлено День боротьби за права кримськотатарського народу та вшановується пам'ять жертв депортації кримських татар.