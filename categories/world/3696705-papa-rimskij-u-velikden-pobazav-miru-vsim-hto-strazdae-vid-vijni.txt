Папа Римський Франциск привітав християн сходу з Великоднем і побажав миру всім, хто страждає від війни.

Як передає Укрінформ, про це повідомляє Vatican News.
«Прагну висловити свою близькість всім братам і сестрам які, особливо на сході, сьогодні святкують Великдень: Благодатного вам Великодня!» - сказав Папа Римський.

Він також побажав миру всім, хто страждає від війни.

«І на жаль, у страшенному протиріччі з великоднім посланням, тривають війни, які надалі сіють смерть у жахливих формах. Сумуючи з приводу цієї жорстокості, молімося за їхні жертви, просячи в Бога, щоби світ більше не мусив переживати жахіття насильницької смерті, заподіяної рукою людини, переживаючи натомість зачудування життям, яке дає та оновлює Своєю благодаттю Господь!» – додав понтифік.
Як повідомлялося, цього року 16 квітня християни східного обряду відзначають найвеличніше свято – Світле Христове Воскресіння або Великдень.
Фото: www.vaticannews.va