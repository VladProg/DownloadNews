Близько 23 авіарейсів скасовано і 19 затримано в Москві в ніч на неділю, також евакуюють Київський вокзал через повідомлення про загрозу вибуху.

Про це передає Укрінформ із посиланням на російські ЗМІ.
Станом на 00:26 за московським часом в аеропорту "Внуково" скасовано 6 рейсів, ще 5 затримано, у "Шереметьєво" затримуються 6 рейсів. У Домодєдово затримано 8, ще 17 скасовано.
За даними екстрених служб, також відбувається евакуація Київського вокзалу російської столиці. "Надійшло повідомлення про загрозу вибуху Київського вокзалу. З метою безпеки проводиться евакуація", - сказали в екстрених службах.
Зараз на вокзалі працюють фахівці, інформація перевіряється.
Як раніше повідомляло агентство, цьогоріч безпілотники атакували Росію та тимчасово окупований Крим понад 190 разів.
Фото ілюстративне