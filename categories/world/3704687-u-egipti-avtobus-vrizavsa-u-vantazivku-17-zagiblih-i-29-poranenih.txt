Пасажирський автобус врізався у вантажівку, що повільно рухалася на шосе на південному заході Єгипту. Загинули 17 людей.

Як передає Укрінформ, про це повідомляє Associated Press із посиланням на офіційних осіб та місцеві ЗМІ.
Аварія сталася ввечері у середу у провінції Нова Долина, повідомив губернатор Мохамед ель-Замлута.
За інформацією Міністерства охорони здоров’я Єгипту, ще 29 людей зазнали поранень. Там додали, що на місце аварії було направлено 26 машин швидкої допомоги, щоб доставити постраждалих до найближчих лікарень.
Даних щодо поранених і вбитих поза автобусом наразі немає. Причина смертельної ДТП теж не розголошується.
Місцеве щотижневе видання el-Shorouk приводить цитату одного із чиновників, який повідомив, що автобус врізався у вантажівку, яка майже припаркувалася на дорозі. Автобус, який прямував до столиці Каїра, перевозив 45 людей.
Смертельні автомобільні аварії щороку забирають тисячі життів у Єгипті, який має незадовільні показники безпеки транспорту. Причиною зіткнень здебільшого є перевищення швидкості, погані дороги або недостатнє дотримання правил дорожнього руху.
Як повідомляв Укрінформ, щонайменше 18 людей загинули і 33 зазнали поранень унаслідок падіння автобуса зі скелі у західному штаті Наярит у Мексиці, повідомила місцева влада у неділю.