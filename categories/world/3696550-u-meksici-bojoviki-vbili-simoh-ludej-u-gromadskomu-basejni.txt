У Мексиці у суботу щонайменше семеро людей загинули унаслідок відкритої озброєними людьми стрілянини у громадському басейні.

Як передає Укрінформ, про це повідомляє CNN.
За словами очевидця, озброєні люди прибули до басейну мексиканського міста Кортасар, штат Гуанахуато, та відкрили вогонь близько 16:30 за місцевим часом у суботу, після чого пошкодили магазин, камери відео спостереження та монітор.
Мексиканська армія та сили безпеки були спрямовані на пошуки озброєних осіб, які вчинили теракт. Вони виявили тіла жертв, у тому числі одну дитину віком до семи років, та гільзи.
Одна людина отримала серйозні поранення і була доставлена у лікарню.
Наразі нікого зі злочинців не заарештували, а влада все ще з’ясовує їхні мотиви.
Як повідомляв Укрінформ, унаслідок стрілянини у центрі американського міста Луїсвілл у штаті Кентуккі загинули п'ять осіб.
У Луїсвіллі стріляв 25-річний працівник банку Old National Bank, який знав про своє майбутнє звільнення.