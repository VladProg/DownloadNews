Президент США Джо Байден і спікер Палати представників республіканець Кевін Маккарті досягли попередньої угоди про підвищення боргу федерального уряду до $31,4 трильйона, уникнувши дефолту за кілька днів до критичної дати.

Про це повідомляє агентство Reuters із посиланням на джерела в адміністрації США, передає Укрінформ.
«Білий дім і перемовники від республіканців з Палати представників досягли принципової угоди щодо запобігання дефолту за боргом», - поінформували два незалежні джерела, обізнані з перебігом переговорів.
Водночас, за словами одного зі співрозмовників агентства, це не означає, що питання вирішено остаточно, оскільки сторонам потрібно завершити «одну-дві дрібні речі». Однак, зауважив він, цього достатньо, щоби просуватися далі.
У суботу ввечері президент Байден і спікер Маккарті провели 90-хвилинну телефонну розмову з цього питання. Угода має запобігти технічному дефолту уряду, оскільки при досягненні попереднього рівня боргу міністерство фінансів США не зможе покривати всі свої зобов’язання.
Додамо, що тепер законодавці мають ухвалити відповідний законопроєкт до 5 червня, аби офіційно підвищити ліміт державного боргу США.