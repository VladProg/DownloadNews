В Міжнародній Федерації Товариств Червоного Хреста і Червоного Півмісяця (МФЧХ) 1 грудня повідомили про призупинення членства білоруського представництва.

Про це йдеться на сайті Товариств, передає Укрінформ.
У повідомлення йдеться, що членство призупиняють через невиконання Білоруським Червоним Хрестом вимоги про звільнення Дмитра Шевцова, генерального секретаря Національного товариства.
«Це слідує за рішенням Ради керуючих МФЧХ від 3 жовтня 2023 року, що стосується розслідування звинувачень проти Генерального секретаря Білоруського Червоного Хреста за його заяви, в тому числі про ядерну зброю і про переміщення дітей до Білорусі, а також за його візит до Луганська і Донецька», - зазначається у повідомленні.
Від тепер білоруське представництво Червоного Хреста втрачає свої права члена МФЧХ, а будь-яке нове фінансування також буде призупинено. Крім того, Білоруський Червоний Хрест не зможе брати участь у Генеральній Асамблеї МФОКК і КП, а також голосувати або бути обраним на будь-яких статутних засіданнях.
Водночас діяльність представництва може бути відновлена після виконання рішення та рекомендації міжнародного товариства.
Як повідомляв Укрінформ, на початку жовтня Міжнародний Червоний Хрест закликав до відсторонення від посади голови Білоруського Червоного Хреста Дмитра Шевцова, який заявляв, що активно переправляв українських дітей з окупованих Росією територій України.
Фото: Keystone / Martial Trezzini