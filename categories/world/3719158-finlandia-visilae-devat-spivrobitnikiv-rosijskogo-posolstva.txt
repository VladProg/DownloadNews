Уряд Фінляндії ухвалив рішення про видворення з країни дев'ятьох співробітників посольства РФ, які займалися розвідувальною діяльністю.

Як передає Укрінформ, про це повідомляє Yle.
Рішення ухвалив Міністерський комітет із зовнішньої політики та політики безпеки при президентові республіки та уряду.
«Їхні дії суперечать Віденській конвенції про дипломатичні відносини», – зазначається у пресрелізі уряду.
МЗС проінформує про це рішення російському послу.
Як повідомляв Укрінформ, у квітні уряд Норвегії вирішив оголосити персонами нон грата 15 офіцерів російської розвідки, які працювали під дипломатичним прикриттям у країні.
Фото: Sasha Silvala / Yle