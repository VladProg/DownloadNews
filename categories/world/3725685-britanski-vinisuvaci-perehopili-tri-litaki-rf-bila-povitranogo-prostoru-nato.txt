Британські винищувачі Typhoon напередодні ввечері піднялися в небо над Естонією для перехоплення російських Ту-134 і двох Су-27, які пролетіли поблизу повітряного простору НАТО.

Про це повідомляє пресслужба Королівських ВПС у Твіттері, передає Укрінформ.
«Винищувачі RAF Typhoon в Естонії були підняті по тривозі на перехоплення Ту-134 ВМФ Росії і двох літаків Су-27, які пролетіли близько до повітряного простору НАТО», – йдеться у повідомленні.

Наголошується, що політ російських військових літаків не відповідав міжнародним нормам, оскільки повітряні судна не зв'язалися з регіональними органами контролю повітряного простору.
Як повідомляв Укрінформ, 14 червня британські винищувачі Typhoon також піднімалися в небо над Естонією для супроводу російських літаків Іл-20 та два Су-27, які наблизилися до повітряного простору НАТО.
Фото: RoyalAirForce