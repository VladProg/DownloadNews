Національна армія Молдови повідомила про проведення планових навчань резервістів наступного тижня.

Як передає Укрінформ, про це повідомляє NewsMaker.
Навчання триватимуть п'ять днів - із 19 по 23 червня.
За цей час резервісти ознайомляться з військовою технікою та озброєнням. Подібні навчання вже проводилися у квітні та травні цього року.
Раніше Міністерство оборони Молдови зазначило, що тим, хто не з'явиться на навчання без поважних причин, загрожує штраф до 32,5 тис. леїв (1 800 доларів США) або до 150 годин громадських робіт.
Як повідомляв Укрінформ, у 2023 році Збройні сили Польщі планують провести обов’язкові навчальні збори для близько 200 тис. резервістів.
Фото: Newsmaker