Ізраїльська армія вперше використала бойові дрони «Маоз» виробництва ізраїльського концерну військової промисловості Рафаель під час антитерористичного рейду у Дженіні.

Як передає Укрінформ, про це повідомляє Vesty.co.il.
Безпілотники моделі «Маоз» вважаються дронами-камікадзе, здатними нести невеликий заряд вибухівки і точково вражати задану мету.
Бійці спецназів «Дувдеван» та «Маглан» застосовували їх у Дженіні для удару по об'єктах терористів в районі місцевого табору біженців.
Протягом дводенної операції було запущено шість дронів «Маоз» для атаки штабу та наглядового пункту бойовиків, у яких було заховано десятки зарядів вибухівки.
У ЦАХАЛІ відзначають ефективність дронів для безпечного підриву складів зброї та вибухівки та мають намір надалі використовувати їх також для точкових ліквідацій терористів.
Дрони «Маоз» здатні тихо пересуватися всередині будівель або вузькими вулицями, вибухати біля вказаних для них об'єктів, не наражаючи на ризик солдатів ЦАХАЛ.
Як повідомляв Укрінформ, ізраїльська армія заявила, що вивела війська з табору біженців у Дженіні після дводенної операції, внаслідок якої загинули 12 палестинців та один ізраїльський солдат.
Фото: Ярів Кац