Міжнародна група палеонтологів виявила на півдні Перу скам’янілі рештки кита, який є претендентом на звання найважчої тварини, яка коли-небудь існувала на Землі.

Як передає Укрінформ, про це повідомляє The Guardian.
Мисливці за скам’янілостями виявили залишки величезного давно вимерлого кита в скелі в пустелі Іка на півдні Перу. Дорослі кити, які жили на Землі 40 мільйонів років тому, могли важити сотні тонн.

Досі синій кит вважався рекордсменом серед тварин з найбільшим розміром тіла. Величезний скелет синього кита Hope, який зберігається в Музеї природної історії в Лондоні, має довжину у понад 25 метрів і важить 4,5 тонни.
Проте, нововиявлений кит (Perucetus colossus) попри меншу довжину - 20 метрів, може мати скелет у два-три рази важчий за скелет 25-метрового синього кита через його щільніші кістки.
За оцінками дослідників, маса його тіла могла складати від 85 до 340 тонн.
Палеонтологи дійшли такого висновку після порівняння 13 хребців, чотирьох ребер і однієї стегнової кістки Perucetus colossus з кістками близьких родичів кита.
Окрім величезних розмірів Perucetus colossus мав передні кінцівки для ходіння по морському дну та маленькі рудиментарні задні кінцівки.
«Якщо ми подивимося на найскромнішу оцінку в 85 тонн щодо нововиявленої тварини, ми точно говоримо про синього кита, який є найбільшою твариною на сьогоднішній день», — сказала Елі Амсон, фахівець зі скам’янілостей ссавців в Державному музеї природної історії в Штутгарті (Німеччина).
Як повідомляв Укрінформ, у Перу археологи виявили 3000-річний закритий коридор на колишньому місці розташування великого храмового комплексу, який може вести до інших кімнат усередині.
Фото: shutterstock.com / Alberto Gennari