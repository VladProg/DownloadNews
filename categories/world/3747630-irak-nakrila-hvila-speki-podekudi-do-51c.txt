До Іраку прийшла надзвичайна спека – у низці провінцій температура повітря перевищила 50 градусів за Цельсієм.

Як передає Укрінформ, про це повідомляє Xinhua з посиланням на Іракську метеорологічну та сейсмологічну організацію.
За даними синоптиків, найспекотніше - до 51°C – зараз у центрі та на півдні Іраку: у провінціях Багдад, Наджаф, Кадісія, Ді-Кар і Мутанна.
Найнижча температура фіксується на півночі країни, у провінції Дахук стовпчик термометра піднявся «лише» до +44°C.
Як додає Xinhua, за даними, неурядової екологічної та кліматичної обсерваторії «Зелений Ірак», у липні 2016 року в південній провінції Басра було зафіксовано температурний рекорд за всі часи спостережень у цій країні - 53,6°C.