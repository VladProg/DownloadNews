Уряд Франція призупиняє усі автобусні й трамвайні перевезення через заворушення, що спалахнули у країні після вбивства поліцією підлітка.

Як передає Укрінформ, про це повідомляє Sky News.
Демонстранти у Франції виходять на вулиці вже три дні поспіль, підпалюючи машини, кидаючи каміння та фаєри.
Президент Еммануель Макрон закликав батьків залишати підлітків вдома, щоб обмежити заворушення у французьких містах.
У четвер по всій Франції для охорони порядку було залучено 40 000 поліцейських - майже в чотири рази більше, ніж було мобілізовано в середу.
Тим часом поліцейський, який застрелив підлітка, попросив вибачення у родини загиблого хлопця.
Його адвокат Лоран-Франк Лієнард сказав: «Він пригнічений, він не встає вранці, щоб йти вбивати людей. Він не хотів його вбивати».
Як повідомляв Укрінформ, 27 червня у Франції виникли протести та заворушення після того, як поліція застрелила 17-річного хлопця, який не зупинився за наказом поліцейського. Кількість затриманих під час заворушень зросла до 875 осіб.
Фото: Getty Images