Число загиблих у результаті нещодавньої повені в столиці Китаю та на її околицях зросло до 33, серед яких п’ять рятувальників, тоді як 18 людей вважаються зниклими безвісти.

Як повідомляє Укрінформ, про це повідомляє Al Jazeera.
У середу офіційні особи заявили, що 33 людини загинули, ще 18 вважаються зниклими безвісти після нещодавньої негоди у Пекіні, переважно через повені та обвалення будівель.
Зазначається, що проливні дощі, які тривали кілька днів, у гірських західних околицях Пекіна, спричинили руйнування 59 000 будинків, пошкодження майже 150 000 інших будівель і затоплення понад 15 000 гектарів сільськогосподарських угідь.
Віцемер Пекіна Ся Ліньмао доповів на пресконференції, що негода також пошкодила багато доріг і понад 100 мостів.
Минулого тижня офіційні особи в Пекіні заявили про 147 смертей або зникнень у липні через стихійні лиха.
У провінції Хебей повідомлялося про 15 загиблих і 22 зниклих безвісти, а у провінції Цзілінь станом на неділю було 14 загиблих і один зниклий безвісти.
Як повідомляв Укрінформ, у провінції Хебей на півночі Китаю через масштабні повені й підтоплення, спричинені сильними дощами, що випали за останні кілька днів, переселено в безпечні місця понад 1,2 мільйона жителів.
Фото: CFP