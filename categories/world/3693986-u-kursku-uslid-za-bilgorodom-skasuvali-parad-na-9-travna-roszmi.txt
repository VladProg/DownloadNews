У російському Курську з міркувань безпеки не проводитимуть парад 9 травня.

Як передає Укрінформ, про це повідомляє ТГ-канал "Курські вісті".
«9 травня у Курській області не проводитимуть парад перемоги, повідомив голова регіону Роман Старовойт на щотижневій планірці. Про можливість проведення акції "Безсмертний полк" оголосять пізніше», - йдеться у повідомленні.
Минулого тижня військовий парад на 9 травня скасували у Бєлгородській області. Губернатор регіону В'ячеслав Гладков оголосив, що не хоче "провокувати супротивника великою кількістю техніки та військовослужбовців у центрі Бєлгорода".
Торік 9 травня парад у Бєлгороді також не проводили.
У прикордонних з Україною російських регіонах, Курській, Бєлгородській, Брянській областях, регулярно відбуваються різні інциденти.