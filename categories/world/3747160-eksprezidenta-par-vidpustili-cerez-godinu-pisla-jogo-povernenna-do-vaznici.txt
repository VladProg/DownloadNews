Колишній президент Південно-Африканської Республіки Джейкоб Зума повернувся до в’язниці в п’ятницю вранці, проте вже за годину його відпустили в рамках процесу скорочення строку в’язням.

Як передає Укрінформ, про це повідомляє CNN.
Зума почав відбувати 15-місячний термін ув'язнення в липні 2021 року після того, арешту за неповагу до суду через те, що він не з'явився на розслідування у справі про корупцію під час його правління.
Його перший арешт призвів до бурхливих протестів у ПАР, в результаті яких загинули десятки людей.
У жовтні 2022 року Зуму умовно-достроково звільнили з в’язниці через його стан здоров’я. Проте вже в листопаді того ж року Апеляційний суд Південної Африки постановив, що рішення про умовно-дострокове звільнення за станом здоров’я було незаконним, а Зума має повернутися до в’язниці.
У п’ятницю, 11 серпня, о 6 годині ранку за місцевим часом 81-річний Зума знову прибув до виправної колонії.
Однак вже за годину його звільнили з в’язниці через політику чинного президента Південно-Африканської Республіки Сиріла Рамафоси щодо звільнення з в’язниці порушників закону, які здійснили ненасильницькі злочини у країні, щоб таким чином зменшити переповненість пенітенціарних установ.
Як відомо, Джейкоб Зума був президентом ПАР з 2009 до 2018 року.