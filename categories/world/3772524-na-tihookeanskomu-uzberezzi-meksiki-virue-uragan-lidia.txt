Ураган «Лідія» охопив узбережжя Мексики, унаслідок негоди загинула щонайменше одна людина.

Як передає Укрінформ, про це повідомляє BBC.
Ураган «Лідія», який називають «надзвичайно небезпечним», охопив тихоокеанське узбережжя Мексики.
Ураган був визначений штормом категорії 4, зі швидкістю вітру до 220 км/год. Але шторм послабшав після просування вглиб країни.
Національний центр спостереження за ураганами США (NHC) знизив його статус до категорії 2.
Влада мексиканського штату Наяріт повідомила, що один чоловік загинув, коли дерево впало на фургон, яким він керував.

Як повідомляв Укрінформ, шторм «Даніель» у Лівії спричинив масштабні повені та прорив двох дамб. Внаслідок затоплень загинули 11,3 тис. людей.
Фото ілюстративне: NASA