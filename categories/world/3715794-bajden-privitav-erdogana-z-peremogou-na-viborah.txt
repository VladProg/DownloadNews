Президент Сполучених Штатів Америки Джо Байден зателефонував президенту Туреччини Реджепу Тайїпу Ердогану і привітав його з переобранням на пост президента.

Про це повідомляє директорат з комунікацій адміністрації президента Туреччини у Твіттері, передає Укрінформ.
“У ході розмови президент США Джо Байден привітав президента Реджепа Таїпа Ердогана з успіхом на виборах і побажав, щоб результати були корисними для турецького народу”, - йдеться у повідомленні.
Вказується, що сторони наголосили на важливості турецько-американських відносин на тлі регіональних і глобальних викликів, лідери двох країн домовилися продовжувати співпрацю між двома країнами з усіх питань у новий період.
Відомо, що за підсумком підрахунку 100% голосів, президент Ердоган здобув перемогу з результатом 52,18%.
Як повідомляв Укрінформ, остаточні результати другого туру президентських виборів у Туреччині Вища виборча комісія оголосить в Офіційному віснику 1 червня.
Фото: ОП