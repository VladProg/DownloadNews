З польського зовнішньополітичного відомства нещодавно в рамках декомунізації було звільнено останніх дипломатів, які навчалися свого часу в росії у Московському державному інституті міжнародних відносин (МГИМО - рос).

Про це в інтерв’ю польському виданню Gazeta Polska заявив глава МЗС Польщі Збігнєв Рау, передає Укрінформ.

“Їх немає (в МЗС Польщі – ред.) вже два місяці. Нам вдалося закрити певний дуже важливий процес, який є частиною широко зрозумілої декомунізації. Вона розпочалася з ухвалення законів про люстрацію”, - зазначив Рау.
Він висловив думку, що повну декомунізацію в Польщі так і не було проведено.
Як відомо, закони про люстрацію в Польщі були ухвалені у 1998 та 2006 роках.
Фото: Agencja Wyborcza.pl