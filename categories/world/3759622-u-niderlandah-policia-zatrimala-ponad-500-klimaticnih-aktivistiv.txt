У Гаазі під час сьогоднішнього мітингу правоохоронці затримали понад 500 кліматичних активістів з Extinction Rebellion, які другий день поспіль перекривають автомагістраль A12.

Про це повідомляє Укрінформ з посиланням на NOS.
“Кліматичних активістів з Extinction Rebellion знову розігнали з А12, понад 500 осіб було затримано”, - йдеться у повідомленні.

Зазначається, що наразі рух на автомагістралі А12, яка була заблокована активістами, повністю відновлено.
Правоохоронці наголошують, що акції на А12 були заборонені муніципалітетом.

Як повідомляв Укрінформ, вчора, 9 вересня 2023, під час аналогічної акції в Гаазі поліція водометами розігнала кліматичний протест, затримали понад 2 400 учасників.
Поліція застосувала водомети проти протестувальників, які вийшли на кліматичний протест у Нідерландах та перекрили головну транспортну артерію.
Тисячі людей вийшли на кліматичний протест із вимогою припинити державні субсидії для промисловості, яка працює на викопному паливі.
Мітингувальники заблокували центральне шосе A12.
В Extinction Rebellion, які є організаторами протесту стверджують, що продовжуватимуть проводити подібні акції, доки уряд Нідерландів не припинить використовувати державні кошти для субсидування нафтової та газової промисловості.
Фото: Mitchell Mooij