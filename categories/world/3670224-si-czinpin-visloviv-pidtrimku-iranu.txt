Китайський лідер Сі Цзіньпін висловив підтримку Ірану під час візиту президента Ібрагіма Раїсі до Пекіна.

Про це повідомляє AP, передає Укрінформ.
Як зазначається, на тлі намагань Тегерана розширити відносини з Пекіном і москвою, щоб компенсувати санкції Заходу, запроваджені через іранські ядерні розробки, Сі заявив, що Китай підтримує Іран у захисті національного суверенітету і «протистоянні унілатералізму і залякуванням ззовні».
Лідери Китаю й Ірану взяли участь у підписанні 20 угод про співпрацю, включаючи торгівлю і туризм, а також доповнили підписану в 2021 році 25-річну стратегічну угоду про співпрацю в розробці нафти, промисловості та інших родовищ.
США та інші західні уряди запровадили щодо Ірану торговельні та фінансові санкції через спроби Тегерана розробити ядерну зброю. Утім, іранський уряд заперечує ці обвинувачення.
За даними Al Jazeera, для Раїсі це був перший візит до Китаю. Загалом, востаннє президент Ірану відвідував найбільшу країну Азії 20 років тому.
Як повідомляв Укрінформ, Китай замовив в Ірану партію з 15 тисяч безпілотників.
Фото: Iranian Presidency Office via AP