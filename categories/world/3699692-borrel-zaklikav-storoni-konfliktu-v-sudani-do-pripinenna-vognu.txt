Верховний представник ЄС з питань закордонних справ і політики безпеки Жозеп Боррель закликав сторони у Судані припинити вогонь.

Про це політик написав у Твіттері, передає Укрінформ.
Боррель повідомив про переговори з Абдель Фаттах аль-Бурханом та генералом Мухаммадом Хаман Дагло, в ході яких закликав сторони конфлікту до припинення вогню.
"Також наполягав на необхідності захисту цивільного населення та гарантування безпечної евакуації громадян ЄС", - підсумував він.
Як повідомляв Укрінформ, армія Судану сприятиме евакуації дипломатів і іноземних громадян у зв'язку з активними бойовими діями на території країни.