Комітет національної безпеки Казахстану розслідує 10 карних справ за фактами участі громадян цієї країни у війні в Україні.

Про це повідомляє Казахське телеграфне агентство, передає Укрінформ.
Інформація про фігурантів кримінальної справи та їх дії наразі невідома. Дані досудового розслідування відповідно до ст. 201 Кримінально-процесуального кодексу, що не підлягають розголошенню.
За статтею 172 КК РК за участь в іноземних збройних конфліктах передбачено кримінальну відповідальність у вигляді позбавлення волі на строк від 5 до 9 років.
Нагадаємо, раніше Казахстан відмовився від проведення музичного фестивалю «Жара» за участю російських артистів, які підтримують війну проти України.