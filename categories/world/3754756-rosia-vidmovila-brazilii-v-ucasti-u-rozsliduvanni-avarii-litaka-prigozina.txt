Росія поінформувала бразильське федеральне агентство, що займається запобіганням авіаційним інцидентам (CENIPA), що вона «поки що» не проводитиме міжнародне розслідування катастрофи літака бразильського виробництва, внаслідок якої загинув Євгеній Пригожин.

Як передає Укрінформ, про це повідомляє Reuters.
Після авіакатастрофи літака Embraer Пригожина Бразильський центр дослідження та запобігання аеронавігаційним інцидентам (CENIPA) в інтересах підвищення авіаційної безпеки заявив, що готовий приєднатися до очолюваного Росією розслідування, якщо його запросять, і розслідування буде проведено відповідно до міжнародних правил.
Проте російський авіаційний регулятор заявив, що він не був зобов’язаний долучати до розслідування представників CENIPA.
Хоча деякі колишні слідчі заявили, що це повинно відбутися, оскільки США та інші західні уряди підозрюють Кремль у причетності до катастрофи Embraer Legacy 600, який має хороші показники безпеки.
«Але якщо вони (росіяни – ред.) скажуть, що почнуть розслідування, і запросять Бразилію, ми візьмемо участь», - заявив глава CENIPA Марсело Морено.
Як повідомляв Укрінформ, 23 серпня у Тверській області (РФ) розбився приватний літак Embraer Legacy 600, на борту якого перебував Пригожин. 27 серпня Слідчий комітет РФ підтвердив загибель Пригожина в авіакатастрофі.
Пригожина поховали у вівторок на Пороховському цвинтарі Санкт-Петербурга.
Фото: GETTY IMAGES