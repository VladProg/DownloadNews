Щонайменше семеро людей загинули та ще семеро отримали поранення внаслідок пожежі на фармацевтичній фабриці у штаті Махараштра на заході Індії.

Як передає Укрінформ, про це повідомляє агенція Xinhua.
Повідомляється про кількох зниклих безвісти.
Пожежа сталася у п'ятницю після вибуху на заводі Blue Jet Healthcare в окрузі Райгад штату Махараштра, приблизно за 177 км на південь від міста Мумбаї - столиці штату.
Після інциденту влада оперативно направила на місце співробітників пожежної служби та Національних сил реагування на стихійні лиха для здійснення рятувальної операції.
Поліція порушила кримінальну справу та розпочала розслідування для встановлення причини пожежі.
Згідно з повідомленнями ЗМІ, у момент вибуху на фармацевтичній фабриці перебувало майже двадцять осіб.
Як повідомляв Укрінформ, у Казахстані на шахті імені Костенка, що у Карагандинській області, сталася пожежа.