Колишній прем'єр-міністр Великої Британії Борис Джонсон висуватиме свою кандидатуру на посаду генерального секретаря НАТО.

Про це він заявив у ефірі загальнонаціонального телемарафону “Єдині новини”, передає Укрінформ.
«Так, чудова думка. Знаєте, якраз дуже вдала. Я хочу сказати, шановні друзі, що я маю всім оголосити, що є такий задум. Хай ніхто не забуде, що такий кандидат тут є в резерві. Цього разу я думаю, що мені поталанить», - сказав Джонсон.
Експремʼєр вважає, що не обов’язково наступним генсеком має бути громадянин Євросоюзу.
«Я себе розглядаю, звісно. Дуже добра посада, важлива. Варто сказати, що ми маємо НАТО міцне як ніколи і винахідливе, жваве», - підкреслив політик.
Він зауважив, що з приєднанням Швеції і Фінляндії цілком ясно, що українське членство – це перспектива.
Як повідомлялося, генеральний секретар НАТО Єнс Столтенберг, мандат якого на цій посаді продовжувався вже тричі впродовж майже дев’яти років, може залишити пост керівника Альянсу восени нинішнього року.
Фото: facebook