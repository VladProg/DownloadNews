У Туреччині після офіційного опублікування набув чинності закон про ратифікацію протоколу щодо вступу Фінляндії в НАТО.

Як передає Укрінформ, про це повідомляє Офіційний вісник Туреччини.
“Визнати ратифікацію «Протоколу про приєднання Фінляндської Республіки до Північноатлантичного договору», підписаного в Брюсселі 5 липня 2022 року. Цей закон набирає чинності з дня його опублікування”, - йдеться в повідомленні.
Документ опублікований у ніч на 2 квітня.
Як повідомляв Укрінформ, раніше законопроєкт про схвалення протоколу вступу Фінляндії в НАТО був прийнятий Генеральною асамблеєю Великих національних зборів (парламенту) Туреччини.