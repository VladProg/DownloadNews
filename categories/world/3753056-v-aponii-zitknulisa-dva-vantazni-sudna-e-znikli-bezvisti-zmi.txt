У західній частині Японії ввечері у четвер два вантажні судна зіткнулися у водах префектури Вакаяма. Одне з них перекинулося, два члени екіпажу зникли безвісти.

Про це повідомляє Сіньхуа, передає Укрінформ.
За даними місцевих ЗМІ, вантажне судно, зареєстроване у Ліберії, повідомило про зіткнення із японським вантажним судном «Ізумі Мару» у протоці Кії поблизу берегів префектури Вакаяма.
Трьох із п’яти членів екіпажу японського судна, яке перекинулося, врятували. Берегова охорона веде пошуки зниклих.
Як повідомляв Укрінформ, французька влада заявила про щонайменше шістьох загиблих і понад півсотні врятованих після аварії човна із мігрантами, який намагався перетнути протоку Ла-Манш.
Фото з відкритих джерел