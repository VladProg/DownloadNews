Центральне бюро розслідувань Індії (ЦБР) заарештувало трьох працівників залізниці у за звинуваченнями у справі про зіткнення потягів, внаслідок чого загинули більше 300 людей.

Як передає Укрінформ, про це повідомляє Hindustan Times.
Співробітників залізниці штату Одіші - старшого інженера відділу сигналів, інженера відділу та техніка - звинувачують у «навмисному вбивстві» і «знищенні доказів». Усі троє залізничників були взяті під варту відділом розслідування особливо тяжких злочинів ЦБР після допиту.
За словами комісара з питань безпеки залізниць, зіткнення трьох поїздів 2 червня сталося через несправну сигналізацію.
Розслідування інциденту Центральним бюро розслідувань Індії триває.
Як повідомляв Укрінформ, катастрофа сталася увечері 2 червня, коли експрес Howrah, що прямував з Бенгалуру до Хаури в Західній Бенгалії, зіткнувся з експресом Coromandel, який здійснював рейс маршрутом Калькутта – Ченнай.
На місце зіткнення потягів у районі міста Баласор було викликано понад 200 машин швидкої допомоги.
За останніми даними, внаслідок аварії загинули понад 300 осіб.
Фото: twitter.com/TOIBhubaneswar