Внаслідок землетрусу у центральному регіоні Марокко загинуло щонайменше 296 осіб, ще 153 отримали травми.

Як повідомляє Укрінформ, про це пише Reuters із посиланням на заяву міністерства внутрішніх справ Марокко.
Зазначається, що більшість смертей трапилося у важкодоступному гірському регіоні, тож кількість жертв може зрости.
Найближчим великим містом до епіцентру землетрусу був Марракеш, історичний центр якого внесено до Всесвітньої спадщини ЮНЕСКО. За словами місцевих мешканців, через підземні поштовхи у місті впали кілька будівель.

Геологічна служба США оцінила силу землетрусу 6.8 балів. Він трапився незадовго після 11 вечора за місцевим часом. Епіцентр знаходився на відносно малій глибині 18,5 км у гірському регіоні Ігхіл, розташованому усього за 70 км від Марракешу.