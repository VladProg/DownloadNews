Уряд Колумбії та повстанці із Національної армії звільнення (ELN) погодилися оголосити режим припинення вогню на півроку.

Як повідомляє кореспондент Укрінформу, про це пише Сіньхуа.

Зазначається, що оголошенню передували три раунди перемовин. “Обидві сторони погодилися брати участь у процесі побудови миру в суспільстві та підготуватися до укладення угоди про двостроннє, національне й тимчасове припинення вогню”, - йдеться у матеріалі.
В урочистій церемонії оголошення про перемир’я взяв участь президент Колумбії Густаво Педро, перший командувач ELN Антоніо Гарсія та президент Куби Мігель Діаз-Карнель.
Сіньхуа додає, що четвертий раунд перемовин між урядом Колумбії та ELN запланований на серпень-вересень.
ELN - найстаріша досі активна повстанська група Колумбії. Перший раунд перемовин відбувся в листопаді 2022-го року у Венесуелі, а другий - у Мексиці в лютому 2023-го.
Фото: АА