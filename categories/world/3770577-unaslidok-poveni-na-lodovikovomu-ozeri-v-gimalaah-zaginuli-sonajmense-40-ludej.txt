Щонайменше 40 людей загинули, ще 100 вважаються зниклими безвісти внаслідок виходу з берегів гімалайського льодовикового озера Лхонак.

Як передає Укрінформ, про це повідомляє Sky News.
"Щонайменше 40 людей загинули внаслідок повені в індійському регіоні Гімалаї", - повідомили місцеві офіційні особи.
Повінь почалася у середу, коли води льодовикового озера Лхонак, що в індійському штаті Сіккім, прорвали дамбу гідроелектростанції.
Це спричинило раптову повінь у штаті Сіккім, на північному сході Індії, яка охопила міста та села вздовж річки Тіста в долині Лачен.
Загалом унаслідок стихії постраждали 22 000 людей, майже 100 наразі вважаються зниклими безвісти.
Раніше повідомлялося про 14 загиблих.
Як повідомляв Укрінформ, у середу на льодовиковому озері Лхонак за короткий проміжок часу сталася злива, що спровокувала виникнення раптових повеней у долині Тіста приблизно за 150 кілометрів від кордону з Китаєм.
Фото: Sky News