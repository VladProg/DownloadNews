Аеропорт “Стамбул” посів першість у рейтингу найактивніших летовищ Європі від початку цього року

Про це повідомляє Укрінформ із посиланням на Європейську організацію з безпеки аеронавігації Eurocontrol.
За даними Eurocontrol, від початку року до 25 березня аеропорт “Стамбул” є найактивнішим у Європі із середнім показником 1259 рейсів на день. За ним - лондонський аеропорт “Хітроу” (1161 рейс), паризький аеропорт ім. Шарля де Голя (1106), аеропорти Амстердама (1045) та Франкфурта (991).
Найактивнішими авіакомпаніями за цей період були Ryanair (2195 рейсів щодня), Турецькі авіалінії (1296), easyJet (1099), Lufthansa (967) та Air France (893).
Як повідомляв Укрінформ, найбільші в Німеччині профспілки ver.di та EVG спільно закликають до страйку працівників транспортної галузі та інфраструктури.
Фото з відкритих джерел