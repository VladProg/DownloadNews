Дональд Трамп не може знову стати президентом США з багатьох причин, зокрема через свої заяви про війну росії проти України.

Таку думку висловив його колишній радник із національної безпеки Джон Болтон у Tвіттері, передає Укрінформ.
"Трамп не може бути президентом з багатьох причин. Заради блага країни республіканці мусять вимагати, щоб він негайно й остаточно припинив свою президентську кампанію", - заявив Болтон.
За його словами, Трамп "став посміховиськом, вихваляючись, що може покласти край війні в Україні за 24 години" - і це відразу після того, як експрезидент зазнав поразки в суді у справі про сексуальні домагання і наклеп.
Як повідомляв Укрінформ, експрезидент США Дональд Трамп заявив, що росія не напала б на Україну, якби він був главою Білого дому, а також що завершив би війну шляхом переговорів між путіним і Зеленським за 24 години.
Фото: Getty Images