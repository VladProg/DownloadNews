Остаточні результати другого туру президентських виборів у Туреччині Вища виборча комісія оголосить в Офіційному віснику 1 червня.

Про це повідомляє Укрінформ з посиланням на TRT Haber.
"Сьогодні о 17:00 закінчується термін подання оскаржень до окружних виборчих комісій на рішення та протоколи виборчих комісій щодо другого туру виборів президента. Оскарження розглядатимуться щонайпізніше до 23:59", – повідомляє телеканал.
Також вказується, що 31 травня спливає термін оскарження рішень провінційних виборчих комісій, після чого Вища виборча комісія ухвалить рішення щодо них та 1 червня надішле остаточні результати виборів до відповідних органів влади, щоб вони були опубліковані в Офіційному віснику, а також оголошені на радіо та телебаченні того ж дня.
Станом на вечір понеділка, за підсумками підрахунку 100% голосів, президент Ердоган набрав 52,18% голосів, Кемаль Киличдароглу – 47,82%.
Як повідомляв Укрінформ, вчора голова вищої виборчої комісії Туреччини оголосив про перемогу Ердогана.
Фото з сайту cnnturk.com