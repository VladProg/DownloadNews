У Греції з понеділка використання масок від COVID-19 у громадському транспорті буде не обов’язковим.

Як передає Укрінформ, про це повідомляє Ekathimerini.
Носіння масок у громадському транспорті Греції запровадили в квітні 2020 року. Про скасування маскового режиму повідомили 14 березня, додавши, що воно набуде чинності 27 березня.
Попри це жителі Греції мають носити маски у медичних центрах, лікарнях та реабілітаційних центрах.
Для співробітників і відвідувачів будинків для людей похилого віку носіння масок також залишається обов’язковим.
Як повідомляв Укрінформ, 16 березня уряд Китаю скасував обов’язкове носіння масок у школах, університетах та інших закладах освіти, тепер студенти та викладачі більше не зобов’язані дотримуватися маскового режиму на території навчальних кампусів.
Очільник ВООЗ Тедрос Аданом Гебреїсус вважає, що пандемія коронавірусу СOVID-19 може завершитися вже цього року.
Фото: gtp.gr