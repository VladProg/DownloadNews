Заява білоруської сторони про нібито порушення польським гелікоптером повітряного простору РБ не відповідає дійсності.

Про це у відповідь на заяву міноборони Білорусі в мережі X повідомило Оперативне командування ЗС Польщі, передає Укрінформ.
“Повідомляємо, що заява білоруської сторони про нібито перетин кордону польським гелікоптером є неправдивою. Це підтверджують записи управління польотами та радіолокаційний станцій - такого інциденту не було”,- повідомили в Оперативному командуванні.
Як зазначається, до інформації, яку надають ЗМІ білоруського режиму, завжди потрібно підходити “обережно та виважено, оскільки вона часто була елементом провокацій та дезінформування громадськості”.
Як відомо, Міноборони РБ в четвер повідомило, що польський гелікоптер двічі порушив повітряний простір країни, спершу влітаючи у повітряний простір Білорусі на 1,5 км, а вдруге – на 300 метрів.
На початку Білорусь також інформувала, що польський бойовий гелікоптер Мі-24 на 1,2 км влетів углиб території країни. Тоді польська сторона також це рішуче заперечила.