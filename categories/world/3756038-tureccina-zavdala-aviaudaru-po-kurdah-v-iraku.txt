Збройні сили Туреччини провели повітряну операцію проти членів Робітничої партії Курдистану на території північного Іраку.

Як повідомляє кореспондент Укрінформу, про це із посиланням на заяву міністерства оборони Туреччини пише Сіньхуа.

Зазначається, що удари було завдано по цілях у іракських північних регіонах Канділ і Асос. “Загалом було зруйновано 16 печер, чотири схрони й два склади, які використовували курдські бойовики”, - йдеться у матеріалі.

За даними міністерства оборони Туреччини, “багато терористів було нейтралізовано й терористичній організації у регіоні було завдано важкого удару”.

Як повідомлялось, Туреччина регулярно проводить бойові операції проти членів Робітничої партії Курдистану, які мають бази на території Іраку.
“Робітнича партія Курдистану вважається терористичною організацією у Туреччині, США та ЄС й протистоїть уряду Туреччини вже понад три десятиліття”, - зауважує агентство
Фото ілюстративне, АА