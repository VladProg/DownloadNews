На пленарному засіданні молдовського парламенту 24 листопада більш ніж половина депутатів проголосували за продовження надзвичайного стану через війну в Україні. Режим НС діятиме ще 30 днів, починаючи з 1 грудня.

Про це повідомляє TV8.md, передає Укрінформ.
За словами Адріана Ефроса, міністра внутрішніх справ Молдови, необхідність продовження надзвичайного стану зумовлена ризиками для безпеки країни
"У холодну пору року існує ризик посилення російських атак на українську енергетичну інфраструктуру. Це може негативно позначиться на постачанні електроенергії в нашу країну. При цьому не можна виключати прямі ризики енергетичної нестабільності, спричинені скороченням обсягів постачання природного газу РФ", - йдеться у проєкті.
Серед інших причин продовження НС уряд також відзначив участь Росії у спробах дестабілізувати ситуацію в Молдові.
Депутати від керівної партії "Дія і солідарність" схвалили проєкт. Проте опозиція виступила проти, на знак протесту фракція Блоку комуністів і соціалістів залишила засідання парламенту.
Як повідомляв Укрінформ, режим надзвичайного стану у Молдові діє з початку вторгнення Росії в Україну 24 лютого 2022 року. Його продовжували вже кілька разів. Востаннє – другого жовтня.