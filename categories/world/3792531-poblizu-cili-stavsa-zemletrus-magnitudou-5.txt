У понеділок, 27 листопада, землетрус магнітудою 5 стався поблизу узбережжя північного Чилі.

Як передає Укрінформ, про це повідомляється на сайті Німецького науково-дослідного центру геонаук GFZ.
Поштовхи були зафіксовані о 12:08 за місцевим часом на глибині 57 кілометрів. Загрозу виникнення цунамі через землетрус не оголошували. Інформація про постраждалих або руйнування відсутня.
Як повідомляв Укрінформ, 31 жовтня біля берегів центральної частині Чилі стався землетрус магнітудою 6,6. Тоді поштовхи зафіксували за 81 км на південний захід від міста Вальєнар, а епіцентр землетрусу залягав на глибині 35 км.