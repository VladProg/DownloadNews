Лісова пожежа, що вирує у східній канадській провінції Нова Шотландія, вже знищила близько 200 будівель.

Як повідомляє кореспондент Укрінформу, про це пише CBC News.
Зазначається, що пожежа поблизу столиці провінції міста Галіфакс розпочалася у неділю і її досі не вдається взяти під контроль. Понад 16 тис. місцевих жителів було евакуйовано.
До гасіння залучено десятки пожежників зі спецтехнікою, а також літаки.
На щастя, ніхто з місцевих мешканців не загинув й не отримав травм, хоча густий дим вже вкрив регіон, суттєво погіршивши якість повітря.
Причина пожежі поки достеменно невідома, але за попередньою інформацією первинне загоряння могла викликати людська діяльність.
Як повідомляв Укрінформ, у західній канадській провінції Альберта цьогоріч вогнем було знищено більше пів мільйона гектарів лісу.