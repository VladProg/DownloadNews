Два потужних збройних угруповання зіткнулися у вівторок у столиці Лівії Триполі, внаслідок чого загинули 27 осіб і більш як сотня отримали поранення.

Про це передає Укрінформ з посиланням на Reuters.

Бій спалахнув між таки званими Спеціальним силами стримування і 444-ю бригадою, які є двома найсильнішими військовими формуваннями в Триполі.
Зіткнення розпочалися пізно ввечері в понеділок після того, як Спеціальні сили стримування, що контролюють головний аеропорт Триполі Мітіга, затримали командира 444-ї бригади Махмуда Хамзу, який намагався виїхати з міста, і тривали до вечора вівторка.
Протягом вівторка над деякими районами міста висів темний дим, а на вулицях лунав гуркіт важкого озброєння.
Сутички припинилися після того, як Хамзу передали третьому військовому угрупуванню, яке не брало участі в сутичках.
Нагадаємо: у 2014 році в країні відбувся розкол між ворогуючими східним й західним угрупованнями.
Спеціальні сили стримування упродовж багатьох років контролюють частину столиці Лівії, Мітігу й прилеглу прибережну територію, включно з ділянкою головної дороги на схід.
444-а бригада контролює значні території столиці й райони на південь від Триполі.
Хамза, колишній офіцер Спеціальних сил стримування, раніше був ключовою фігурою в посередництві у врегулюванні напруженості між збройними угрупованнями.