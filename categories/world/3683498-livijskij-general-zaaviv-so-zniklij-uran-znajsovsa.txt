Військові Лівії заявили, що знайшли уран, про зникнення якого раніше повідомило МАГАТЕ.

Про це повідомляє DW, передає Укрінформ.
«Урановий порошок, що зник у Лівії, виявлено на півдні країни за п'ять кілометрів від того місця, де мав перебувати», - йдеться в повідомленні.
Уточнюється, що про це заявив генерал Халед аль-Махджуб з Лівійської національної армії. Він опублікував відео, на якому видно 18 синіх контейнерів, де начебто зберігається ядерний матеріал.

За твердженням генерала, ємності з ураном могли викрасти бойовики із сусідньої країни Чад, припустивши, що це зброя. «Ситуація під контролем, МАГАТЕ поінформовано», - наголосив представник ЛНА.

Як повідомлялося, МАГАТЕ заявило про зникнення 2,5 т урану з одного з об’єктів на території Лівії, що не контролюється урядом країни.
Агентство забило на сполох після візиту своїх інспекторів на початку цього тижня. В рамках обстеження місця вони виявили зникнення * бочок з урановою рудою.