У Ізраїлі в районі Тель-Авіва пролунали сирени попередження про ракетні обстріли.

Як передає Укрінформ, про це повідомляє The Times of Israel.
Повітряна тривога була ввімкнена через ракетні обстріли з боку Сектора Гази.
Перші ракети були випущені з початку операції ЦАХАЛ після того, як військові обстріляли об'єкти угруповання Ісламський джихад.
Під час ракетного обстрілу Тель-Авіва на місцевому летовищі "Бен-Гуріон" ненадовго призупинили приземлення літаків.
Сталося пряме влучання однієї з ракет по будинку в місті Сдеорот на півдні Ізраїлю. Внаслідок удару ніхто не постраждав.
У лікарню міста Ашкелон доставили двох постраждалих, які під час ракетного обстрілу намагалися дістатись укриття.
Як повідомлялося, 9 травня щонайменше 12 палестинців, зокрема троє командирів угруповання "Ісламський джихад", загинули внаслідок ізраїльських авіаударів по сектору Гази.