Регіональні центри ПВК «Вагнер» продовжують рекрутувати новобранців після того, як ватажок найманців Євген Пригожин публічно заявив про припинення роботи вербувальних пунктів.

Як передає Укрінформ, про це повідомляє російське видання "Важные истории"
Так, 31 липня Пригожин заявив, що ПВК "Вагнер" не планує набирати у свої лави найманців, оскільки не відчуває «дефіциту в особовому складі», а новий набір може початися, «щойно потрібно буде створювати нову (додаткову) "групу"». Пригожин стверджує, що зараз ПВК "Вагнер" присутня тільки в Африці та Білорусі.




Натомість у профільних чатах, де російські «добровольці» спілкуються між собою, «Важные росйське видання виявило повідомлення про те, що угруповання планує поновити набір у серпні.






Зокрема один із екснайманців, який воював в Африці та Україні, на умовах анонімності розповів, що вербування до ПВК поновили через православний спортивний клуб «Десантник» в Омську та один із пунктів ПВК у Новосибірську.




Кореспондент «Важных историй», вдавши "добровольця", спробував потрапити у нову хвилю набору до ПВК. В омському клубі «Десантник» журналістовы сказали, що «Вагнеру» заборонили всі набори у Російській Федерації, "тому ніяк".






А у новосибірській організації ветеранів «Силова єдність Сибіру», яка стала офіційним представником ПВК у місті, розповіли, що новий набір у ПВК відбувається щоп'ятниці — кандидату потрібно прийти з кросівками та спортивною формою до них в офіс та здати нормативи з фізичної підготовки. Кандидат не повинен мати судимості, хронічних захворювань та боргів на базі Федеральної служби судових приставів, у нього має бути військова спеціальність та закордонний паспорт. Основний напрямок набору – африканські країни.
Як повідомляв Укрінформ, бойовики російського угруповання ПВК «Вагнер» ведуть активні будівельні роботи, зокрема зводять укріплення, на території полігону «Репіще» поблизу міста Осиповичі Могилівської області Білорусі.