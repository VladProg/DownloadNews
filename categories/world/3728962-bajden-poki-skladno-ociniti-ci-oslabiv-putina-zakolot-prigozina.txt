Президент США Джо Байден висловив переконання, що президент РФ Путін вже став «вигнанцем» для всього світу, однак поки важко сказати, чи ослабили його більше нещодавні події, пов’язані з заколотом ПВК "Вагнер".

Про це він сказав у середу, передає Укрінформ із посиланням на Reuters.
«Путін явно програє війну в Україні та програє війну вдома, і він став щось на кшталт вигнанця у всьому світі», - цитує агентство слова американського лідера.
Президент США висловив свою позицію журналістам під Білим домом, перед вильотом до Чикаго, де він планує виступити зі зверненням про «Байдономіку» й окреслити своє бачення щодо економічного зростання в країні.
Як повідомляв Укрінформ, президент США ще в лютому 2022 року попередив, що кремлівський лідер стане вигнанцем для міжнародної спільноти, а Росія буде відкинута на задвірки історії після вторгнення в Україну.