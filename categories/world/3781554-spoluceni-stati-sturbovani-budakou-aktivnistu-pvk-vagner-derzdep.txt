Сполучені Штати стурбованібудь-якою активністю російського ПВК «Вагнер», у тому числі, після повідомлень про відновлення рекрутингу нових бойовиків до цього угруповання.

Про це заявив у середу під час пресбрифінгу у Вашингтоні речник Державного департаменту США Метью Міллер, передає власний кореспондент Укрінформу.
«Звісно, ми завжди маємо занепокоєння щодо діяльності групи «Вагнера» - чи то в Україні, чи в Африці»,- зауважив представник Держдепартаменту США у відповідь прокоментувати повідомлення про відновлення ними набору нових бойовиків.
Саме тому, за його словами, Сполучені Штати разом із партнерами вживали заходів, щоби притягнути представників цього угруповання до відповідальності.
Як повідомляв Укрінформ, напередодні у російських пабліках з’явилися повідомлення, що ПВК «Вагнер» поноовила набір найманців, принаймні в Уральському регіоні Росії. Причому тепер вагнерівцями керує син Євгена Пригожина.