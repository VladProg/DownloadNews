Міністерство оборони Фінляндії відмовило у видачі деяких дозволів на придбання нерухомості для покупців з РФ.

Про це повідомляє Yle, передає Укрінформ.
Як зазначається, іноземці хотіли придбати два об'єкти в Руоколахті та один у Кітее. У двох угодах фігурували громадяни Росії, а в іншій – компанія, за якою стоять росіяни.
У фінському оборонному відомстві аргументували ухвалені рішення, зокрема і тим, що купівля об'єктів може створити складнощі для національної оборони або захисту територіальної цілісності.
З 2020 року російським покупцям нерухомості потрібний спеціальний дозвіл від Міністерства оборони Фінляндії.
Як повідомляв Укрінформ, уряд Фінляндії планує ухвалити кілька законодавчих проєктів, які заборонять росіянам укладати угоди з нерухомості.
Фото з сайту migrant.biz.ua