За перші два місяці поточного року Туреччина прийняла майже 3,9 млн іноземців, найбільше з росії, Болгарії та Німеччини.

Про це повідомляє Укрінформ із посиланням на Міністерство культури та туризму Туреччини.
“За перші два місяці 2023 року Туреччина прийняла 3 мільйони 876 тисяч 381 іноземних відвідувачів. Темп приросту за двомісячний період склав 37,31% порівняно з відповідним періодом минулого року”, - повідомляє міністерство.

Інфографіка: basin.ktb.gov.tr
Кількість громадян росії, які приїхали в Туреччину за перші два місяці 2023 року склала 507 513, з Болгарії - 318 011 та 288 124 з Німеччини.
У порівнянні з аналогічним періодом минулого року кількість прибулих з рф зросла на 105,99%, з Болгарії - на 33,19%, Німеччини - на 24,6%.
Як повідомляв Укрінформ, з 1 січня 2023 року в Туреччині почали стягувати податок на проживання в розмірі 2% від загальної суми, сплаченої за нічліг та всі товари та послуги, надані разом з ночівлею.