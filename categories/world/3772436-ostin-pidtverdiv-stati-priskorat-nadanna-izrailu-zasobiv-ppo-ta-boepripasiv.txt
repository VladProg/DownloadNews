Глава Пентагону Ллойд Остін у телефонній розмові з міністром оборони Ізраїлю Йоавом Галланом підтвердив непохитну підтримку країни з боку Сполучених Штатів.

Як передає Укрінформ, про це повідомляє міністерство оборони США.
Остін підтвердив зобов'язання Сполучених Штатів прискорити надання засобів протиповітряної оборони та боєприпасів, яких Ізраїль потребує для посилення захисту.
Окрім того, він отримав від ізраїльського колеги оновлену інформацію про операції з відновлення безпеки у країні.
Також зазначається, що міністри домовилися "підтримувати тісний контакт протягом наступних днів і тижнів".
Як повідомлялося, Сполучені Штати переводять одну зі своїх авіаносних груп до Східного Середземномор’я на тлі різкого загострення конфлікту між Ізраїлем та ХАМАС.
Фото: CARLOS BONGIOANNI/STARS AND STRIPES