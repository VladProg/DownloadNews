У провінції Пенджаб на сході Пакистану військові ліквідували дев'ятьох бойовиків, які вчинили спробу нападу на авіабазу.

Про це повідомляє Сіньхуа з посиланням на міноборони Пакистану, передає Укрінформ.
«Пакистанська армія в суботу знищила дев'ятьох терористів, запобігши терористичному нападу на авіабазу в окрузі Міанвалі провінції Пенджаб на сході країни», - йдеться в повідомленні.
Як зазначається, терористи напали на авіабазу рано вранці в суботу. Трьох із них було ліквідовано при спробі проникнення на базу, а решту вдалося загнати до однієї з будівель, де їх і знищили.
У військовому відомстві також поінформували, що внаслідок нападу було пошкоджено три літаки, які не експлуатувалися. Про інші втрати сил безпеки не повідомляється.
Як повідомлялося, внаслідок нападу терористів на південному заході Пакистану загинули щонайменше 14 військових.
Фото: AA