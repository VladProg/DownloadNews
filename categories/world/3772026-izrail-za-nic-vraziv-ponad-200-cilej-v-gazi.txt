В Армії оборони Ізраїлю (ЦАХАЛ) заявили, що протягом ночі завдали ударів по понад 200 цілей у секторі Гази.

Як передає Укрінформ, про це повідомляє Times of Israel.
Серед інших вражених військових об’єктів – місце зберігання зброї у мечеті, квартира, яку використовували сили протитанкових керованих ракет ХАМАС, та висотна вежа, яку використовувало терористичне угруповання, зазначили в ізраїльській армії.
Окрім цього, військові оприлюднили відео, на якому видно момент завдання ударів по об’єктах ХАМАС.


מטוסי קרב וכלי שיט של צה"ל תקפו בשעות האחרונות מטרות רבות של ארגוני הטרור ברחבי הרצועה.

עשרות מטוסי קרב תקפו במהלך הלילה מעל ל-200 מטרות ברחבי שכונת רימאל ובחאן יונס>> pic.twitter.com/lIO6Z5tBri
— צבא ההגנה לישראל (@idfonline) October 10, 2023

Як повідомлялося, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися на територію країни, одночасно завдаючи масованого ракетного удару.
Внаслідок атак ХАМАС в Ізраїлі загинули 900 людей. Серед загиблих - дві громадянки України.
Ізраїль офіційно оголосив стан війни, уперше з часів війни Судного дня 1973 року.
Фото: t.me/yigal_levin