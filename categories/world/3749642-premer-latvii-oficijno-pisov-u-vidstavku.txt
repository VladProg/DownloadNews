Прем’єр-міністр Латвії Кріш’яніс Каріньш подав президенту заяву про відставку, як він і оголосив на початку тижня.

Як передає Укрінформ, про це повідомляє Delfi.
17 серпня, прем'єр-міністр Латвії Кришьяніс Каріньш подав заяву про відставку президенту Едгару Ринкевичу. Таким чином офіційно пішов у відставку уряд з третім найкоротшим терміном керівництва в історії Латвії.
Як зазначається, каденція другого уряду Каріньша стала третім найкоротшим урядуванням в історії незалежної Латвії. Йому вдалося попрацювати 246 днів - з 14 грудня 2022 року до сьогодні.
Сам Каріньш обіймав посаду голови уряду з січня 2019 року.
Президент Едгарс Рінкевичс повідомив, що прийняв відставку, і далі уряд Каріньша продовжить працювати як тимчасовий до створення нового уряду.
Рінкевичс нагадав, що Кріш’яніс Каріньш обіймав посаду чотири з половиною роки, і на цей період випали усі складні події останніх років, зокрема пандемія коронавірусу, гібридні загрози на східних кордонах та виклики, пов’язані з повномасштабною війною Росії проти України.
Рінкевич подякував прем'єру, що йде, за роботу на благо держави та суспільства протягом чотирьох з половиною років.
"Уряди на чолі з Каріньшем мали подолати пандемію, боротися з відмиванням коштів у латвійських банках та гібридною атакою на східному кордоні Латвії, а також підтримувати Україну у боротьбі з агресією Росії", - заявив президент.
Каріньш підкреслив, що не планує залишати політику. Він зазначив, що є обраним депутатом Сейму. Щодо подальших дій, то Каріньш заявив, що "подивиться, як розвиватиметься ситуація".
Раніше Каріньш у своїй заяві ЗМІ зазначив, що протягом чотирьох з половиною років його перебування на посаді прем'єр-міністра Латвійська держава та суспільство впоралися не з однією кризою.
Як повідомлялося, теперішній уряд на чолі з Кріш'янісом Каріньшем сейм Латвії затвердив 14 грудня 2022 року. Наступним прем'єр-міністром може стати нинішній міністр добробуту Евіка Сіліня.
Фото: Getty Images