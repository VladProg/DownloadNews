Прем’єр-міністр Канади Джастін Трюдо під час віртуальної зустрічі лідерів G20 закликав притягнути Росію до відповідальності за незаконне вторгнення до України.

Як повідомляє Укрінформ, про це за підсумками зустрічі заявили у офісі глави канадського уряду.

“Прем’єр-міністр Трюдо засудив жорстоке та невиправдане вторгнення Росії до України, закликав притягнути Росію до відповідальності та наголосив на тому, що найбільш уразливі люди по всьому світу насильніше страждають від глобальних наслідків війни”, - розповіли у відомстві.

Трюдо також привернув увагу до “дотримання верховенства права й заохотив держави-члени засудити безвідповідальні дії Росії”.

Нагадаємо, прем’єр-міністр Індії Нарендра Моді учора організував віртуальну зустріч лідерів країн G20, зокрема й президента РФ Володимира Путіна. Однак глав США та Китаю Джо Байдена і Сі Цзіньпіна на ній не було.