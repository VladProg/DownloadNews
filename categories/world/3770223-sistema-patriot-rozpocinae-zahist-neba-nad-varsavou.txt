З 6 жовтня польські військовослужбовці розпочинають у Варшаві чергування на зенітно-ракетному комплексі (ЗРК) Patriot, захищаючи небо над польською столицею.

Про це заявив у четвер у Варшаві міністр національної оборони Польщі Маріуш Блащак, передає Укрінформ.

"Це історична та переломна подія. Варшава вперше отримує протиракетну оборону на базі системи Patriot. Від завтрашнього дня військові розпочнуть чергування на елементах цієї сучасної системи", – заявив Блащак.

Зустріч міністра з військовими 37-го ракетного дивізіону 3-ї ракетної бригади ППО відбулася на військовому аеродромі Варшава-Бабіце, де вони нестимуть чергування.

Як повідомлялося, Польща купила перші дві батареї Patriot в 2018 році. У червні цього року Держдеп США погодився продати Україні ще 48 пускових установок ракет Patriot.
Фото: @MON_GOV_PL