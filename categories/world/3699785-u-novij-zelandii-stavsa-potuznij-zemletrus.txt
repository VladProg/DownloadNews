Землетрус магнітудою 7.2 стався в понеділок на островах Кермадек у Новій Зеландії.

Як передає Укрінформ, про це повідомляє Європейсько-Середземноморський сейсмологічний центр.
За даними сейсмологічного центру, глибина залягання епіцентру землетрусу на островах Кермадек у Новій Зеландії була на 10 км.

Про руйнування у Новій Зеландії не повідомлялося. Острови Кермадек незаселені, за винятком острова Рауль, на якому час від часу перебувають науковці.

За тисячу кілометрів від центру катаклізму знаходиться найбільше місто Нової Зеландії - Окленд, з населенням понад 1 500 000 осіб.
Як повідомляв Укрінформ, землетрус силою 3,9 бала стався на південному сході Туреччини, у провінції Мугла.