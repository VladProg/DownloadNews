Прем'єр-міністр Великої Британії Ріші Сунак сьогодні прибув до Ізраїлю з візитом солідарності.

Як передає Укрінформ, про це повідомляє The Times of Israel.
"Я хочу, щоб ви знали, що Велика Британія і я підтримуємо вас", — сказав Сунак після приземлення у Тель-Авіві.
Він також засудив акти тероризму.
Сунак повідомив, що зустрінеться з прем'єр-міністром Ізраїлю Беньяміном Нетаньягу та президентом країни Ісааком Герцогом.
Очікується також, що Сунак відвідає низку інших регіональних столиць.
Як повідомляв Укрінформ, у середу, 18 жовтня, президент Сполучених Штатів Джо Байден відвідав Ізраїль, який зазнав нападу терористичного угруповання ХАМАС.
Фото: Yonatan Sindal/FLASH90