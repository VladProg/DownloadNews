Білоруський Комітет державної безпеки визнав «Союз матерів Білорусі» екстремістським формуванням.

Як передає Укрінформ, про це 9 жовтня повідомляє в Телеграм-канал правозахисний центр «Вясна».
За його даними, відповідне рішення було ухвалено ще 29 вересня. КДБ також називає імена людей, які, ймовірно, пов'язані з «Союзом матерів Білорусі»: Світлана Антилевська, Ольга Зданович, Таїсія Яковенко (Ліфанова), Наталія Алесинська, Тетяна Тарпанова (Васильцова).
«Союз матерів Білорусі» – антивоєнний громадський рух, створений 24 лютого 2022 року, першого дня повномасштабного російського вторгнення в Україну. На сайті організації заявлено, що її учасниці допомагають матерям "виявляти антивоєнну позицію, знаходити однодумців та важливу інформацію для порятунку життів своїх дітей".
Як повідомляв Укрінформ, міністра внутрішніх справ Чечні Руслана Алханова призначено на посаду заступника начальника головного управління з протидії екстремізму МВС Росії, відомого як Центр «Е».