Парламент Молдови під час засідання у п’ятницю денонсував ще сім угод, укладених на платформі Співдружності незалежних держав (СНД).

Як передає Укрінформ, про це повідомляє NewsMaker.
Денонсовані угоди стосувалися співпраці з країнами СНД у сфері охорони здоров’я населення, інформаційної діяльності, взаємодопомоги при аваріях та інших надзвичайних ситуаціях на електростанціях, забезпечення прикордонників зброєю та військовою технікою, а також галузі наукових та ядерних досліджень.
Влада Молдови заявила, що положення цих угод - неактуальні і не мають жодної користі для громадян, тоді як їх денонсація не матиме ніяких негативних стратегічних або операційних наслідків.
Водночас у пресслужбі молдовського парламенту розповіли, що після підписання Угоди про асоціацію із Євросоюзом, Молдова зобов’язалась перенести в національне законодавство кілька директив ЄС у різних сферах.
Як повідомляв Укрінформ, у червні уряд Молдови схвалив проєкт закону про розрив Конвенції про Міжпарламентську асамблею держав-учасниць СНД (МПА СНД).
Фото: newsmaker.md