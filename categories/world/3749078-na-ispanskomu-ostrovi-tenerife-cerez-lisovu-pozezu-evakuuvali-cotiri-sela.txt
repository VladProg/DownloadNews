Іспанська влада розпорядилася евакуювати чотири села на острові Тенерифе через лісову пожежу, що вирує у національному парку навколо вулкана Тейде.

Про це повідомляє Reuters, передає Укрінформ.
Зокрема, були евакуйовані села Аррате, Чивісая, Медіа-Монтанья та Ахафона.


Фото: Jan Ben

Пожежа виникла у вівторок увечері у північно-східній частині Тенеріфе, у лісистій місцевості, де круті ущелини.
Воду на охоплену вогнем територію парку скидали з гелікоптерів.


Фото: Gerardo Ibelli

Рано-вранці у середу вогонь поширився на близько 130 гектарів поблизу вулкана Тейде - найвищої вершини Іспанії.
Як повідомляв Укрінформ, у липні щонайменше 4000 осіб евакуювали через лісову пожежу на іспанському острові Ла-Пальма.
Перше фото: Gerardo Ibelli