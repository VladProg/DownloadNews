Представник Посольства України в Єгипті Владислав Рудик не підтвердив інформацію про відкриття КПП «Рафах» на кордоні сектору Гази з Єгиптом для евакуації іноземців.

Про це дипломат повідомив у коментарі Суспільному, повідомляє Укрінформ.
«ПУ в Єгипті уважно відстежує розвиток ситуації на предмет виникнення можливості для проведення евакуації, але при прийнятті рішень керується інформацією, що надходить від Координаційного штабу, створеного при МЗС Єгипту, з яким Посольство встановило постійний зв'язок. Станом на 13:30 дані про відкриття «Рафаху» штаб наразі не підтверджує», - підкреслив Рудик.
Як повідомляв Укрінформ, за даними Associated Press, єгипетські офіційні особи заявили, що Єгипет, Ізраїль та США домовилися дозволити іноземцям у Газі евакуюватися через контрольно-пропускний пункт «Рафах» пізніше у суботу, 14 жовтня.
Фото: flagi.in.ua