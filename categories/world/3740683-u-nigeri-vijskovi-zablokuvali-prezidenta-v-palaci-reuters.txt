Військові заблокували президента Нігеру Мохамеда Базума у його президентському палаці в столиці країни місті Ніамей.

Як передає Укрінформ, про це повідомляє Reuters.
Міністерства, розташовані поруч з палацом, також заблоковані, а персонал усередині палацу не має доступу до своїх офісів, повідомили джерела агенції.
Зазначається, що раніше державні перевороти у Буркіна-Фасо та Малі були частково спричинені розчаруванням у зв’язку з неспроможністю влади зупинити повстання ісламістів, що нищить регіон Сахель, до якого входить Нігер.
У березні 2021 року в Нігері вже була зірвана спроба державного перевороту. Тоді військовий підрозділ намагався захопити президентський палац за декілька днів до того, як президент Базум мав скласти присягу.
Фото: Getty Images