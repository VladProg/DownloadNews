Президент Франції Еммануель Макрон попередив іранського колегу Ібрагіма Раїсі про наслідки у зв'язку з поставками Тегераном безпілотників до Росії.

Про це повідомляє Reuters із посиланням на канцелярію президента Франції, передає Укрінформ.
Зазначається, що Макрон у телефонній розмові з Раїсі закликав Іран "негайно припинити" підтримку, яку країна надає Росії у війні проти України.
"Макрон також висловив стурбованість траєкторією розвитку іранської ядерної програми", - йдеться в заяві.
Як повідомляв Укрінформ, раніше у Білому домі заявили, що Росія поглиблює співпрацю з Іраном у сфері оборони й отримала сотні ударних безпілотників, які використовує для завдання ударів по Україні.