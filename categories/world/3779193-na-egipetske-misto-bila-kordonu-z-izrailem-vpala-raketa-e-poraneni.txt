Ракета, випущена внаслідок бойових дій між ХАМАС та Ізраїлем, впала на єгипетське курортне місто, розташоване приблизно за 220 км від сектора Гази.

Про це повідомляє Reuters із посиланням на єгипетські ЗМІ, передає Укрінформ.
Ракета влучили у медичний заклад у Табі. Поранень зазнали щонайменше шестеро людей.
За удар по місту, який стався вранці у п'ятницю, поки що ніхто не взяв на себе відповідальність.
Таба знаходиться на кордоні Єгипту з ізраїльським портом Ейлат на Червоному морі. Ізраїльські військові заявили, що їм відомо про інцидент за межами своїх кордонів.
У середу ХАМАС заявив, що випустив по Ейлату ракету, яка, за словами ізраїльських військових, влучила у віддалений район.
Таба на Синайському півострові в Єгипті є популярним місцем серед туристів. Воно знаходиться приблизно у трьох годинах їзди від єгипетського курортного міста Шарм-ель-Шейх на Червоному морі.
Як повідомляв Укрінформ, нещрдавно ізраїльські війська випадково обстріляли єгипетський КПП. Кілька єгипетських прикордонників зазнали поранень від осколків снаряда з ізраїльського танка. Тоді Ізраїль вибачився за інцидент.
Фото: Flickr