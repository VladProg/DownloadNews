Вантажівка, за кермом якої був палестинець, протаранила ізраїльський блокпост неподалік міста Модіїн на Західному березі річки Йордан, унаслідок чого постраждали троє військовослужбовців, один з яких пізніше помер.

Як передає Укрінформ, про це повідомляє NewsMax.
В Армії оборони Ізраїлю підтвердили, що один ізраїльтянин був убитий, ще двоє були поранені нападником, який протаранив їх на своєму автомобілі на контрольно-пропускному пункті Маккабім біля Модіїна сьогодні вранці.
Один з трьох поранених перебував у важкому стані та згодом помер від отриманих травм у лікарні.
Пізніше нападник проїхав на своєму автомобілі понад 7 кілометрів, проїхавши кілька невеликих міст та селищ. Дорогою він зачепив інший автомобіль та легко поранив ще двох громадян Ізраїлю.
Згідно з повідомленнями місцевих ЗМІ, нападник мав намір втекти на Західний берег, але був застрелений співробітниками ізраїльської служби безпеки на контрольно-пропускному пункті Хашмонаїм.
Як повідомляв Укрінформ, у Тель-Авіві відбувся прем'єрний показ українського пригодницько-історичного фільму "Довбуш" режисера Олеся Саніна.
Фото: Jamal Awad/Flash90