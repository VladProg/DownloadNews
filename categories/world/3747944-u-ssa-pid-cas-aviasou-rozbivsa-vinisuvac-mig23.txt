Винищувач МіГ-23 розбився під час авіашоу у місті Детройт, США. Пілот та другий член екіпажу вчасно катапультувалися.

Як передає Укрінформ, про це повідомляє пресслужба летовища міста Детройт.
Як зазначається, аварія сталася під час демонстраційних польотів. Винищувач упав на паркувальний майданчик житлового комплексу в містечку Бельвілл поблизу Детройта, внаслідок інциденту пошкоджено кілька автомобілів. Люди не постраждали.
Пілот та другий член екіпажу хоча і були шпиталізовані, але не зазнали серйозних травм.
Федеральне авіаційне управління США почало розслідування причин аварії.
Як повідомлялося, 12 серпня у Калінінградській області РФ в безлюдній місцевості розбився винищувач Су-30. Усі члени екіпажу загинули.
8 серпня у північному прикордонному штаті Раджастан в Індії впав винищувач ВПС МіГ-21 та пробив дах у будинку, внаслідок чого загинули три людини.