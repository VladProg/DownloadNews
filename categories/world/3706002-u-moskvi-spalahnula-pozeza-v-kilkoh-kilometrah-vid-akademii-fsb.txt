У москві в кількох кілометрах від академії ФСБ спалахнула сильна пожежа з великим чорним задимленням в недобудованому будинку.

Про це повідомляє Укрінформ із посиланням на Телеграм-канал «Осторожно, Москва».
«Площа пожежі в ЖК на вулиці Наташі Ковшової - 40 квадратів (кв. метрів - ред.), спалахнули будівельні матеріали», - йдеться у повідомленні.
У кількох кілометрах від місця займання знаходиться Академія ФСБ (Мічурінський пр., 70).

Пізніше російське МНС повідомило про ліквідацію пожежі на будівництві.
Як повідомлялося, у москві 4 травня спалахнула сильна пожежа. Горіла адміністративна будівля, магазин та автосервіс. Був ризик поширення вогню на інші приміщення.