Міністр оборони Литви Арвідас Анушаускас повідомив, що його країна уклала угоду про закупівлю польських зенітних комплексів Grom на суму понад 20 мільйонів євро.

Про це передає Укрінформ із посиланням на повідомлення Анушаускаса у твіттері.
«Сьогодні я зустрічаюся з віцепрем’єр-міністром Польщі (він же міністр оборони – ред.) Маріушем Блащаком у Варшаві. Литва уклала угоду з Польщею про закупівлю зенітної зброї Grom на суму понад 20 млн євро», – написав міністр.

Today I am meeting with the Deputy Prime Minister @mblaszczak in Warsaw. made an agreement with on the purchase of Grom anti-aircraft weapons for more than 20 million . pic.twitter.com/NadTb7BZCz
— Arvydas Anušauskas (@a_anusauskas) May 30, 2023

30 травня у Варшаві відбулось засідання Ради міністрів оборони Польщі та Литви.
Як повідомляє «Польське радіо», під час зустрічі голова Міноборони Литви наголосив, що через агресію РФ проти України НАТО має продовжувати зміцнення своєї оборони.
Віцепрем’єр, міністр оборони Польщі Маріуш Блащак повідомив, що із Анушаускасом вони «говорили про співпрацю сил спеціального призначення, ми також говорили про підтримку, яку обидві країни надають Україні».
«Ми добре усвідомлюємо загрози. Ми одностайні, коли йдеться про протидію спробам Путіна відновити російську імперію», – сказав Блащак.
Своєю чергою, Анушаускас заявив, що важливо, аби Україна повернулася з Вільнюського саміту НАТО з «чітким планом дій щодо членства в Альянсі».
Нагадаємо: Саміт НАТО у Вільнюсі відбудеться 11-12 липня.