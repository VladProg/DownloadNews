Молдова заявила, що видворить 45 російських дипломатів та інших співробітників посольства через їхні «недружні дії».

Як передає Укрінформ, про це повідомляє BBC.
«Багато років ми були об’єктом ворожих дій і політики Росії. Багато із них здійснювалися через посольство», – сказав очільник МЗС Молдови Ніку Попеску.
Загалом присутність російських дипломатів у Молдові скоротять до 25 осіб – така кількість ближча до кількості представників молдовського посольства в Москві.
Міністерство закордонних справ Молдови заявило у середу, що рішення про видворення викликано «триваючою напруженістю та недружніми діями», через які росіяни мають покинути країну до 15 серпня.
Глава російського МЗС Марія Захарова назвала рішення Молдови про видворення російських дипломатів «недружнім кроком, який не залишиться без відповіді».
Як повідомлялося, у середу, 26 липня, уряд Молдови вирішив скоротити чисельність акредитованих дипломатичних працівників у посольстві РФ у Кишиневі.
Цьому передував вихід журналістського розслідування, яке виявило, що на даху російського посольства в Молдові встановлено безліч антен, які можуть використовуватись для прослуховування молдовських політиків.