Станом на 20:00 29 вересня до Вірменії виїхали вже 98,6 тис. жителів Нагірного Карабаху.

Про це повідомила Назелі Багдасарян, речниця премʼєр-міністра Вірменії, повідомляє Укрінформ із посиланням на News.am.
«Міст Хакарі вже перетнули 20 892 транспортні засоби», – заявила речниця.
Через цей міст лежить шлях з Нагірного Карабаху до Вірменії.
Як уточнюється, загалом Карабах залишили 98 625 осіб.
За різними оцінками, до останнього часу населення регіону, де проживають переважно етнічні вірмени, становило близько 120 тисяч.
Як повідомляв Укрінформ, Азербайджан закликає вірменів, які проживають у Нагірному Карабаху, не виїжджати з регіону та реінтегруватися в азербайджанське суспільство.
Фото azatutyun.am (RFE/RL)