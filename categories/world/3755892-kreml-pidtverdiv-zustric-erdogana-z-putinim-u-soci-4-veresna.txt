Речник Кремля Дмитро Пєсков підтвердив, що президент Туреччини Реджеп Тайїп Ердоган зустрінеться з президентом РФ Володимиром Путіним 4 вересня у Сочі, уточнивши час проведення переговорів.

Про це повідомляє Інтерфакс, передає Укрінформ.
«Переговори відбудуться у понеділок. Вони пройдуть у Сочі. Це буде середина дня», - сказав Пєсков.
Як повідомляв Укрінформ, міністр закордонних справ Туреччини Хакан Фідан 31 серпня вирушив у Росію з візитом, основною темою обговорення якого буде “зерновий коридор”.
Останніми тижнями Анкара активізувала зусилля щодо відновлення "зернового коридора", який був створений за посередництва Туреччини та ООН у липні 2022 року. Він дозволяв поставки зерна з чорноморських портів України, поки Росія не вийшла з угоди минулого місяця.
На початку серпня турецька сторона повідомила, що президенти Ердоган і Путін у телефонній розмові домовилися про візит президента РФ до Туреччини.
Згодом стало відомо, що Ердоган сам відвідає Росію.
Фото: АА