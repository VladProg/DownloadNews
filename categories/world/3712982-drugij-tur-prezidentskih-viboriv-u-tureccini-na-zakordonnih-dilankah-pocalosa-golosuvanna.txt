Більше 1,5 млн громадян Туреччини, що проживають за межами країни, вже взяли участь в голосуванні другого туру президентських виборів, де голосування стартувало раніше й закінчиться завтра.

Про це повідомляє Укрінформ із посиланням на TRT Haber.
“У другому турі президентських виборів, який у Туреччині відбудеться 28 травня, кількість виборців, зареєстрованих у іноземних виборчих списках, досягла 1 млн 500 тисяч 26 осіб”, - повідомляє телеканал з посиланням на дані Вищої виборчої комісії.
Голосування на закордонних виборчих дільницях завершиться завтра. На пропусках митного контролю голосування триватиме до 17:00 28 травня.
Другий тур відбудеться в Туреччині в неділю, 28 травня.
У першому турі президентських виборів у Туреччині діючий президент Реджеп Тайїп Ердоган набрав 49,52% голосів виборців, лідер від опозиції Кемаль Киличдароглу - 44,88%, лідер Альянсу предків Сінан Оган - 5,17%. Вчора Сінан Оган повідомив, що підтримує у другому турі чинного президента Туреччини Ердогана та закликав своїх виборців проголосувати за нього.
Фото: АА