Міністр закордонних справ рф сергій лавров наступного тижня відвідає США для зустрічі із генсеком ООН.

Як повідомляє Укрінформ, про це пише CNN.

Зазначається, що лавров має намір обговорити із генеральним секретарем ООН Антоніу Гутеррішем Чорноморську зернову ініціативу. Інші деталі візиту поки не розголошуються

Нагадаємо: минулого тижня посол рф у США анатолій антонов закликав Вашингтон дозволити проліт і приземлення літака лаврова, а також надати візи членам російської делегації, які мають взяти участь у засіданні Ради Безпеки ООН.

У відповідь в держдепі США заявили, що дуже серйозно ставляться до своїх зобов’язань відповідно до угоди про розміщення штаб-квартири ООН, “в тому числі й у питанні видачі віз”.