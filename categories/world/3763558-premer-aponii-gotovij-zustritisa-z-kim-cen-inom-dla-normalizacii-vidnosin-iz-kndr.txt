Японія буде рада особисто зустрітися із керівництвом КНДР й розв’язати усі наявні проблеми.

Як повідомляє кореспондент Укрінформу, про це під час виступу на Генеральної Асамблеї ООН у Нью-Йорку заявив прем’єр-міністр Японії Фуміо Кішіда.
“З точки зору відкриття нової епохи разом, хочу висловити свою готовність особисто зустрітися із президентом Кім Чен Ином будь-коли й без жодних передумов”, - сказав Кішіда.
Він додав, що також охочий провести перемовини на високому рівні під своїм безпосереднім наглядом, аби якомога швидше організувати саміт.
“Політика Японії стосовно Північної Кореї залишається незмінною: Японія прагне нормалізації відносин із КНДР,... шляхом повного розв’язання наявних проблем, таких як: викрадення, ядерні та ракетні питання, а також вирішення нашого сумного минулого”, - наголосив прем’єр-міністр.
Нагадаємо, у Нью-Йорку вчора розпочалися загальні дебати в рамках тижня високого рівня 78-ї сесії Генеральної Асамблеї ООН, у якому бере участь Президент України Володимир Зеленський.
Тема дебатів, які триватимуть 19–23 вересня, – «Відновлення довіри та глобальної солідарності: прискорення дій щодо Порядку денного до 2030 року і його Цілей сталого розвитку для забезпечення миру, процвітання, прогресу та стійкості для всіх».