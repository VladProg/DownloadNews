Лідер Північної Кореї Кім Чен Ин має бажання збільшити виробництво збройових ядерних матеріалів, оскільки КНДР проводить усе більше випробовувань свого військового арсеналу.

Як передає Укрінформ, про це повідомляє Voice of America із посиланням на Корейське центральне інформагентство (KCNA).
Кім зробив такий заклик у понеділок під час зустрічі із вченими з Північного інституту ядерної зброї. Він закликав науковців збільшити виробництво матеріалу для ядерної зброї, щоб “експоненційно” розширити ядерний арсенал країни.
Звіт KCNA супроводжувався світлинами, які зображували, як Кім перевіряє різні боєголовки, включно із низкою боєголовок Hwasan-31 або “вулкан”. На одній із фотографій на задньому плані на стіні зображені схеми з можливими місцями встановлення боєголовок на різних типах ракет, йдеться у повідомленні.
Як повідомлялося, у п’ятницю Північна Корея заявила про випробовування нового підводного ударного дрона, здатного нести ядерну зброю.
Нова система безпілотних літальних апаратів Haeil або “цунамі” призначена для раптових атак, знищення військово-морських ударних груп і основних операційних портів шляхом створення великої радіоактивної хвилі у зв’язку з підводним вибухом, повідомляють ЗМІ КНДР.
Водночас представник США в умовах анонімності заявив, що жодних ознак ядерного випробування зафіксовано не було.
Фото: KCNA/Kyodo