Королівське подружжя Великої Британії прибуло з візитом до Німеччини.

Повідомляє кореспондент Укрінформу.
Чарльз III, король Шотландії, Уельсу та Північної Ірландії разом із дружиною Камілою розпочали візит з офіційної церемонії зустрічі перед Бранденбурзькими воротами, після чого передбачена низка заходів із президентом ФРН Франком-Вальтером Штайнмаєром.
Другий день візиту буде дуже напруженим. У четвер монарх зустрінеться з канцлером Олафом Шольцем, бургомістром Берліна Францискою Гіфай, президенткою Бундестагу Бербель Бас. Він виступить у парламенті.
Після цього Чарльз III планує відвідати Центр прийняття українських біженців у колишньому аеропорту Тегель та поспілкуватися з шукачами притулку.
Завершить день він відвіданням землі Бранденбург, де на нього очікує різноманітна програма: спілкування з керівництвом землі, командуванням 130-го німецько-британського мостового батальйону, а також із подружжям фермерів, у яких він ознайомиться з процесом доїння корів та годування худоби.
У п’ятницю королівське подружжя на поїзді Deutsche Bahn вирушить до Гамбурга, попередньо поспілкувавшись із головою правління залізничної корпорації. У портовому місті передбачені покладання вінків до меморіалу, відвідання пірса, прогулянка на човні та інші цікавості.
Це перший візит Чарльза III в Німеччину як короля. Його батьки, королева Єлизавета на принц Філіпп відвідали країну влітку 2015 року. Загалом королева бувала в Німеччині п'ять разів.
Чарльз ІІІ / Фото: dpa