Щонайменше восьмеро людей загинуло й кілька інших отримали травми унаслідок вибуху на підприємстві із виробництва феєрверків у Індії.

Як повідомляє Укрінформ, про це пише Сіньхуа.

“Вибух, що трапився у районі Крішнагірі штату Таміл Наду, спричинив руйнацію розташованого поруч готелю й пошкодив ще чотири будівлі”, - йдеться у матеріалі.

До місця інциденту терміново прибули рятувальники, аби загасити пожежі та врятувати людей з-під завалів.

Як повідомляв Укрінформ, у суботу в Таїланді прогримів потужний вибух на піротехнічному складі, внаслідок якого загинули щонайменше 10 осіб, ще більш як 100 поранені.
Фото: UNB