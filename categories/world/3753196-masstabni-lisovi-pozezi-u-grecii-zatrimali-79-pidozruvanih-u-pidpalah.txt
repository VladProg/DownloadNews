Грецькі правоохоронці затримали 79 підозрюваних у підпалах, що призвели до масштабних лісових пожеж в країні.

Як передає Укрінформ, про це повідомляє BBC.
За словами міністра з питань цивільного захисту Греції Вассіліса Кікіліаса, серед підпалювачів було декілька спроб розпалити нові пожежі на горі Парніта, на північний захід від Афін.
«Ви робите злочин проти країни. Підпалювачі розпалюють пожежі, які загрожують лісам, майну і, головне, людським життям. Вам це не зійде, ми вас знайдемо, ви будете притягнуті до відповідальності», — заявив Кікіліас.
Станом на зараз відомо про 20 загиблих унаслідок лісових пожеж, серед яких 19 мігрантів.
Зазначається, що літні лісові пожежі є звичайним явищем у Греції, і вчені пов’язують збільшення їхніх частот та інтенсивності екстремальних погодних явищ в країні, у тому числі спеки, зі зміною клімату.
Кікіліас заявив, що країна переживає найгірше літо відтоді, як у 2009 році були запроваджені карти пожежної небезпеки.
Лише минулого місяця тисячі людей були змушені тікати від пожеж на грецькому острові Родос після того, як лісові пожежі спалахнули там та в інших частинах країни.
Як повідомляв Укрінформ, єврокомісар з реагування на кризові ситуації Янез Ленарчич заявив, що пожежі неподалік грецького міста Александруполіс стали наймасштабнішими в історії ЄС.
Фото: Getty Images