Туреччина може «піти різними шляхами» з ЄС, зокрема з огляду на останню доповідь Європарламенту по Туреччині.

Про це президент Туреччини Реджеп Таїп Ердоган сказав на пресконференції перед візитом у США, повідомляє власкор Укрінформу.
«Європейський Союз робить кроки, щоб дистанціюватися від Туреччини. Ми оцінюємо ситуацію з урахуванням цих подій. Після цих оцінок ми можемо піти різними шляхами з ЄС, якщо буде потрібно», - сказав Ердоган.
Мова йшла зокрема про доповідь Європарламенту щодо Туреччини, яка була ухвалена 13 вересня.
Як повідомляв Укрінформ, у Туреччині вважають, що ця доповідь Європейського парламенту по країні за 2022 рік, містить необґрунтовані звинувачення та упереджені твердження, тоді як слід зосередитися на вступі країни в ЄС.