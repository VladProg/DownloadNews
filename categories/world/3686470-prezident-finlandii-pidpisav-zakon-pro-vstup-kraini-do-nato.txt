Президент Фінляндії Саулі Нііністьо сьогодні, підписав закон про вступ країни до НАТО.

Про це повідомляє Yle, передає Укрінформ.
1 березня фінський парламент схвалив пропозицію щодо вступу Фінляндії до НАТО.
Тепер Фінляндія має намір подати адміністрації США документи, необхідні для членства у НАТО, після отримання останніх двох ратифікаційних документів від Туреччини та Угорщини.
Президент Нііністе заявив, що хоче, щоб Фінляндія була готова приєднатися до альянсу, щойно Туреччина та Угорщина ратифікують необхідні документи.
Як повідомлялось, після початку повномасштабного російського вторгнення в Україну нейтральні Швеція і Фінляндія подали заявку на входження до НАТО. Під час Мадридського саміту у червні 2022 року країни отримали запрошення приєднатися до Альянсу від усіх 30 членів. Водночас у Мадриді був підписаний Тристоронній меморандум, щодо занепокоєння Туреччини станом боротьби з тероризмом у Фінляндії та Швеції.
Наразі протоколи про входження до НАТО Фінляндії і Швеції ратифікували 28 країн. Туреччина та Угорщина перебувають на стадії завершення ратифікації.
Фото: Lehtikuva/Markku Ulander