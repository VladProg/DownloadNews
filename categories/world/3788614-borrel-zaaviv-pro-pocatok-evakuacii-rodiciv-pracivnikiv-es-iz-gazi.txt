Перша група членів родин працівників Європейського Союзу змогла залишити сектор Гази.

Як передає Укрінформ, про це у соцмережі Х повідомив високий представник ЄС Жозеп Боррель.
«Перша група з 19 осіб - родичі співробітників ЄС - залишила сектор Гази», - написав він.
Боррель також подякував президенту Ізраїлю Іцхаку Герцоґу, главі МЗС Елі Коену та міністру закордонних справ Єгипту Самеху Шукрі за їхню підтримку у здійсненні цієї евакуації та їхні постійні зусилля, щоб дозволити решті місцевого персоналу ЄС та їхнім родинам незабаром перетнути кордон.
Як повідомляв Укрінформ, Президент Володимир Зеленський заявив, що з сектору Гази вдалося евакуювати понад 200 громадян України, готується евакуація нових груп.
Фото: Ministerio de Asuntos Exteriores y de Cooperación