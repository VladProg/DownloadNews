Глава американської дипломатії Ентоні Блінкен 11-13 жовтня відвідає Ізраїль і Йорданію, де обговорить загострення ситуації в регіоні.

Про це повідомив Державний департамент США, передає Укрінформ.
«Держсекретар іще раз висловить свої співчуття жертвам терористичних нападів на Ізраїль та виступить із рішучим засудженням цих атак. Він також підтвердить солідарність Сполучених Штатів з урядом і народом Ізраїлю», - поінформували в Держдепі.
Крім того, Блінкен має намір обговорити заходи для посилення безпеки Ізраїлю, а також «підкреслити непохитну підтримку Сполученими Штатами права Ізраїлю на захист».
Як повідомляв Укрінформ, президент США Джо Байден засудив напад ХАМАС на Ізраїль, назвавши дії цього угруповання абсолютним злом.
Фото: Andrew Harrer/Bloomberg