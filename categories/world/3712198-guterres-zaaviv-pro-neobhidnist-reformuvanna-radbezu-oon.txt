Генеральний секретар ООН Антоніу Гутерреш заявив про необхідність реформування Ради Безпеки та Бреттон-Вудської системи, аби вони відповідали "реаліям сучасного світу".

Про це він заявив на пресконференції у Японії, де проходила зустріч G7, передає Укрінформ і посиланням на Reuters.
«Глобальна фінансова архітектура є застарілою, нефункціональною та несправедливою. На тлі економічних потрясінь, спричинених пандемією COVID-19 і вторгненням Росії в Україну, вона не змогла виконати свою основну функцію як глобальна мережа безпеки», – сказав Гутерреш.
Глава ООН додав, що обидва формати відображають співвідношення сил 1945 року і потребують оновлення.
Як повідомляв Укрінформ, раніше Президент України Володимир Зеленський заявляв про необхідність реформувати міжнародні інституції, у тому числі механізми Організації Об’єднаних Націй.
Фото: ЕРА