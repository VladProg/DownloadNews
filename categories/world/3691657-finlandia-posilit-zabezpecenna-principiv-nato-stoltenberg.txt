Основне завдання НАТО - запобігати війнам і конфліктам, але при цьому у разі нападу на одного, всі члени Альянсу стануть на його захист. Вступ Фінляндії в НАТО стане безперечним посиленням Альянсу.

Про це сьогодні в Брюсселі, на пресконференції, відповідаючи на питання журналістів, сказав Генеральний секретар НАТО Єнс Столтенберг, передає власкор Укрінформу.
“Основним завданням НАТО є запобігання війні, збереження миру, запобігання конфлікту. І те, як ми це робимо, полягає в тому, щоб абсолютно чітко дати зрозуміти, якщо хтось з Альянсу зазнає нападу, увесь Альянс прийде та підтримає, тому що ми розцінюємо атаку на одного як атаку на Альянс. Це засновано на принципі один за всіх і всі за одного”, - сказав Столтенберг.
Генсек НАТО переконаний, якщо будь-який потенційний нападник знає, що весь Альянс відреагує на напад, військового нападу на НАТО не станеться.
“Коли Фінляндія є повноправним членом НАТО, це посилює можливості забезпечення принципів НАТО по протидії … Фінляндія має значні збройні сили, високу спроможність, включаючи зараз понад 60 винищувачів F-35, системи протиповітряної оборони та добре навчені, добре оснащені війська, також повітряні та військово-морські сили.
За словами Столтенберга, вищевказані переваги Фінляндії поєднуються з досвідом, знаннями та стійкістю, сильними демократичними інституціями, а також оборонною промисловістю, що все разом робить безперечний вклад у посилення НАТО.
«Якщо подивитися на карту, то ми також усвідомимо той факт, що Фінляндія, окрім вищезазначеного, неймовірно важлива для крайньої півночі, для північних країн та для країн Балтії”, - сказав Столтенберг.
Як повідомляв Укрінформ, 4 квітня в Брюсселі розпочалася дводенна зустріч міністрів закордонних справ країн НАТО.