Вашингтон веде переговори з Берліном та Варшавою про проведення спільних військових навчань у Польщі у відповідь на загрозу східному флангу НАТО з боку росії.

Як передає Укрінформ із посиланням на DW, про це заявив міністр оборони Німеччини Борис Пісторіус.
Він зазначив, що можливість проведення таких навчань "розглядається", однак не навів жодних подробиць.
За словами міністра, військові маневри у країні, що межує з Україною, стали б "дуже чітким" сигналом союзникам у НАТО, а також президенту росії путіну.
Альянс далеко не такий слабкий, як довгий час вважав путін, сказав глава міноборони ФРН в ефірі телеканалу ARD. Навпаки, зауважив він, НАТО "набагато сильніше і згуртованіше, ніж минулого року", до вторгнення російських військ в Україну.
Проте, додав Пісторіус, для держав Східної Європи, таких як Польща, країни Балтії, Словаччина та інших, “важливо бачити, що Німеччина як найважливіший європейський член Альянсу і США як трансатлантичний партнер виконують свої оборонні зобов'язання".
Як повідомляв Укрінформ, у Франції розпочалися загальні військові навчання Orion-23 - наймасштабніші за останні десятиліття.
Фото: dpa