У парламенті Грузії не підтримали в першому читанні законодавчу ініціативу про перенесення відзначення "Дня перемоги над фашизмом" з 9 на 8 травня і оголошення 8 травня державним святом.

Як передає Укрінформ, про це повідомляє Грузия Online.
Парламент обговорив відповідну поправку до «Трудового кодексу Грузії» у першому читанні та не підтримав законопроєкт 20 голосами проти 4.
За словами доповідача, члена «Групи реформ» Теони Акубардія, мета змін – святкування «Дня перемоги над фашизмом» у Грузії 8 травня разом з цивілізованим Заходом, а не з державою-окупантом, що веде війну не лише проти Грузії, а й проти України.
Натомість, на думку лідера парламентської більшості Іраклія Кобахідзе, мета цього проєкту – розколоти суспільство.
«Я не думаю, що це нешкідливий проєкт. Незалежно від того, чи буде 8 травня запроваджено законом, ветерани все одно святкуватимуть Перемогу над фашизмом 9 травня...", — заявив Кобахідзе.