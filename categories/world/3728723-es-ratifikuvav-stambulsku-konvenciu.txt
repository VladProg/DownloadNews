Європейський Союз ратифікував Конвенцію Ради Європи про запобігання насильству стосовно жінок і домашньому насильству та боротьбу із цими явищами (Стамбульську конвенцію).

Про це повідомила у Твіттері генеральний секретар Ради Європи Марія Пейчинович-Бурич, передає Укрінформ.
«Я вітаю сьогоднішню ратифікацію ЄС Конвенції Ради Європи про запобігання та боротьбу з насильством щодо жінок і домашнім насильством, відомої як «Стамбульська конвенція»: дуже хороший день для Європи», - написала вона.


Як повідомлялося, Стамбульська конвенція набула чинності у квітні 2014 року. ЄС підписав її 13 червня 2017 року. Верховна Рада Україна ратифікувала Стамбульську конвенцію 20 червня 2022 року.
1 червня Рада ЄС ухвалила рішення про приєднання Євросоюзу до Стамбульської конвенції.