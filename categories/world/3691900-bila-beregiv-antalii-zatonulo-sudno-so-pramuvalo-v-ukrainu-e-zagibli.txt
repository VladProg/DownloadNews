У Туреччині затонуло комерційне судно під іноземним прапором, за попередніми даними загинули три людини, ще троє отримали поранення.

Про це повідомляє Укрінформ з посиланням на TRT Haber.
“Комерційне судно під прапором Гвінеї-Бісеу, яке йшло з Іскендеруна до Ізмаїльського порту (Одеса - ред.) України, почало тонути і о 03.47 подало загальний екстрений сигнал лиха на всі кораблі в районі”, - повідомляє телеканал з посиланням на управління берегової охорони.
Після отримання сигналу лиха до місця події було направлено один корвет, сім човнів, два вертольоти та один літак зі складу берегової охорони.
За даними телеканалу, троє людей загинули, троє отримали поранення. Пошуково-рятувальна операція триває, але шторм на морі негативно впливає на роботу рятувальників.
Зазначається, що на даний час встановлено поіменно усіх, хто на момент катастрофи перебував на судні, загалом 14 людей.
У губернаторстві Анталії вказали, що комерційно судно Joe 2, затонуло біля берегів району Кумлуджа.
Як повідомляв Укрінформ, 25 січня 2023 року поблизу південнокорейського острову Чеджу затонуло вантажне судно з 22 членами екіпажу на борту.
Фото: trthaber.com