У російському обласному центрі Брянську, який знаходиться неподалік українського кордону, вдруге за місяць горів «госпіталь для ветеранів», що будується.

Про це передає Укрінформ з посиланням на російський Телеграм-канал Mash.
«У Брянську госпіталь для ветеранів, що будується, горить вдруге за літо — минула пожежа сталася 18 червня. Одна з версій нинішнього спалаху – атака БПЛА», - йдеться в повідомленні, супроводженому відео.

Ще кілька відео пожежі публікує Телеграм-канал ASTRA.

Водночас російське держінформагентство з посиланням на уряд регіону заявило, що в споруджуваному госпіталі горіло будівельне сміття, а загоряння нібито загасили до приїзду пожежників.
Як повідомлялося, після повномасштабного російського вторгнення в Україну, у РФ почастішали пожежі та вибухи.