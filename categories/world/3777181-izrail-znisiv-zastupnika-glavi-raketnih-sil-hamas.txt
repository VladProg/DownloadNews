Армія оборони Ізраїлю (ЦАХАЛ) ліквідувала заступника начальника артилерійськими силами терористів ХАМАС Мухаммеда Катмаша, який, як вважається, відіграв ключову роль в атаках на Ізраїль.

Як передає Укрінформ, про це повідомляється у Телеграм-каналі Армії оборони Ізраїлю.
"Винищувачі ЦАХАЛ вбили Мухаммеда Катмаша, заступника керівника артилерійського комплексу ХАМАС у Секторі Гази, який відповідав за артилерійські операції у Центральній бригаді ХАМАС у секторі Гази", - йдеться у повідомленні.
Він зіграв визначну роль у плануванні та здійсненні ударів по Ізраїлю з сектору Гази.
Як зазначається, ЦАХАЛ продовжує завдавати ударів по об'єктах ХАМАС у секторі Гази, сьогодніу, зокрема, були обстріляні завод з виробництва зброї та військовий командний центр ХАМАС.
Як повідомлялося, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
14 жовтня голова уряду Ізраїлю Беньямін Нетаньягу заявив про наближення «нового етапу» війни проти угруповання ХАМАС. США, ЄС, Україна та низка інших держав засудили атаки по Ізраїлю.
Фото: АА