За перші сім днів війни, в Газі переміщеними особами стали близько мільйона людей, повідомила в неділю агенція ООН, що займається підтримкою палестинських біженців.

Про це повідомляє NDTV, передає Укрінформ.
"Ця цифра, швидше за все, буде вищою, оскільки люди продовжують залишати свої будинки", - заявила Джульєтта Тума, директор з комунікацій Агентства ООН з допомоги палестинським біженцям на Близькому Сході (БАПОР).
Як повідомляв Укрінформ, ізраїльські військові в ніч на 13 жовтня попередили ООН, що все населення Гази на північ від Ваді Газа має переселитися до південної частини протягом наступних 24 годин. В ООН вважають це неможливим, оскільки там проживають близько 1,1 мільйона людей.
Пізніше, 9 жовтня, міністр оборони Ізраїлю Йоав Галант віддав наказ про тотальну блокаду сектору Гази, включаючи обмеження поставок електрики, їжі та палива.
У неділю, 15 жовтня, Ізраїль відновив водопостачання до сектора Гази.