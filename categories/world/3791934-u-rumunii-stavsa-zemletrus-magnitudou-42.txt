У Румунії, у повіті Вранча, 26 листопада стався землетрус магнітудою 4,2.

Про це повідомляє Укрінформ із посиланням на Геологічну службу США.
Землетрус стався о 5.38 за 13 км на захід від села Нережу-Мік у повіті Вранча. Його епіцентр залягав на глибині 146,6 км.
Інформація про руйнування та жертви не надходила.
Як повідомляв Укрінформ, 23 листопада у Новоселицькій територіальній громаді Чернівецької області зафіксували землетрус магнітудою 2,0. За класифікацією він належить до невідчутних і не становить загрози для населення.
Фото: pixabay.com