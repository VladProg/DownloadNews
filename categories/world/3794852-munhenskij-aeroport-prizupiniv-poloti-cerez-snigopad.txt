Сильний снігопад на півдні Німеччини призвів до серйозних збоїв у роботі Мюнхенського аеропорту.

Про це повідомляє DW, передає Укрінформ.
В аеропорту заявили у суботу, що польоти призупинені до обіду. Близько 320 із 760 рейсів, запланованих на 2 грудня, скасовано.
Метеорологічна служба Німеччини прогнозує у суботу тривалий снігопад у більшій частині Баварії, тому в аеропорту Мюнхена ймовірні подальші затримки рейсів.
Сильний снігопад вплинув і на роботу громадського транспорту: більшість автобусів і трамваїв у Мюнхені не працювали з вечора п’ятниці через погіршення умов на дорозі.



Як повідомляв Укрінформ, внаслідок негоди в Німеччині загинули двоє людей.
Фото: Getty mages