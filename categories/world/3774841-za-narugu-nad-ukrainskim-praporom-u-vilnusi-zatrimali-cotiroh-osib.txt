У столиці Литві правоохоронці затримали чотирьох осіб, які вчинили акт наруги над українським прапором.

Як передає Укрінформ, про це повідомляє LRT.
За даними поліції, у неділю ввечері на вулиці Діджіої було помічено чотирьох людей, які кинули український прапор у сміттєвий бак та плюнули на нього.
У зв'язку з інцидентом взято під варту чоловіків 1980, 1987 й 1997 років народження та жінку 1997 р. н. Уточнюється, що троє з них перебували у нетверезому стані.
Про громадянство затриманих не повідомляється.
За фактом наруги над символом іноземної держави розпочато досудове розслідування. За законами Литви, такі дії караються штрафом або обмеженням волі, або позбавленням волі до двох років.
Як повідомлялося, у травні невідомий зірвав прапор України з флагштока в центральному парку столиці Грузії.
Фото: policija.lrv.lt