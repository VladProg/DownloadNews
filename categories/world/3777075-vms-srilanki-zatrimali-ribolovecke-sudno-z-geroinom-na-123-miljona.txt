Військово-морські сили Шрі-Ланки заявили про затримання рибальського траулера із 200 кілограмами героїну вартістю понад 12,3 мільйона доларів США.

Як передає Укрінформ, про це повідомляє Сіньхуа.
Операція проводилася розвідувальним підрозділом ВМС спільно з поліцією в морі біля мису Дондра на півдні Шрі-Ланки. У результаті операції затримано п’ятьох людей, йдеться у заяві ВМС країни.
Зазначається, що відділ поліції з боротьби з наркотиками проведе подальше розслідування.
Як повідомляв Укрінформ, 18 жовтня у нідерландському місті Блейсвейк правоохоронці виявили вантажівку, яка перевозила 7700 кілограмів кокаїну на суму близько 200 мільйонів євро.
Фото ілюстративне