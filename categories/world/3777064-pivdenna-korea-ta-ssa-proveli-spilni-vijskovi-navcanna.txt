Військово-морські сили Південної Кореї та США провели тижневі протичовнові навчання поблизу узбережжя острова Гуам.

Як передає Укрінформ, про це повідомляє Yonhap із посиланням на заяву південнокорейських ВМС.
Навчання під назвою Silent Shark («Тиха акула»), які проводяться один раз на два роки, тривали із 6 до 22 жовтня. Спільні військові тренування мали на меті підвищити навички ведення протичовнової війни з огляду на загрози з боку Північної Кореї, зазначили у Збройних силах Південної Кореї.
Як повідомляв Укрінформ, 16 жовтня Південна Корея та США оголосили про намір тіснішої співпраці у питаннях «обміну інформацією та спільного реагування» на будь-яку військову співпрацю між Північною Кореєю та Росією. Окрім цього, Сполучені Штати і Південна Корея домовилися продовжувати спільні зусилля для стримування ядерних та ракетних загроз з боку КНДР.
Плани щодо посилення співпраці були оголошені після того, як 3 жовтня постійне представництво США при ООН заявило, що Північна Корея протягом останніх тижнів відправила до Росії більше тисячі контейнерів зі зброєю.
Фото: Yonhap