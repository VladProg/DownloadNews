Лідер КНДР Кім Чен Ин у листі до голови Китаю Сі Цзіньпіна запевнив у готовності розвивати тісну співпрацю з КНР.

Про це повідомляє Reuters, передає Укрінформ.
Як зазначається, цей лист став відповіддю на привітання від Сі з нагоди річниці заснування Північної Кореї, в якому китайський лідер висловив готовність до зміцнення стратегічної комунікації та співпраці на робочому рівні.
"Я вважаю, що відносини дружби та співпраці між КНДР та Китаєм неухильно розвиватимуться відповідно до вимог нової ери та бажання обох народів", - написав Кім у листі-відповіді.
Як повідомлялося, міністр оборони Росії Сергій Шойгу під час зустрічі наприкінці липня з північнокорейським лідером Кім Чен Ином запропонував провести тристоронні навчання ВМС Росії, КНДР і Китаю.