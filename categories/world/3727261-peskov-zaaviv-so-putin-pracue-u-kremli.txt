Прессекретар президента РФ Дмитро Пєсков заявив, що Володимир Путін у Кремлі та продовжує працювати.

Про це повідомляє пропагандистське видання РИА "Новости", передає Укрінформ.
"Президент працює у Кремлі", - цитує Пєскова видання.
Раніше на низці Телеграм-каналів з'явилась інформація, що Путін поїхав із Москви в одну зі своїх резиденцій, розташовану в іншому регіоні.
Як повідомляв Укрінформ, ватажок ПВК «Вагнер» Євген Пригожин 23 червня оголосив демарш проти російського військового керівництва, зокрема проти міністра оборони РФ Сергія Шойгу, та встановив контроль над військовими об’єктами у місті Ростов-на-Дону.
Президент Путін звернувся до народу, та назвав ці дії «військовим заколотом» та «зрадою».
Пригожин заявив про намір дійти до Москви, щоб «покласти край цьому безладу».
За даними української розвідки, у низці регіонів РФ оголошено режим контртерористичної операції, Москва готується до облоги.