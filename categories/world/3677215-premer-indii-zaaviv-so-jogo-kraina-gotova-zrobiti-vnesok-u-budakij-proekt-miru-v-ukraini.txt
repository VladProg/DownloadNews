В Індії відбулися переговори між прем’єром цієї країни та прем’єром Італії Джорджою Мелоні, на яких сторони говорили про війну в Україні.

Як передає Укрінформ, про це повідомляє ANSA.
“Моді знає про позицію Італії щодо надання повної підтримки України. Ми поділяємо надію, що Індія, як президент G20, може зіграти роль у сприянні шляху до припинення військових дій і справедливого миру”, - сказала прем’єр-міністр Італії Джорджа Мелоні.
Своєю чергою Моді зазначив, що Індія, яка зберігає нейтралітет до України, “готова зробити внесок у будь-який проєкт миру”.
Як повідомляв Укрінформ, прем'єр-міністр Індії Нарендра Моді в четвер закликав міністрів закордонних справ країн G20 знайти спільну позицію щодо глобальних проблем, відкриваючи зустріч, на якій, схоже, домінуватиме тема війни росії проти України.
Індія, яка цього року головує у G20, відмовилася звинувачувати росію у війні в Україні та закликала до дипломатичного рішення. До того ж країна різко збільшила закупівлю російської нафти.