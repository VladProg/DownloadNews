Влада Австралія запропонувала притулок громадянам Тувалу через катастрофічні наслідки зміни клімату, уклавши знакову нову угоду між двома країнами.

Як передає Укрінформ, про це повідомляє BBC.
Тувалу, держава-острів у Тихому океані, є однією з країн, які піддаються найбільшому ризику через підвищення рівня моря внаслідок зміни клімату.
Загалом у країні проживає 11 200 громадян, і її влада неодноразово закликала світ до активніших дій для боротьби зі зміною клімату.
Згідно з угодою, до 280 громадян Тувалу на рік отримуватимуть візи, які дозволять їм жити, працювати та навчатися в Австралії.
Зазначається, що це перший випадок, коли Австралія пропонує дозвіл на проживання іноземцям через загрозу зміни клімату.
«Це буде вважатися визначним днем, коли Австралія визнала, що ми є частиною тихоокеанської сім’ї, а разом з цим і відповідальність діяти», — сказав глава австралійського уряду Ентоні Албаніз журналістам у п’ятницю.
Своєю чергою прем’єр-міністр Тувалу Каусея Натано назвав укладену угоду «маяком надії», і «не просто віхою, а гігантським кроком вперед у нашій спільній місії щодо забезпечення регіональної стабільності, стійкості та процвітання».
Як повідомляв Укрінформ, вчені Європейського центру з питань зміни клімату Copernicus Climate Change Service (C3S) очікують, що 2023 рік «практично напевно» буде найтеплішим за 125 тисяч років.