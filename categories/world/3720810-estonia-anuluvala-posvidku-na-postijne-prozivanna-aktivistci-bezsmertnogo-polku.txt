У Естонії Департамент поліції та прикордонної охорони на пропозицію Поліції безпеки (КаПо) анулював посвідку на постійне проживання в країні проросійської активістки Зої Палямар.

Як передає Укрінформ, про це повідомляє національний мовник ERR.
«Поліція безпеки неодноразово публічно пояснювала, що використання в Естонії чинних принципів демократичної правової держави для підтримки спрямованої на сегрегацію політики Росії є явною загрозою безпеці», - заявила пресслужба КаПо.
Поліція безпеки неодноразово закликала жителів Естонії утримуватись від участі у діяльності з надання впливу. Щоб запобігти небезпеці, що випливає з такої діяльності, 8 червня Департамент поліції та прикордонної охорони на пропозицію КаПо анулював посвідку на проживання в Естонії Зої Палямар. Їй накладено заборону на в'їзд до шенгенської зони на десять років. Палямар, яка є особою без громадянства, наразі перебуває у РФ.
Зоя Палямар разом з Олексієм Єсаковим та Сергієм Чауліним була координатором руху "Безсмертний полк у Таллінні".
Як повідомляв Укрінформ, Єсаков і Чаулін раніше вже були позбавлені ППП в Естоніі ППП. Зараз вони проживають у Росії.