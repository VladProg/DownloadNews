Близько 5000 йорданців у середу зібралися біля посольства Ізраїлю в Аммані після загибелі сотень людей внаслідок нанесеного ракетного удару по лікарні у Газі.

Як передає Укрінформ, про це повідомляє Barron`s із посиланням на AFP.
Сили безпеки перекрили дорогу, яка веде до ізраїльського посольства в Аммані.
Масштаби демонстрації можуть збільшитися, оскільки у Йорданії проживають багато палестинських біженців, йдеться у матеріалі.


BREAKING: Thousands protest in Jordan capital Amman outside Israeli embassy.#IsraelHamasWar #Gaza_Genocide #PalestineGenocide #FreePaleastine #IsraelGazaWar #Israel #GazaAttack #Isarel #Gaza #Palestine #Israel_under_attack #IsraelPalestineWar #Hamas pic.twitter.com/JvqSrdL4Tg
— Anchor Manish Kumar (@manishA20058305) October 18, 2023

Уряд Йорданії заявив, що Ізраїль відповідальний «за цей серйозний інцидент», маючи на увазі ракетну атаку на госпіталь у Газі.
Як повідомлялося, палестинська сторона звинуватила Ізраїль в ударі по лікарні у секторі Гази, внаслідок якого загинути сотні людей. Водночас ізраїльські військові відкинули відповідальність за цю атаку. Як заявили в Армії оборони Ізраїлю, удар по лікарні в секторі Гази стався внаслідок збою при запуску ракети бойовиками "Ісламського джихаду".
Президент США Джо Байден зв’язався з керівництвом Ізраїлю та Йорданії, щоб обговорити наслідки обстрілу лікарні у секторі Гази, та доручив своїй команді зібрати більше відомостей про те, хто може бути до цього причетним.
У середу Байден на зустрічі з прем’єр-міністром Ізраїлю Біньяміном Нетаньягу заявив, що Ізраїль не завдавав удару по лікарні в Аль-Ахлі, що у секторі Гази.
Фото: Laith Al-jnaidi/Anadolu Agency (ілюстративне)