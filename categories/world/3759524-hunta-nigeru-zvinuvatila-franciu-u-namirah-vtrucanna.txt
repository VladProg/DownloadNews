Хунта Нігеру звинуватили Францію у розміщенні військ у сусідніх країнах Західної Африки з метою "військового втручання".

Про це повідомляє France24, передає Укрінформ.
«Франція продовжує розгортати свої сили у кількох країнах ECOWAS (Економічне співтовариство західноафриканських держав - ред.) у межах підготовки до агресії проти Нігеру, яку вона планує у співпраці з цією організацією», — заявив речник хунти Нігеру полковник Амаду Абдрамане.
Він стверджує, що Франція направила військові літаки, гелікоптери та 40 броньованих машин у Кот-д'Івуар та Бенін.
Франція відмовляється визнавати військовий режим у Нігері, який скинув президента.
Як повідомлялося, хунта, яка захопила владу в Нігері після путчу 26 липня, наказала послу Франції у столиці Ніамеї Сільвену Ітте залишити країну впродовж 48 годин.
Хунта заявила, що рішення вислати французького посла є відповіддю на дії уряду Франції, які "суперечать інтересам Нігеру". Зокрема, йдеться про відмову посла відповісти на запрошення зустрітися з новим "міністром закордонних справ" Нігеру.
Фото: АА