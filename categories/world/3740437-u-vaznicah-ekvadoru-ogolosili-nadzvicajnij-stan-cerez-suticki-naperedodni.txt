Президент Еквадору Гільєрмо Лассо оголосив надзвичайний стан у в’язницях країни на 60 днів через заворушення, що призвели до загибелі 18 осіб, і низки протестів, під час яких ув'язнені взяли в заручники майже 100 охоронців.

Як передає Укрінформ, про це повідомляє The Guardian.
Сутички між організованими злочинними угрупованнями, включаючи стрілянину та вибухи, точаться з суботи у в’язниці Penitenciaría del Litoral у місті Гуаякіль. У в'язниці вже загинули 18 людей, та взяті в заручники близько 100 охоронців.
В'язниця Penitenciaría del Litoral вміщує близько 9 500 ув'язнених, але у першому кварталі цього року ця кількість перевищила майже 3 000 та вважається однією з найнебезпечніших в'язниць Еквадору.
У 2021 році в бандитській боротьбі загинуло 119 ув'язнених. У квітні під час заворушень було вбито 12 ув'язнених і троє отримали поранення.
Тим часом ув'язнені в 13 інших в'язницях оголосили голодування в понеділок і тримають у заручниках 96 тюремних охоронців, вимагаючи, серед іншого, покращення санітарних умов і харчування.
Як повідомлялося, у сутичці, що відбулася між членами двох злочинних угруповань у в’язниці портового міста Гуаякіль в Еквадорі, загинуло щонайменше п’ятеро в’язнів, ще 11 осіб зазнали поранень.