У турецькому Ескішехірі внаслідок ланцюгової ДТП постраждали 14 осіб, серед яких 12 військовослужбовців зі складу підрозділів жандармерії.

Про це повідомляє Укрінформ з посиланням на TRT Haber.
«На шосе Ескішехір-Сейітгазі в районі Іхламуркент пасажирський автобус врізався в мікроавтобус, а той у ще один, який перевозив персонал жандармерії… 14 осіб, з яких 12 військовослужбовців, бригади “швидкої” доправили до лікарень. Життя двох постраждалих знаходиться під загрозою», - йдеться у повідомленні.

На місце аварії було направлено підрозділи жандармерії, медичні та пожежні бригади.
Шосе Ескішехір-Сейітгазі перекривали для руху транспорту майже на дві години. Триває розслідування ДТП.
Як повідомляв Укрінформ, на початку березня у провінції Коджаелі на північному заході Туреччини внаслідок аварії за участю 23 автомобілів постраждали 11 людей.
Фото: AA