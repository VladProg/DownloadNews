Голова уряду Іспанії Педро Санчес привітав прагнення Бразилії до посередництва у переговорах щодо миру між Україною та москвою.

Як передає Укрінформ, про це повідомляє The Guardian.
Відповідну заяву голова уряду Іспанії зробив у середу на спільній пресконференції з президентом Бразилії Луїсом Інасіу Лулою да Сілвою.
Нещодавно Лула заявив, що група нейтральних країн повинна зібратися разом, щоб розв'язати питання початку мирних перемовин між росією та Україною. Раніше він відмовився постачати зброю Києву.
Як повідомлялося, президент Бразилії Луїс Інасіо Лула да Сілва розкритикував російське вторгнення в Україну. Лула зазначив, що він «відданий пошуку мирної формули для припинення конфлікту». Раніше Лула да Сілва запропонував Україні поступитися Кримом, щоб припинити війну.