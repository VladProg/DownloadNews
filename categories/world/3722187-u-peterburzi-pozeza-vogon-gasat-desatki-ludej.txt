Регіональне управління МНС по Санкт-Петербургу повідомило про пожежу у виробничій будівлі в Московському районі міста - вогнем охоплено 500 квадратних метрів.

Про це повідомляє Укрінформ із посиланням на «Фонтанку».

Уточнюється, що займання сталося зранку у виробничому будинку на Вітебському проспекті, 111. Зокрема, там розташовані кілька комерційних компаній та автосервіс. Відомості про постраждалих не надходили. Гасінням зайняті 40 осіб особового складу, до роботи залучено 8 одиниць техніки.

Сьогодні в Росії зранку також почалося відкрите горіння на установці зі спалювання надлишкового газу на газовій колонці Краснодарського НПЗ. Площа загоряння становила 20 квадратних метрів. Згодом, пожежа була ліквідована.
Після початку Росію повномасштабної війни проти України, в ній почастішали надзвичайні ситуації – пожежі та вибухи.