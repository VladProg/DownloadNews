На південному заході Пакистану внаслідок нападу терористів загинули щонайменше 14 військових.

Як передає Укрінформ, про це повідомляє Сіньхуа.
У службі зв'язків із громадськістю армії Пакистану поінформували, що терористи із засідки атакували два автотранспортні засоби сил безпеки.
Це сталося в окрузі Гвадар провінції Белуджистан на південному заході країни.
Унаслідок нападу загинули 14 військових.
Сили безпеки проводять операцію із зачистки місцевості, де стався напад. У військовому відомстві пообіцяли притягнути винних до відповідальності.
Як повідомлялося, 29 вересня у Пакистані смертник влаштував теракт у мечеті, унаслідок чого загинули 59 осіб.
Фото ілюстративне: АА