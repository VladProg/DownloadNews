Росія припиняє дію угоди з Фінляндією про сприяння прикордонному співробітництву. Відповідний указ підписав російський прем'єр-міністр Михайло Мішустін.

Про це повідомляє Yle з посиланням на ТАСС, передає Укрінформ.
"Припинити дію угоди між урядом РФ і урядом Фінляндської Республіки про сприяння прикордонному співробітництву між РФ і Фінляндською Республікою, підписаної в місті Гельсінкі 13 квітня 2012 року", - йдеться в розпорядженні.
МЗС РФ доручили повідомити Фінляндію про ухвалене рішення.
Як повідомляв Укрінформ, уряд Фінляндії планує прийняти кілька законодавчих проєктів, які зможуть заборонити росіянам укладати угоди з нерухомості.
Фото: Kalle Purhonen / Yle