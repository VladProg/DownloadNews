Президент США зв’язався з керівництвом Ізраїлю і Йорданії, щоб обговорити наслідки обстрілу лікарні в секторі Гази, та доручив своїй команді зібрати більше відомостей про те, хто може бути до цього причетним.

Про це йдеться в офіційній заяві президента США, передає Укрінформ.
«Я обурений і глибоко засмучений вибухом у лікарні Аль-Ахлі-Араб у Газі, а також жахливою загибеллю людей», - заявив американський лідер.
Він зазначив, що тільки-но дізнався про це, одразу зв’язався з королем Йорданії Абдаллою II і прем’єр-міністром Ізраїлю Нетаньягу та «доручив групі з питань національної безпеки продовжити збір інформації про те, що саме сталося».
Байден наголосив, що Сполучені Штати «однозначно виступають за збереження життя цивільного населення під час конфлікту».
Як повідомляв Укрінформ, палестинська сторона звинуватила Ізраїль в ударі по лікарні в секторі Гази, внаслідок якого могли загинути сотні людей. Водночас ізраїльські військові кажуть про ймовірний запуск ракети бойовиками ХАМАС.
Фото: twitter.com/POTUS