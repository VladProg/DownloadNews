Дата візиту президента Росії в Туреччину наразі невідома, можливо, він відбудеться цього місяця. Очільники Міністерства закордонних справ та Національної розвідувальної організації Туреччини ведуть перемовини з цього приводу.

Про це Президент Туреччини Реджеп Тайїп Ердоган сказав після п’ятничної молитви в мечеті Керем Айдинлар у Стамбулі, повідомляє власкор Укрінформу.
“Дата не уточнена. Однак міністр закордонних справ і голова розвідувальної організації ведуть переговори. Я думаю, що цей візит відбудеться в серпні”, - сказав Ердоган.
Як повідомляв Укрінформ, 2 серпня президент Туреччини Реджеп Тайїп Ердоган обговорив із президентом Росії Володимиром Путіним «зернову угоду» і домовився про його візит у Туреччину.