Сполучені Штати та Саудівська Аравія в неділю знову спробували чинити тиск на сторони війни в Судані та змусити їх розпочати нові переговори про припинення вогню.

Упродовж восьмого тижня бойових дій у Судані було підписано кілька угод про припинення вогню, але жодної з них не було дотримано, передає Укрінформ із посиланням на AFP.
За даними МЗС Саудівської Аравії, представники як суданської армії, так і сил СРБ, що воюють проти неї, все ще знаходяться в прибережному місті Джидда.
"Іноземні посередники закликали сторони погодитися та ефективно впровадити нове припинення вогню з метою досягнення постійного припинення бойових дій", - заявив Ер-Ріяд.
Нагадаємо: припинення вогню, укладене за посередництва США та Саудівської Аравії, офіційно закінчилося в суботу, хоча угоди майже не дотримувалися впродовж усього часу.
Згідно з даними проєкту визначення місця збройного конфлікту та подій, було вбито понад 1800 людей. Тим часом в ООН кажуть, що 1,2 мільйона людей стали переселенцями, ще понад 425 тисяч покинули країну.