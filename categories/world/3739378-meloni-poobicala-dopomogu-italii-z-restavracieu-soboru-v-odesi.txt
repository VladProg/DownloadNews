Голова Ради міністрів Італійської Республіки Джорджа Мелоні висловила співчуття родинам постраждалих від російської атаки одеситам і заявила, що Італія готова долучитися до відбудови Спасо-Преображенського собору та інших скарбів культурної спадщини України.

Про це повідомило у Твіттері посольство Італії в Україні, передає Укрінформ.
Мелоні зазначила, що атака на Одесу, загибель невинних людей і руйнування Спасо-Преображенського собору глибоко засмутили італійців. Вона також привернула увагу до того, що російські агресори руйнують зерносховища, позбавляючи їжі мільйони людей, що її потребують, і нищать "нашу європейську цивілізацію, її священні символи".
«Вільний народ не дозволить себе залякати, варварство не переможе. Італія з її унікальним у світі досвідом в реєстраційній галузі готова долучитися до відбудови собору та інших скарбів культурної спадщини України», - заявила прем’єр-міністр Італії.


Вони нищать нашу європейську цивілізацію,її священні символи.Вільний народ не дозволить себе залякати,варварство не переможе. Італія,з її унікальним у світі досвідом в реєстраційній галузі,готова долучитися до відбудови собору та інших скарбів культурної спадщини України. 2/2
— Italy in Ukraine (@italyinukr) July 23, 2023


Як повідомляв Укрінформ, за даними оперативного командування "Південь", під час ракетної атаки вночі 23 липня ворог вдарив по Одещині щонайменше п'ятьма видами ракет всіх видів базування: "Калібри", "Онікси", Х-22 та "Іскандер-К", а також застосував балістичні "Іскандер-М". Внаслідок чергового нічного ворожого обстрілу одна людина загинула і 22 людини дістали поранення, зокрема чотири дитини.
Великих руйнувань зазнав головний православний храм Одеси – кафедральний Свято-Преображенський собор УПЦ (Московського патріархату).