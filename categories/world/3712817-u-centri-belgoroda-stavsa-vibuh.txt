У центрі Бєлгорода стався вибух - попередньо, біля будівлі ФСБ.

Про це повідомляють місцеві ТГ-канали, передає Укрінформ.

"Гучно. З чим пов'язано уточнюємо, попередньо робота ППО, можливі вильоти", - йдеться у повідомленні.
Пізніше російський Телеграм-канал SOTA повідомив про ймовірний приліт у будівлю ФСБ.
"У Бєлгороді - "приліт" у будівлю ФСБ. Через введений в місті режим контртерористичної операції будь-які публікації без посилання на офіційні джерела зараз в регіоні заборонені", – йдеться у повідомленні.
Як повідомляв Укрінформ, ріаніше губернатор Бєлгородської області (РФ) В'ячеслав Гладков заявив, що в регіоні запроваджено режим контртерористичної операції.