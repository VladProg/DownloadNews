Президент Росії Володимир Путін обізнаний із ситуацією щодо засновника ПВК «Вагнер» Євгена Пригожина.

Як передає Укрінформ, про це повідомляє російське агентство ТАСС у Телеграмі.
«Президент Росії Володимир Путін обізнаний із ситуацією, що розгортається навколо засновника ПВК «Вагнера» Євгена Пригожина, вживаються усі необхідні заходи, повідомив (прессекретар Путіна) Дмитро Пєсков», - йдеться у повідомленні.
Як повідомляв Укрінформ, ФСБ Росії відкрило кримінальну справу проти керівника ПВК «Вагнер» Пригожина через заклик до збройного заколоту.
Напередодні Пригожин заявив, що регулярні війська російської армії, підпорядковані Міноборони РФ, вдарили по місцю дислокації «вагнерівців». У Міноборони це заперечили.