Очільник грузинської Служби безпеки (СБГ) Грігол Лілуашвілі заявив у п’ятницю, що влада Грузія розробила план на випадок застосування ядерної зброї у регіоні.

Як передає Укрінформ, про це повідомляє Ехо Кавказа.
«За участі керівників уряду, реагуючих органів та агентства СБГ розроблено та затверджено план дій, згідно з яким для кожного відомства прописано сценарій, план дій, який, не дай бог, доведеться втілити у життя в такому разі (у разі ядерного вибуху – ред.)», – сказав Лілуашвілі.
Глава безпекової служби Грузії зазначив, що ризики щодо застосування ядерної зброї стосуються не Грузії, а оточуючого країну регіону. Він додав, що «бомбосховища актуальні лише за прямого влучання», а в Грузії варто проводити «помірну та прагматичну» політику всередині країни та поза її межами.
За його словами, багато країн, зокрема і держави-члени ЄС, розробляють сценарії на випадок ядерної катастрофи.
Як повідомляв Укрінформ, у липні під час зустрічі у Пекіні президент КНР Сі Цзіньпін особисто застеріг президента Росії Володимира Путіна від використання ядерної зброї в Україні.
Фото: ADOBE stock