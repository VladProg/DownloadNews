В Італії, де вирує циклон «Поппея», крупний град побив автомобілі на пластикові меблі у закладах громадського харчування.

Про це повідомляє ANSA, передає Укрінформ.
Як зазначається, злива із градом пройшла у понеділок уночі у провінції Лечче. Град завбільшки з тенісний м’яч побив лобове скло, фари та кузови автомобілів, пробив пластикові столи і стільці у місцевих барах і ресторанах. Кілька теплиць були зруйновані, а навколишні дороги та села затоплені.



На Сардинії морські хвилі сягали семи метрів.

Як повідомлялося, щонайменше 12 людей постраждали внаслідок буревію з великим градом у місті Кіссінг, що на півдні Німеччини.
Фото: ANSA