Минулої ночі Фінляндія перейшла на літній час. У зв'язку з цим, на залізничних вокзалах країни сьогодні стався збій.

Про це повідомляє Yle, передає Укрінформ.
Згідно з даними центру управління залізничним рухом Fintraffic, під час переведення годинників стався збій в інформаційних системах на вокзалах.
Годинники на вокзалах і надалі показували зимовий час, що означає, що вони спізнюються на годину.
Годинники на деяких станціях показували правильний час, але час відправлення поїздів був вказаний неправильно.
Як зазначається, на рух потягів збій не вплинув.
Після 11 години дня у Fintraffic повідомили про те, що несправність вдалося усунути.
Фото: Yle