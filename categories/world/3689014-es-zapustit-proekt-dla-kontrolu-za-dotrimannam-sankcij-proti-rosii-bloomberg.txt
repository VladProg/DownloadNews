Євросоюз планує запустити новий проєкт з дев'ятьма державами-членами блоку для виявлення прогалин у режимі санкцій проти росії та покращення координації між національними органами при застосуванні покарань для їх порушників.

Як передає Укрінформ, про це повідомляє Bloomberg.
За словами співрозмовників, партнерство між Європейською Комісією та національними урядами, які зараз відповідають за впровадження санкцій, може стати попередником нового органу ЄС для координації нагляду за санкціями проти росії.
Джерела додають, що новий проєкт, який триватиме два роки, починаючи приблизно з червня, стане першим випадком, коли виконавчий орган блоку (Єврокомісія) надає підтримку державам-членам у забезпеченні дотримання санкцій конкретними ресурсами такого масштабу.
Група учасників проєкту ще визначить органи, які будуть відповідальні за заморожування активів та обмінюватимуться передовим досвідом.
В свою чергу Єврокомісія ділитиметься з ними експертизою своїх фінансових служб і покриватиме витрати на додаткову підтримку з боку Ради Європи.
Поки що країнами-учасниками цієї ініціативи є Чехія, Кіпр, Данія, Угорщина, Литва, Мальта, Румунія, Словенія та Іспанія.
Як повідомляв Укрінформ, Єврокоміся заявила, що Європейський Союз буде послідовно посилювати санкції проти країни-агресора та її поплічників, вживатиме заходи для підвищення їх ефективності та для покарання за спроби їх оминати.