Постійна представниця США при ООН Лінда Томас-Грінфілд емоційно відреагувала на нападу бойовиків «Хамасу» на Ізраїль.

Про це передає Укрінформ з посиланням на повідомлення Постпредства США у Нью-Йорку.
«Я обурена і в жаху від огидних неспровокованих, жорстоких нападів терористів «Хамасу» на Ізраїль», - зазначила вона.
Сполучені Штати твердо стоять на боці уряду й народу Ізраїлю та однозначно засуджують насильство проти цивільного населення, наголосила вона.
За словами Томас-Грінфілд, під час суботньої розмови з ізраїльськими офіційними особами вона висловила щирі співчуття від імені Штатів у зв'язку із загибеллю людей і підтвердила непохитну підтримку Штатами безпеки Ізраїлю та його права на самооборону.
«Я і моя команда залишаємося в тісному контакті з нашими ізраїльськими колегами», - сказала дипломатка.
Як повідомлялося, по центральних та південних районах Ізраїлю в суботу вранці було завдано масованого ракетного удару. Унаслідок масштабної атаки ХАМАС по Ізраїлю загинуло щонайменше 250 осіб.
Старший військовий командувач ХАМАС Мохаммад ад-Дейф оголосив про початок операції в трансляції в ЗМІ, закликаючи палестинців у всьому світі до боротьби. Він повідомив, що по Ізраїлю було випущено 5000 ракет. В Ізраїлі заявили, що по території країни було випущено 2200 ракет.
Міністр оборони Ізраїлю затвердив призов резервістів відповідно до потреб ЦАХАЛу. Армія Ізраїлю оголосила про початок контртерористичної операції «Залізні мечі» у відповідь на атаку ХАМАС.
Міністр оборони Ізраїлю затвердив призов резервістів відповідно до потреб ЦАХАЛу. Армія Ізраїлю оголосила про початок контртерористичної операції «Залізні мечі» у відповідь на атаку ХАМАС.
Прем'єр-міністр Біньямін Нетаньягу заявив, що країна перебуває у стані війни.
США, ЄС, Україна та низка інших держав засудили атаки по Ізраїлю.