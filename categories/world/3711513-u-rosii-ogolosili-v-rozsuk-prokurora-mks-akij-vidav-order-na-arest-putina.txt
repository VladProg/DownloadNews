Міністерство внутрішніх справ РФ оголосило в розшук прокурора Міжнародного кримінального суду Каріма Хана, який видав ордер на арешт президента Росії Володимира Путіна та російського дитячого омбудсмена Марії Львової-Бєлової через викрадення дітей із України.

Про це повідомляє Укрінформ із посиланням на РИА Новости.
"МВС оголосило у розшук прокурора Міжнародного кримінального суду Каріма Хана", - йдеться у повідомленні.
Як повідомляв Укрінформ, 17 березня Палата попереднього провадження МКС видала ордери на арешт Путіна та Львової-Бєлової.
Президента РФ та уповноважену президента РФ у справах дитини підозрюють у воєнних злочинах - незаконних депортації та переміщенні населення, зокрема дітей, з тимчасово окупованої території України щонайменше з 24 лютого 2022 року.