Фінансова поліція в п'ятницю, 6 жовтня, вилучила цінні активи на суму 98 млн євро у двох бізнесменів, які пов'язані з місцевою гілкою впливової мафіозної «сім'ї Лаудані», що базується в другому місті Сицилії - Катанії.

Як передає Укрінформ, про це повідомляє ANSA.
Зазначається, що процедури з вилучення активів, серед яких готівка, відбулися в регіонах Сицилії, Лаціо, Ломбардії і Венето.
Слідчі пов'язують підозрюваних з кланом «Скалізі» з Адрано, поблизу Катанії.
Загалом у спеціальній операції правоохоронців брали участь 50 працівників фінансової поліції.
Як повідомляв Укрінформ, наприкінці вересня в лікарні італійського міста Л'Аквіла помер 61-річний глава мафіозного угруповання «Коза ностра» Маттео Мессіна Денаро, якого правоохоронці лише у січні цього року затримали після його 30-річного перебування у бігах.
Фото: Getty Images