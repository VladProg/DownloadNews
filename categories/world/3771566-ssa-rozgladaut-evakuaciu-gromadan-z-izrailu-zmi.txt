Штати готуються до можливої евакуації своїх громадян з Ізраїлю.

Як повідомляє Укрінформ, про це пише NBC News із посиланням на власні джерела.

“США розробляють плани можливої небойової евакуації, аби допомогти американцям вибратися з Ізраїлю. Поки нічого не було вирішено й жодних наказів не віддано, але посадовці розглядають варіанти, один з яких передбачає розміщення американців на судні ВМС, яке доставить їх до безпеки”, - стверджує NBC.

Як пише CNN, за словами міністра зі стратегічних питань Ізраїлю Рона Дермера, що серед багатьох заручників, захоплених упродовж доби ХАМАСом, є й громадяни США.

У Держдепі цієї інформації поки офіційно не підтвердили.
“У нас є інформація про кількох убитих американців. Ми понаднормово працюємо, аби перевірити її. Є також інформація про зниклих американців і над перевіркою цього ми теж працюємо”, - заявив секретар Державного департаменту США Ентоні Блінкен.

Як повідомляв Укрінформ, США наказали своїй авіаносній групі переміститися до Східного Середземномор’я на тлі загострення кривавого конфлікту між Ізраїлем та ХАМАСом.