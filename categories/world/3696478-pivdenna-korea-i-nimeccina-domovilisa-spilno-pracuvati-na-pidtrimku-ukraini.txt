Південна Корея і Німеччина домовилися спільно працювати над дипломатичними та економічними заходами на підтримку України.

Як перед Укрінформ із посиланням на Yonhap, про це заявив міністр закордонних справ Південної Кореї Пак Цзінь під час прес-конференції з німецькою колегою Анналеною Бербок.
Головні дипломати Південної Кореї та Німеччини провели у Сеулі стратегічний діалог, де одним із головних питань була співпраця держав щодо підтримки України у війні проти російських загарбників.
«Сторони висловили занепокоєння погіршенням гуманітарної та економічної ситуації в Україні та розділили розуміння того, що міжнародна солідарність і підтримка сьогодні важливіші, ніж будь-коли», - сказав Пак.
За його словами, Південна Корея і Німеччина «домовилися спільно працювати над дипломатичними та економічними заходами на підтримку України».
Відповідаючи на питання стосовно надання південнокорейської зброї Україні, Пак повторив позицію Сеула, що він надає охопленій війною Україні гуманітарну допомогу у співпраці з міжнародним співтовариством.
Як повідомляв Укрінформ, міністерка закордонних справ ФРН Анналена Бербок під час візиту до Південної Кореї подякувала цій державі за її позицію щодо України.
Фото: Yonhap