У ніч проти п’ятниці, 26 травня, безпілотник атакував будівлю «Газпрому» в прикордонній Бєлгородській області РФ.

Як передає Укрінформ, про це повідомляє Телеграм-канал Baza з посиланням на джерела.
Інцидент стався в селищі Октябрьське о 23:00 25 травня. БПЛА скинув на будівлю «Газпрому» вибуховий пристрій. Унаслідок цього було вибито вікна, а також пошкоджено фасад і покрівлю.

Також вранці о 4:17 26 травня була атакована будівля неназваної установи в російському Краснодарі, внаслідок чого стався вибух на даху. Уточнюється, ніби дронів було два, та один з них був збитий.


Після початку Росією повномасштабної війни проти України, різні цілі на території РФ також стають об’єктами атак БПЛА.