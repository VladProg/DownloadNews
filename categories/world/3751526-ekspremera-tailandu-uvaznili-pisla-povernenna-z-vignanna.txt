У Таїланді ув'язнили після повернення до країни колишнього прем'єр-міністра Таксіна Чинавата, який 15 років перебував у вигнанні.

Як передає Укрінформ, про це повідомляє BBC.
"Колишній прем'єр-міністр Таїланду Таксін Чинават був ув'язнений при поверненні до країни після 15 років вигнання", - йдеться у повідомленні.

Таксін повернувся через роки після того, як його уряд був повалений внаслідок військового перевороту. Він прибув у головний аеропорт Бангкока сьогодні вранці на приватному літаку напередодні голосування за наступного лідера уряду Таїланду. Його зустрічали сотні вірних прихильників, які зібралися вночі в аеропорту.
74-річного політика негайно доставили до Верховного суду країни, де Таксіна засудили до восьми років ув'язнення за звинуваченнями, які, за його словами, були політично вмотивовані.
Очікується, що партія "Pheu Thai" Таксіна Чинавата сьогодні увійде до складу нового коаліційного уряду. Тому багато хто вважає, що він уклав угоду, за якою йому доведеться відсидіти у в'язниці лише короткий період та продовжити політичну кар'єру.
Фото: EPA-EFE/RUNGROJ YONGRIT