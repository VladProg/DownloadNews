Лідер Північної Кореї Кім Чен Ин у привітанні російському диктатору володимиру путіну з нагоди дня перемоги 9 травня написав, що росія «веде священну боротьбу проти свавілля імперіалістів» і побажав «знищити всі загрози з боку ворожих сил».

Про це з посиланням на інформаційне агентство Північної Кореї KCNA повідомляє Yonhap, передає Укрінформ.
У посланні Кім зазначив, що москва веде «священну боротьбу за реалізацію міжнародного правосуддя» проти «свавілля імперіалістів» і висловив переконання, що росія «знищить усі виклики та загрози з боку ворожих сил».
Такі слова північнокорейського диктатора розцінюються як сигнал про підтримку Пхеньяном росії у розв’язаній нею війні проти України.
КНДР зміцнює зв’язки з росією, незважаючи на міжнародний осуд її агресії проти сусідньої держави. При цьому, Пхеньян заперечує звинувачення у постачанні військової допомоги і зброї москві для її використання в конфлікті.
Як відомо, експорт Північною Корею озброєнь заборонений резолюціями Ради Безпеки ООН через ядерну та ракетну програми КНДР.
Як повідомляв Укрінформ, у Генеральному штабі Збройних сил України не виключають, що росія може здійснити провокації проти власного цивільного населення під час парадів у містах до 9 травня.