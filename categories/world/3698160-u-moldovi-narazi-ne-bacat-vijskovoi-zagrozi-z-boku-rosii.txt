Наразі немає військової загрози для Молдови, але росія продовжує намагатися дестабілізувати країну.



Про це про це заявив в інтерв'ю NOS міністр закордонних справ Молдови Ніку Попеску. передає Укрінформ із посиланням на NOS.
“Наразі немає російської військової загрози для Молдови, але росія продовжує намагатися дестабілізувати країну. Це важко, але ми впораємося. Поки Україна тримається, ми в безпеці”, - зазначив Попеску.
19 квітня Нідерланди офіційно відкрили посольство у місті Кишинів.
Зазначається, що почасти через війну в Україні ще більше зміцнилися дипломатичні зв'язки з Молдовою.
“Нідерланди хочуть запобігти росії втягнути країну у свою сферу впливу недемократичним шляхом”, - заявив міністр закордонних справ Нідерландів Вопке Гукстра.
Після повномасштабного російського вторгнення в Україну проєвропейський уряд Молдови був глибоко стурбований спробами росії дестабілізувати країну.
За словами Попеску Нідерланди відіграють важливу роль у сфері кібербезпеки.
У своєму твіттер міністр закордонних справ Нідерландів Вопке Густра також написав, що нідерландсько-молдовські зв’язки стали ще тіснішими.
Він також висловив підтримку амбітній програмі реформ уряду та його рішучості продовжувати інтеграцію в ЄС.
“З сьогоднішнім відкриттям посольства Нідерландів e Кишиневі ми поглиблюємо нашу співпрацю в таких сферах, як правосуддя, боротьба з корупцією, енергетична безпека та кіберстійкість. Нідерланди продовжуватимуть допомагати будувати сильнішу та більш європейську Молдову”, - написав він.


За його словами, багато говорили про війну в Україні. Він також зазначив, що Нідерланди твердо підтримують Молдову в її зусиллях посилити стійкість перед обличчям загроз з боку росії.
Як повідомляв Укрінформ, раніше міністр закордонних справ України Дмитро Кулеба заявив, що Україна підтверджує рішучу готовність підтримувати Молдову та працювати разом над тим, щоб зірвати будь-які спроби Москви посіяти хаос і нестабільність у регіоні.
Фото: EPA