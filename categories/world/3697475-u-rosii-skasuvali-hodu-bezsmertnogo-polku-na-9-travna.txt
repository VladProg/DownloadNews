Цього року в росії не буде традиційної ходи "Безсмертний полк", яка щорічно проводилася в країні 9 травня.

Як передає Укрінформ, про це повідомляється в ТГ-каналі ТАСС.
Співголова центрального штабу Загальноросійського громадського руху "Безсмертний полк росії", депутат державної думи Олена Цунаєва зазначила, що замість скасованої ходи всім охочим пропонується розмістити фотографії своїх родичів-ветеранів у соціальних мережах, на одязі, на автомобілі та на сайті Руху.
Цунаєва додала, що ситуація щодо проведення ходи "Безсмертний полк" за кордоном стане зрозумілою ближче до 9 травня, зараз організатори подають заявки на акцію.
Рішення скасувати акцію в росії ухвалили "з міркувань безпеки".
Як повідомляв Укрінформ, раніше в російських Курську та Білгороді з міркувань безпеки вже відмовилися від парадів на 9 травня.
Фото: GETTY IMAGES