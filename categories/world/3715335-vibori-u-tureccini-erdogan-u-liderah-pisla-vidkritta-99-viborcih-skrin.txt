У другому турі виборів президента Туреччини, після відкриття майже 99% виборчих скринь з виборчих дільниць в країні та 68% виборчих скринь за кордоном, чинний президент Туреччини Реджеп Тайїп Ердоган має набрати 52,08% підтримки всередині країни та 59,29% - на закордонних дільницях.

Про це повідомляє Укрінформ з посиланням на інформагентство “Анадолу”, яке отримує дані від Вищої виборчої комісії (ВВК).
Президент Ердоган після відкриття 99% виборчих скринь всередині країни набрав 52,08%, лідер опозиції Киличдароглу - 47,92%.

На виборчих дільницях за кордоном після врахування 68% бюлетенів лідирує Ердоган з показником 59,29%, Киличдароглу набирає 40,71% голосів.

Лідер опозиції лідирує в окремих провінціях на заході, сході, південному сході та півдні країни, а також у провінції Анкара. В усіх інших перемогу здобуває діючий президент Ердоган.
Ердоган перемагає у 52 провінціях, Киличдароглу - у 29-ти.
Як повідомляв Укрінформ, у другому турі президентських виборів громадяни Туреччини обирали між діючим президентом Реджепом Тайїпом Ердоганом та лідером опозиції Кемалем Киличдароглу.