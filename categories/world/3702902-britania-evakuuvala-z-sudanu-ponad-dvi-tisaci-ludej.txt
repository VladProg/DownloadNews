Влада Великої Британії вже евакуювала з Судану понад 2100 людей.

Про це повідомив міністр закордонних справ Джеймс Клеверлі в твітері, передає Укрінформ.
«Наразі уряд Великої Британії благополучно вивіз повітрям із Судану понад 2100 людей. Я пишаюся тим, що Британія очолила найбільшу і найтривалішу евакуацію серед усіх західних країн», – заявив він.
Міністр додав, що британський уряд продовжує домагатися «довгострокового припинення вогню в Судані та стабільного переходу до цивільного правління».

The UK has evacuated more than 2,100 people from Sudan thanks to the efforts of UK Government staff and the military who have been working around the clock on the evacuation. pic.twitter.com/wAMUXGdSiS
— Foreign, Commonwealth & Development Office (@FCDOGovUK) April 30, 2023


Як повідомляв Укрінформ, 15 квітня після кількох днів напруженості між армією Судану та Силами швидкого реагування (RSF) в Хартумі пролунали вибухи й стрілянина. Суперечка зосереджена навколо запропонованого переходу країни до цивільного правління.
Унаслідок бойових дій у країні загинули сотні людей, у тому числі щонайменше 400 цивільних осіб.
Бойові дії в країні тривають, низка європейських країн докладають зусиль для евакуації своїх громадян із Судану.
Фото: @FCDOGovUK