Міністр закордонних справ Чеської Республіки Ян Ліпавський назвав свого російського «колегу» сергія лаврова клоуном, а росію – державою-терористом.

Про це глава чеської дипломатії написав у своєму Твіттері, передає Укрінформ.
«Заяви клоуна лаврова на адресу нашого президента Павела смішні. росія є терористичною державою, і її керівництву належить постати перед міжнародним трибуналом», – написав міністр.
Очевидно, Ліпавський мав на увазі реакцію лаврова на інтерв’ю президента Чехії Петра Павела виданню Politico, в якому він, зокрема, висловив думку, що не можна довіряти Китаю як посереднику в мирних переговорах між Україною та рф, адже йому вигідне затягування війни.
лавров назвав ці заяви такими, які, мовляв, не мають нічого спільного з роботою нормального політичного діяча.