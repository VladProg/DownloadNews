Поблизу узбережжя італійського острова Сардинія виявили кілька десятків тисяч стародавніх монет.

Як передає Укрінформ, про це повідомляє AP із посиланням на Міністерство культури Італії.
У Мінкульті зазначили, що про знахідку повідомив дайвер, на місце були відправлені водолази та співробітники відділу підводної археології при міністерстві.
Монети, датовані першою половиною четвертого століття, знайдені в морській траві неподалік північно-східного узбережжя острова Сардинія.

Коли саме дайвер побачив їх, не повідомляється. Знайдені монети сортуються.
У заяві міністерства йдеться, що монет від 30 до 50 тисяч одиниць, враховуючи їхню загальну вагу.
«Усі монети були у відмінному стані. На кількох монетах, які були пошкоджені, все ще розбірливі написи», — зазначили у міністерстві.
Як повідомляв Укрінформ, марокканські археологи оголосили, що знайшли стародавнє місто римської доби в марокканській столиці Рабат, яке датується другим століттям.
Фото: Italian Culture Ministry