В американському штаті Мічиган внаслідок штормових вітрів і торнадо загинуло щонайменше пʼять осіб, зазнали руйнувань багато будівель.

Про це повідомляє місцеве видання mlive, передає Укрінформ.
Як зазначається, пориви вітру в деяких районах сягали 130 км на годину (36 м/с).
Станом на 25 серпня з негодою пов'язують щонайменше п'ять смертей. Люди загинули внаслідок аварій транспорту та падіння дерев на будівлі. Також є поранені.
У штаті знеструмлені 375 тисяч будинків.
Як повідомляв Укрінформ, раніше у серпні на сході Китаю пройшовся руйнівний торнадо, внаслідок чого є загиблі й поранені.
Фото: Joel Bissell | MLive.com