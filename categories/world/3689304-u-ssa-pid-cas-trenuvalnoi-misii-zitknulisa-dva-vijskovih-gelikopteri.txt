В американському штаті Кентуккі зіткнулися два військових гелікоптери типу Blackhawk під час виконання тренувальної місії.

Як передає Укрінформ, про це повідомляє NBC News.
За словами представників авіабази Кемпбелл, два гелікоптери належали 101-й десантно-штурмовій дивізії.
Авіакатастрофа сталася у четвер близько 6-ї години ранку за київським часом під час навчання в окрузі Трігг, що на захід від авіабази.
«Стан членів екіпажу на даний момент невідомий. Наразі командування зосереджено на турботі про військовослужбовців та їхні сім’ї», – йдеться в заяві армійської бази Форт Кемпбелл.


Зазначається, що на місці аварії вже працюють поліція штату Кентуккі разом із військовими слідчими та представниками кількох інших служб.
Як повідомляв Укрінформ, унаслідок падіння військового гелікоптера на заході Колумбії загинуло четверо людей.


Фото: NBC News