У Підмосков'ї горить склад з добривами площею 2 тисячі кв. метрів.

Як передає Укрінформ, про це повідомили новинному порталу регіональної влади РІАМО у пресслужбі ГУ МНС Росії по Московській області.
Як зазначається, після прибуття перших пожежно-рятувальних підрозділів спостерігалося горіння всього складу з добривами. Площа загоряння становила 1,8 тис. кв. м. Причини пожежі та інформація про постраждалих наразі уточнюються.
Телеграм-канал SHOT пише, що за попередньою інформацією, спалах стався після вибуху на складі одного з місцевих підприємств на Донінському шосе між АЗС та інженерно-науковим центром ТЭМП (працює для Міноборони, Роскосмоса, Росатома). За інформацією видання, пожежа поширилась на 2 тис. кв м.

Пізніше з’явилося уточнення, що палаючий склад належить компанії "ЛАМА ПРО", яка займається продажем добрив, товарів для ландшафтного дизайну та обладнання для розплідників. Попередня причина займання - порушення протипожежних вимог під час зварювальних робіт.

Як повідомлялося, у Росії після розв’язання повномасштабної війни проти України регулярно відбуваються вибухи та пожежі.