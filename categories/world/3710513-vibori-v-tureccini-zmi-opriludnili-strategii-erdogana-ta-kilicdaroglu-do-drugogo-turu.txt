Перед другим туром президентських виборів в Туреччині чинний президент Ердоган відвідає зону землетрусу та зосередиться на телевізійних програмах, кандидат від опозиції Киличдароглу буде більше працювати на місцях.

Про це повідомляє Укрінформ з посиланням на TRT Haber.
“Президент Ердоган, як очікується, на вихідних перед виборами здійснить серію візитів до зони землетрусу, також планує виїхати на місця та провести мітинги в деяких провінціях”, - повідомляє телеканал.
Також провладна партія планує провести передвиборчі заходи в Анкарі, Стамбулі та Ізмірі.
Зазначається, що президент Ердоган акцентуватиме на «стабільності» та «цілісності» у дискурсах до другого туру, пояснюючи, що система не повинна блокуватися в новий період, за умови отримання Народним альянсом (провладним) більшості у парламенті.
Суперник діючого президента, кандидат від Національного альянсу (опозиційного) Кемаль Киличдароглу візьме участь у виборах, роблячи акцент на боротьбі з тероризмом.
«Перевагу нададуть місцям стратегічного значення. Також планується візит Киличдароглу в зону землетрусу», - анонсує телеканал.
Як повідомляв Укрінформ, другий тур виборів президента Туреччини відбудеться 28 травня.