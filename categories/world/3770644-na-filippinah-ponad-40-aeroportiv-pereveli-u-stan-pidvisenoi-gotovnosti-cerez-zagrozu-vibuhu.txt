Управління цивільної авіації Філіппін повідомило у п’ятницю про переведення 42 аеропортів в стан підвищеної готовності через повідомлення про можливе закладення бомб у комерційні літаки.

Як передає Укрінформ, про це повідомляє Reuters.
В управлінні розповіли, що наразі попередження щодо вибухівки перевіряються.
Визначені авіарейси прямували до Себу, Бікол, Давао та Палаван. Попереджання про можливу наявність на борту літаків вибухівки надійшло до служби повітряного руху електронною поштою. Острови Себу і Палаван є популярними напрямками для іноземних туристів, зазначено у матеріалі.
Міністр транспорту Філіппін Хайме Баутіста заявив, що патрулі були розгорнуті в усіх терміналах міжнародного аеропорту Маніли.
Як повідомляв Укрінформ, 26 вересня аеропорт Гатвік у Лондоні заявив про скасування цього тижня 164 авіарейси через нестачу диспетчерів.
Фото: SeongJoon Cho/Bloomberg