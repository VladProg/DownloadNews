У польській столиці Варшаві вдень у неділю, 19 листопада, пройшла демонстрація на підтримку Ізраїлю під гаслом: "Марш за звільнення заручників. Марш проти антисемітизму".

Про це повідомляє "Європейська правда" з посиланням на Polsat News, передає Укрінформ.
Видання зазначає, що сам марш тривав мирно. В ньому брали участь жителі Любліна, Лодзі та Радома, а також українці. Учасники акції заявили, що розуміють ізраїльтян і всіляко їх підтримують. Всі вони вимагають звільнення заручників.
Напередодні вулицями польської столиці пройшла пропалестинська демонстрація, яка була заборонена мерією. Вона завершилась біля будівлі посольства Ізраїлю.
Фото: Polsat News