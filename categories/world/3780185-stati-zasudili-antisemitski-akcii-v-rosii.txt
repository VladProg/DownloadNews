Спецпосланниця США з боротьби проти антисемітизму, дослідниця Голокосту Дебора Ліпштадт закликала російську владу гарантувати безпеку представникам єврейської громади.

Таку позицію Ліпштадт висловила в соцмережі X, повідомляє Укрінформ.
«Ми засуджуємо жорстокі протести в Росії, що, як повідомлялося, загрожують ізраїльтянам і євреям. Ми закликаємо російську владу гарантувати їхню безпеку», - написала вона.


We condemn the violent protests that have been reported in Russia threatening Israelis and Jews. We call on Russian authorities to ensure their safety. The U.S. stands with Israel and the entire Jewish community as we see a surge in antisemitism throughout the world. There is no…
— Ambassador Deborah Lipstadt (@StateSEAS) October 29, 2023

Посадовиця наголосила, що Сполучені Штати підтримують Ізраїль і всю єврейську громаду, «оскільки ми бачимо сплеск антисемітизму в усьому світі».
«Немає жодних виправдань для нападу на євреїв або участі в підбурюванні до антисемітизму будь-де», - резюмувала Ліпштадт.
Як повідомлялося, у неділю ввечері в аеропорту Махачкали, столиці Дагестану, сталася антисемітська акція. Натовп, розлючений прибуттям літака з Ізраїлю, у пошуках євреїв вдерся до термінала та прорвався на злітно-посадкову смугу.