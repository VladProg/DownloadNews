У Японії протягом квітня - липня було зафіксовано понад пів сотні випадків нападів ведмедів на людей.

Про це повідомляє NHK, передає Укрінформ.
За даними міністерства довкілля Японії, зафіксовано 53 такі випадки, що призвели до травмування громадян. Найбільше - у префектурах Івате (15), Акіта (дев’ять) та Фукусіма (сім) У місті Гороканай (префектура Хоккайдо) у травні внаслідок нападу ведмедя загинув чоловік.
Уточнюється, що це рекордно висока кількість з 2007 року, коли й почали вести відповідну статистику.
У міністерстві додають, що цієї осені в житлових районах регіону Тохоку (північ Хонсю - найбільшого острова Японії), найімовірніше, з’являтиметься більше ведмедів у пошуках їжі, оскільки цьогоріч у лісах мало жолудів, які становлять основу їхнього раціону.
Як повідомляв Укрінформ, на Вінниччині у полях помітили бурого ведмедя, занесеного до Червоної книги України.
Фото ілюстративне