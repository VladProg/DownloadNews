Чеська влада посилює боротьбу з компаніями, які порушують санкції ЄС проти Росії, експортуючи та імпортуючи товари через треті країни.

Як передає Укрінформ, про це повідомляє Радіо Прага.
Чеська митниця виявила близько 40 випадків порушення режиму санкцій ЄС проти Росії. Товари потрапляють до Росії часто через Туреччину або пострадянські республіки.
За даними місцевих ЗМІ, одна справа, яка зараз розслідується у Чехії, стосується незаконного експорту автомобілів до Росії.
Зазначається, що поліція також веде розслідування проти чеської компанії Labara, яка відправляла верстати, які можна використовувати для виробництва зброї, своїй дочірній компанії в Росії через Туреччину.
Як повідомляв Укрінформ, Президент Володимир Зеленський наголосив, що санкції проти Росії мають працювати на 100%, аби війна завершилася перемогою України.