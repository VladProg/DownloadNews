В американському штаті Техас внаслідок стрілянини, що сталася у суботу в торговельному центрі Аллена, загинули 9 людей, ще 7 були поранені.

Про це повідомляє Associated Press, передає Укрінформ.
За словами офіційних осіб, семеро людей включно зі стрільцем загинули на місці. Згодом у лікарні померли двоє з дев’яти поранених.
Інцидент стався у суботу. На записі з відеореєстратора одного з автомобілів видно, як озброєний чоловік виходить із машини і стріляє в людей на тротуарі.
Понад 30 поліцейських автомобілів блокували вхід до торгового центру після інциденту.
Про інцидент був поінформований президент США Джо Байден, заявили у Білому домі.
Як повідомлялося, дзвінки про постріли надійшли близько 15:40 у суботу з торговельного центру Allen Premium Outlets.
Поліція повідомила про численні жертви, серед яких були діти. Стрільця ліквідовано.