В Ізраїлі проведено серію успішних випробувань системи ПРО «Залізний купол» морського базування (у міжнародній класифікації називається C-Dome).

Як передає Укрінформ, про це повідомляє Vesty.co.il.
У рамках випробувань здійснювалися запуски ракет по навчальних цілях - з ракетного корвета «Маген» класу «Саар-6». Ці корвети нині вживає на озброєння ВМС ЦАХАЛу.
Серія випробувань включала моделювання присутніх і майбутніх загроз, з якими кораблі «Маген» можуть зіткнутися під час збройного конфлікту (у тому числі крилатих ракет і БПЛА). У ході випробувань C-Dome успішно ідентифікувала та знищила БПЛА та крилаті ракети.
Крім того, було проведено перевірку нових технологій «з метою підвищення оперативної ефективності багаторівневих систем ППО та ПРО на морі та на суші».
Зазначається, що «Залізний купол» морського базування покликаний посилити оборонні можливості корветів «Маген» та підвищити рівень захисту морських стратегічних активів Ізраїлю.
За словами міністра оборони Йоава Галанта, «Залізний купол» морського базування - це «значний крок у розвитку оборони країни, який забезпечує перевагу на морі та дає додаткові оперативні можливості для боротьби з загрозами у морському просторі».
Як повідомляв Укрінформ, у Туреччині продемонстрували одночасну злагоджену роботу підрозділу з восьми морських дронів.
Фото: МІноборони Ізраїля