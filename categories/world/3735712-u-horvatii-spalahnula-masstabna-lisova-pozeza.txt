У Хорватії почалася перша протягом цього літа велика лісова пожежа у районі навколо популярного курорту Шибеник.

Як передає Укрінформ, про це повідомляє Total Croatia.
Велика пожежа в Хорватії спалахнула сьогодні вранці. За інформацією екстрених служб, пожежа виникла в селі Горні Банівці.
У пожежній службі заявили, що зараз на місці працюють 65 пожежників, 23 пожежні машини та три пожежні літаки Canadair.
За словами Воліміра Мілошевича, керівника пожежної служби Шибеника, пожежу наразі не локалізували.
Як зазначає видання, рівно рік тому район Шибеника, також був охоплений великою лісовою пожежею.
Як повідомляв Укрінформ, на півночі Китаю в місті Іньчуань, адміністративному центрі Нінся-Хуейського автономного району, внаслідок вибуху в ресторані-барбекю загинула 31 людина.
Фото: Hrvoje Jelavic/PIXSELL