Упродовж минулого тижня 276 незаконних мігрантів було перехоплено у морі поблизу узбережжя Лівії та повернуто на берег.

Як повідомляє Укрінформ, про це заявили у Міжнародній організації з міграції, пише Сіньхуа.

Зазначається, що серед усіх перехоплених мігрантів 17 були жінкам й 11 - дітьми.

У Міжнародній організації з міграції додали, що загалом цього року у водах Лівії вже врятували 10 992 незаконних мігрантів, 923 людини загинуло і 1155 зникло. Натомість минулого року у морі було урятовано 32 425 мігрантів, 891 людина загинула й 891 зникла.
Нагадаємо: через нестабільність й хаос, що панує у північноафриканській країні з часу повалення режиму Муаммара Каддафі в 2011-му році, багато мігрантів, переважно з Африки, намагаються з території Лівії перетнути Середземне море на шляху до берегів Європи.