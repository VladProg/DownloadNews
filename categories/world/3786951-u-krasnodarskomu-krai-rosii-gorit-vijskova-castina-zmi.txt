У військовій частині, розташованій в місті Курганинську Краснодарського краю РФ, сталася велика пожежа.

Як передає Укрінформ, про це повідомляє Телеграм-канал Astra.
«Військова частина горить у Курганинську Краснодарського краю, повідомляють місцеві жителі», - йдеться у повідомленні, ілюстрованому фото та відео.
Судячи з повідомлень у регіональному чаті, видання припускає, що може палати тартак на території частини.
Як повідомлялося, після початку Росією повномасштабної війни проти України на території Росії регулярно відбуваються пожежі.