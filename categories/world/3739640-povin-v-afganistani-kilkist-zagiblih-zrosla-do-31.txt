Влада Афганістану повідомила про щонайменше 31 загиблого внаслідок раптових повеней, які трапилися у країні минулими вихідними.

Як передає Укрінформ, про це повідомляє CNN.
За словами речника Міністерства боротьби з надзвичайними ситуаціями Талібану Шафіулли Рахімі, 74 людини зазнали поранень і щонайменше 41 осіб вважаються зниклими безвісти.
Він заявив, що у результаті раптових повеней, спровокованих сильними сезонними дощами, у семи провінціях Афганістану були частково або повністю пошкоджені 606 житлових будинків, а також сотні акрів (1 акр – 0,4 гектара) сільськогосподарських угідь.
Керували рятувальними операціями команди Міністерства боротьби з надзвичайними ситуаціями, Міністерство оборони, Міністерство суспільного добробуту та Червоного Півмісяця, а також офіційні особи, додав Рахімі.
За останні чотири місяці стихійні лиха в Афганістані забрали життя щонайменше 214 осіб, повідомили у Державному міністерстві Талібану з ліквідації наслідків стихійних лих.
Як повідомлялося, в районі Джалрез провінції Майдан Вардак в Афганістані пройшли раптові повені. Раніше повідомлялося про 12 загиблих і 40 зниклих безвісти.
Фото: EPA