Міністерство внутрішніх справ Грузії поінформувало, що кількість загиблих унаслідок стихійного лиха у регіоні Гурія зросла до двох.

Про це повідомляється на Телеграм-каналі "Новости-Грузия", передає Укрінформ.
«Рятувальники виявили тіло 82-річної жінки у селі Сілаурі, в Озургетському муніципалітеті... Пошуки ще однієї людини тривають», - йдеться у дописі.
До пошукових операцій у регіоні залучено 200 рятувальників.
Зазначається, що із зони стихійного лиха у Гурії евакуйовано 11 людей, зокрема іноземця.
Як повідомлялося, у кількох районах Грузії негода призвела до зсувів та підтоплень.
У селі Джуматі в Гурії загинула дитина внаслідок затоплення будинку. Також повідомлялося про двох зниклих безвісти.
Фото: Новости – Грузия