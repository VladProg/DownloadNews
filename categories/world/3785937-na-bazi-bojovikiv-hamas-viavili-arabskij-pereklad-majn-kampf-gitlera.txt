Військовослужбовці Армії оборони Ізраїлю (ЦАХАЛ) виявили перекладений на арабську примірник книги Гітлера "Майн кампф" на одній з баз терористів ХАМАС у Газі.

Як передає Укрінформ, про це повідомляється на сторінці ЦАХАЛ в соцмережі X.
"Ніколи знову – це ЗАРАЗ. Сили ЦАХАЛу виявили примірник сумнозвісної книги Гітлера "Майн кампф" – перекладений арабською мовою – у дитячій спальні, яка використовувалася як база терористів ХАМАСу в Газі", - йдеться у повідомленні.


Never again is NOW.

IDF forces discovered a copy of Hitler's infamous book "Mein Kampf"—translated into Arabic—in a child’s bedroom used as a Hamas terrorist base in Gaza.

The book was discovered among the personal belongings of one of the terrorists, featuring annotations and… pic.twitter.com/XMOE3jgKmm
— Israel Defense Forces (@IDF) November 12, 2023

Зазначається, що книга була знайдена серед особистих речей одного з терористів, з анотаціями та витягами з неї.
"ХАМАС сповідує ідеологію Гітлера, відповідального за знищення єврейського народу", - заявили в ЦАХАЛ.
Як повідомляв Укрінформ, уранці 7 жовтня палестинське ісламістське угруповання ХАМАС здійснило напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
За офіційними даними Ізраїлю, кількість загиблих унаслідок атаки ХАМАС становить 1200 осіб.
Бойовики також захопили понад 200 людей як заручників.
Фото: AA