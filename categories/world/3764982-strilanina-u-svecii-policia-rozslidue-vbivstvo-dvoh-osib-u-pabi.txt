Двоє людей загинули, ще двоє зазнали поранень унаслідок стрілянини в пабі міста Сандвікен у центральній Швеції.

Як передає Укрінформ, про це повідомляє The Local із посиланням на місцеві ЗМІ.
«Ми підозрюємо, що ціллю була одна особа, а решта троє стали випадковими жертвами . На даному етапі я не можу сказати, були вони працівниками пабу чи гостями», – розповів речник поліції Магнус Янссон Кларін інформагентству ТТ.
Стрілянина зчинилася у пабі Mulligan`s у четвер після 22:00 у центрі міста Сандвікен, за 200 кілометрів від столиці Швеції - Стокгольма.
Серед постраждалих - двоє чоловіків віком 20 та 70 років. Дівчина 20 років та 40-річний чоловік унаслідок стрілянини зазнали травм, несумісних із життям.
За попередніми оцінками поліції, стрілянина сталася внаслідок особистого конфлікту.
Як повідомляв Укрінформ, 19 вересня Управління державного захисту та розвідки Австрії затримало 17-річного ісламіста за підозрою в намірах вчинити теракт у Відні.
Фото ілюстративне