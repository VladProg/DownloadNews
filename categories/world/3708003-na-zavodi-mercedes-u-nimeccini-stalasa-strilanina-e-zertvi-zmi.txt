На південному заході Німеччині на заводі автовиробника Mercedes чоловік відкрив стрілянину, унаслідок чого загинули двоє людей.

Як передає Укрінформ, про це повідомляє Associated Press із посиланням на німецьке інформагентство dpa.
Інцидент стався у німецькому місті Зіндельфінген, неподалік міста Штутгарт. За інформацією речника прокуратури Штутгарта, підозрюваного, 53-річного чоловіка, взяли під варту.

Поліція отримала перші виклики екстреної допомоги близько 07:45 за місцевим часом у четвер, повідомила речниця поліції агентству dpa.
За даними поліції, обом жертвам було по 44 роки. Жодних подробиць щодо загиблих або мотиви нападника надано не було.

Усі учасники інциденту працювали на логістичну компанію Rhenus.
Mercedes-Benz у заяві зазначила, що двоє людей загинули на заводі у Зіндельфінгені, і що компанія «глибоко шокована та засмучена трагічною новиною».
На розгалуженій фабриці німецького автовиробника у Зіндельфінгені працює близько 35 000 працівників, які виробляють люксові седани Е- та S-класу, а також купе CLS і GLC, повідомляється на сайті Mercedes-Benz. Тут також розташовані відділи планування, закупівель, розробки та дизайну.

Як повідомляв Укрінформ, кілька людей були обстріляні в суботу в торговельному центрі Аллен, що в передмісті Далласа, штат Техас.
Фото: Julian Rettig/dpa