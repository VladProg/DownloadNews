У Румунії в районі міст Нуферул і Вікторія в повіті Тулча були знайдені уламки, які можуть належати дрону.

Про це заявило Міністерство національної оборони Румунії, повідомляє Укрінформ.

На місце був направлений гелікоптер ВПС, який збиратиме докази.
Йдеться про територію, розташовану за 14 км від кордону з Україною, понад 20 км по прямій від порту Ізмаїл і за 8 км від Тулчі.
Міністерство національної оборони рішуче засуджує напади, здійснені Російською Федерацією на окремі об’єкти та елементи цивільної інфраструктури в українських портах на Дунаї.
Як повідомляв Укрінформ, російські війська в ніч на 13 вересня запустили по Україні 44 ударні безпілотники типу Shahed-136/131 із трьох напрямків – Приморсько-Ахтарськ, мис Чауда і Курськ.
Основний напрямок – південні райони Одеської області, портова інфраструктура регіону.