У чеському селищі Острозька Лгота були виявлені людські скелети віком близько 7000 років.

Як передає Укрінформ, про це повідомляє Radio Prague International.
Будівельники натрапили на людські кістки під час прокладання комунікацій та повідомили про знахідку співробітникам музею регіону Словацко, які раніше проводили археологічні дослідження у районі.
У результаті польових досліджень археологи виявили поховання людей епохи середнього неоліту, фрагменти керамічних ємностей і невелику керамічну руку, яка, ймовірно, відкололася від предмета культу. Експерти вважають, що це могла бути статуетка жінки, яка тримала у руках ємність.
Серед інших знахідок - кістки тварин, річкові раковини та низка кам’яних знарядь, зокрема загострених лез, скребків та фрагментів ручних кам’яних млинів.
Як повідомляв Укрінформ, вчені ідентифікували новий вид земноводних, які населяли Австралію приблизно 247 мільйонів років тому.