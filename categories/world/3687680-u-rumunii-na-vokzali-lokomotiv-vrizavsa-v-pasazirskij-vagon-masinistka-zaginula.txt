У румунському Галаці внаслідок аварії на залізничному вокзалі загинув машиніст поїзда, ще троє людей зазнали травм.

Про це повідомляє Stiripesurse, передає Укрінформ.
Як зазначається, під час виконання робіт з приєднання локомотива до поїзда Regio 7576, який мав вирушити до Марасешті, локомотив врізався у перший вагон, внаслідок чого той відкотився приблизно на 80 метрів.
Внаслідок удару постраждали четверо людей: механік, машиніст, керівник потяга та пасажир.
Національний залізничний оператор CFR Calatori повідомив, що 53-річна жінка-машиніст пасажирського поїзда померла в лікарні.
Унаслідок інциденту також пошкоджено локомотив і вагон поїзда.
Залізнична поліція вважає, що аварія сталася через несправність гальмівної системи локомотива.
Фото: Inquam Photos / Ovidiu Iordachi