У столиці Чехії вже втринадцяте відбувся ЛГБТ-парад, який завершив тижневий фестиваль на захист прав лесбіянок, геїв, бісексуалів і трансгендерів.

Про це повідомляє кореспондент Укрінформу.
Тема Прайду - традиції та їхнє значення для функціонування суспільства, гасло – «Традиційніше, ніж ви думаєте».






У Празі відбувся традиційний ЛГБТ-прайд / Фото: Укрінформ


































Участь у параді взяли до 60 тисяч осіб, багато з яких просто висловлювали солідарність із ЛГБТ-рухом, у тому числі деякі політики та діячі культури. Зокрема, підтримати спільноту прийшли віцепрем’єр Іван Бартош, міністр закордонних справ Ян Ліпавскі, міністр внутрішніх справ Віт Ракушан.

Парад завершився концертом на полі Летна. На відміну від подібних маршів в інших містах світу у Празі не було спеціально оформлених великих платформ, а колони формувалися з представників клубів і відомих компаній.
Перший такий парад відбувся у Празі в серпні 2011 року. Він відразу викликав бурхливі протести консерваторів як у суспільстві, так і владі, зокрема з боку тодішнього президента республіки Вацлава Клауса.
Нагадаємо, зараз на розгляді в парламенті Чехії перебуває законопроєкт, який передбачає легалізацію одностатевих шлюбів.