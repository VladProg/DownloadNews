Туреччина відправила у Єгипет два військові літаки з гуманітарною допомогою для Гази.

Про це повідомляє Міністерство національної оборони Туреччини, передає кореспондент Укрінформу.
“Два літаки A400M, що належать нашим ВПС, доставили в Єгипет гуманітарну допомогу, підготовлену для Гази. Гуманітарна допомога, така як їжа та підгузки, були доправлені уповноваженим органам на наших літаках, які приземлилися в аеропорту Ель-Аріш”, - повідомляє міністерство.


Cumhurbaşkanımız Sn. Recep Tayyip Erdoğan’ın açıkladığı üzere Hava Kuvvetlerimize ait iki adet A400M uçağı Gazze için hazırlanan insani yardım malzemelerini Mısır’a ulaştırdı. El Ariş Havaalanı’na inen uçaklarımızdaki yiyecek ve çocuk bezi gibi insani yardım malzemeleri… pic.twitter.com/bhHhaKNTwI
— T.C. Millî Savunma Bakanlığı (@tcsavunma) October 13, 2023

До Єгипту з дводенним візитом прибув міністр закордонних справ Туреччини.
Водночас МЗС Туреччини засудило вимогу Ізраїлю до цивільних мешканців міста Газа протягом 24 годин евакуюватись у південному напрямку. У зовнішньополітичному відомстві також наголосили, що 2,5 мільйона жителів Гази протягом кількох днів зазнавали бомбардувань, не мали електроенергії, води та їжі. Примушення їх до міграції на надзвичайно обмеженій території є "явним порушенням міжнародного права і негуманним актом", заявили у турецькому міністерстві.
“Ми очікуємо, що Ізраїль негайно виправить цю серйозну помилку та негайно припинить свої жорстокі та масові дії проти цивільного населення в Газі”, - заявили у МЗС Туреччини.
Як повідомляв Укрінформ, 7 жовтня палестинське ісламістське угруповання ХАМАС здійснило масовану атаку на Ізраїль.
Ізраїль офіційно оголосив стан війни та мобілізував 300 тисяч резервістів для відповіді на терористичну атаку і вторгнення ХАМАСу.
Міністр енергетики Ізраїлю Ісраель Кац заявив, що до Гази не будуть подавати електроенергію, воду та паливо, доки бойовики ХАМАС не звільнить всіх захоплених заручників.
Бойовики захопили і вивезли близько 150 заручників, захоплених на території Ізраїлю. Серед них і військові, і цивільні особи, а також громадяни інших країн.