Судан унаслідок внутрішнього конфлікту, що спалахнув у квітні, залишили близько 1 мільйона осіб, які втекли до сусідніх держав.

Про це передає Укрінформ з посиланням на повідомлення пресслужби ООН.
Верховний комісар з прав людини Фолькер Тюрк заявив, що «катастрофічна, безпричинна війна в Судані, породжена безглуздим прагненням до влади, призвела до тисяч смертей, руйнування сімейних будинків, шкіл, лікарень та інших об'єктів життєзабезпечення, масового переміщення населення, а також сексуального насильства, що може бути прирівняно до воєнних злочинів».

Речник Агентства ООН у справах біженців, зазначив, що від початку конфлікту, що спалахнув 15 квітня між суданською армією та воєнізованими Силами оперативної підтримки, домівки залишили 4,3 млн осіб. З них понад 900 тис. були змушені покинути Судан.
Близько 70 відсотків лікарень у постраждалих районах не працюють, що позбавляє доступу до медичної допомоги десятків тисяч людей.
Бойові дії в Судані спалахнули 15 квітня через напруженість, пов'язану із запланованим переходом до цивільного правління.
Мільйони людей у столиці Хартумі та містах у регіонах Дарфур і Кордофан зіткнулися з мародерством і тривалими перебоями в електропостачанні, зв'язку та забезпеченні водою.
Зусилля Саудівської Аравії та Сполучених Штатів щодо переговорів про припинення вогню зайшли в глухий кут, а гуманітарним організаціям важко надавати допомогу через небезпеку, мародерство та бюрократичні перешкоди.
Фото: АА