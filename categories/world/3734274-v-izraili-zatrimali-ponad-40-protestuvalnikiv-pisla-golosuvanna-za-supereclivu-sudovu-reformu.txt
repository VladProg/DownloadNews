Ізраїльська поліція затримали 42 особи під час загальнонаціональних протестів проти судової реформи, яка була ухвалена у першому читанні у понеділок ввечері.

Як передає Укрінформ, про це повідомляє The Times of Israel.
У поліції заявили, що станом на 11 годину на акціях протесту проти судової реформи затримано 42 людини.

Зокрема, 16 було затримано в Тель-Авіві, 15 - у центральному районі, вісім - в Єрусалимському районі і троє - в прибережному районі.

The Jerusalem Post зазначає, що протестувальники блокують дороги по всьому Ізраїлю та провели демонстрацію в міжнародному аеропорту Бен-Гуріона та інших місцях у вівторок вранці, у «День опору».

Крім того, близько 300 резервістів із кіберпідроздів ЦАХАЛ і Моссаду оголосили, що перестануть з’являтися на службу.
«Ми не піддамося цьому тероризму. Це спроба налякати державних службовців і зіпсувати життя мільйонів людей», - заявив міністр освіти Йоав Кіш.
Учора парламент Ізраїлю проголосував у першому з трьох читань щодо нового законопроєкту, який обмежить право Верховного суду ветувати закони та рішення уряду.
Як повідомлялося, масові протести в Ізраїлі розпочалися у січні, коли влада оголосила про план перегляду судової системи. Ця реформа, зокрема, передбачає передачу парламентській більшості контролю за процесом відбору суддів Верховного суду. Також влада хоче відмовитися від законодавчого принципу, що дозволяє Верховному суду скасовувати рішення уряду.
Фото: Chaim Goldberg/Flash90