У Греції заявили про тимчасове закриття однієї з найбільш відвідуваних туристами визначних пам'яток - Афінського акрополя.

Про це повідомляє Sky News, передає Укрінформ.
На тлі очікуваного підвищення температури до більш як 45 градусів уряд повідомив, що Акрополь закрито з 11 години, щоб захистити відвідувачів від екстремальних полуденних температур.
Водночас уряд прагне мінімізувати втрату доходів від туризму на тлі лісових пожеж і аномальної спеки.
Міністр туризму Ольга Кефалогіанні заявила, що лісові пожежі зачепили невелику частину остарова Родос, який щоліта приваблює приблизно 1,5 мільйона іноземних туристів.
"Ми зв'язалися з палатою готельєрів і хочемо розглянути, як ми можемо повернути людей з туристичними путівками", - сказала міністр.
Завтра вже очікується зниження температури повітря.
Як повідомляв Укрінформ, 14 липня міністр культури Греції Ліна Мендоні вже заявила про тимчасове закриття популярного серед туристів Афінського акрополя через надзвичайну спеку в країні.
Найвідоміший у світі Афінський акрополь розташований на пагорбі Акрополіс, 156 м над рівнем моря. Афінський акрополь був оголошений провідною пам'яткою загальноєвропейської культурної спадщини у 2007 році.
Фото з сайту news.sky.com