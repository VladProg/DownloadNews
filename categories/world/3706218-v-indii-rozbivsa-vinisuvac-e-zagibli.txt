У північному прикордонному штаті Раджастан впав винищувач ВПС і пробив дах у будинку, внаслідок чого загинули троє людей.

Про це повідомляє Reuters із посиланням на ВПС Інідії, передає Укрінформ
"Одномісний літак МіГ-21 розбився після того, як пілот стикнувся з аварійною ситуацією на борту і катапультувався", - йдеться в заяві ВПС Індії.
Пілот успішно катапультувався, зазнавши незначних травм.
"Уламки літака впали на будинок в Бахлул Нагар в окрузі Ханумангарх, що, на жаль, призвело до загибелі трьох людей", - йдеться у повідомленні.
Місцеві ЗМІ торік повідомляли, що Індія планує вивести з експлуатації весь парк винищувачів радянських часів до 2025 року.


МіГ-21, який індійські ЗМІ охрестили "літаючою труною", є основним типом винищувачів країни з моменту його появи в 1963 році, що останніми роками зазнає катастроф.
Як повідомляв Укрінформ,американський винищувач F-16 розбився під час тренувань у суботу поблизу великої американської військової бази в Південній Кореї.
Фото з сайту news18.com