Угруповання ХАМАС має бути повністю знищене, однак Палестинську державу треба зберегти.

Як повідомляє Укрінформу, таку думку в ефірі телеканалу CBS висловив президент США Джо Байден.

“ХАМАС має бути повністю викорінений. Утім Палестинська автономія мусить існувати. Необхідний шлях до утворення Палестинської держави”, - сказав Байден.

При цьому він визнав, що поновити рух шляхом створення двох незалежних держав одразу після перемоги Ізраїлю у цій війні не вдасться.
“Зараз це не зробиться, але Ізраїль розуміє, що значна частина палестинців не поділяє погляди ХАМАСу та Хезболли”, - зауважив президент США.

На його переконання, після раптового нападу Хамасу позаминулого тижня, Ізраїль не мав іншого виходу, окрім як рішуче відреагувати.
“Ізраїль переслідує угруповання, яке діяло варварськи й могло мати наслідки, як Голокост. Тож Ізраїль має відреагувати, він повинен переслідувати ХАМАС. ХАМАС - це група боягузів, які ховаються за цивільними”, - заявив Байден.
Як повідомлялося, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики вторглися в країну, одночасно завдаючи масованого ракетного удару.
Ізраїль офіційно оголосив стан війни. США, ЄС, Україна та низка інших держав засудили атаки по Ізраїлю.
Фото: АА