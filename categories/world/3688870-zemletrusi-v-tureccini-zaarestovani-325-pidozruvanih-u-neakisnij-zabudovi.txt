Кількість заарештованих у рамках розслідувань щодо будівель, зруйнованих під час землетрусів у Кахраманмараші, зросла до 325 осіб. Загалом вжито заходів щодо 1552 підозрюваних.

Про це повідомив міністр юстиції Туреччини Бекір Боздаг на іфтарі (вечірньому розговінні протягом місяця Рамадана) з постраждалими від землетрусу повідомляє Укрінформ із посиланням на TRT Haber.
“Після збору доказів уламки прибрали, активно проводяться розслідування. У рамках розслідування зруйнованих під час землетрусу будівель наразі вжито заходів щодо 1552 підозрюваних. З них 325 підозрюваних затримано, щодо 566 підозрюваних винесено рішення судового контролю, 355 підозрюваних оголошено про арешт, щодо 98 підозрюваних винесено рішення про затримання», - повідомив міністр.
За його словами, чотири підозрювані особи втекли за кордон, і Міністерство юстиції зробило запит про їх екстрадицію.
Міністр Боздаг підкреслив, немає жодної зруйнованої будівлі, уламки якої було б вивезено без збору доказів. Тож будуть вжиті всі необхідні заходи для покарання винних, хто допустив помилки та недбалість на кожному з етапів будівництва будівель, які були зруйновані.
Як повідомляє телеканал TRTHABER, серед арештованих - будівельний підрядник 600-квартирного житлового комплексу “600 Evler Sitesi”, який був зруйнований у районі Гюзельбурч в Антакії, внаслідок чого загинули близько 1,2 тисяч людей.
Як повідомляв Укрінформ, 27 березня на сході та південному сході Туреччини, у провінціях Кахраманмараш, Адияман, Хатай та Малатія, вперше після руйнівних землетрусів 6 лютого, відкрилися школи.
Фото: AA