Більша частина Буенос-Айреса і кілька провінцій Аргентини залишилися без світла через пожежу, яка торкнулася високовольтної ЛЕП неподалік атомної електростанції Atucha 1.

Про це передає Укрінформ із посиланням на La Nacion.
Повідомляється, що аварія сталася 1 березня. Без світла залишились близько 20 млн осіб, або близько 40% від загальної кількості споживачів у всій Аргентині. У Міністерстві енергетики заявили, що розслідують причини збоїв, зокрема на атомній електростанції.
У держкомпанії Nucleoelectrica, яка відповідає за експлуатацію АЕС, підтвердили, що вона не працює через "проблеми з мережею". Відновити роботу станції планують не раніше, ніж за 48 годин.