Армія оборони Ізраїлю (ЦАХАЛ) заявила у четвер, що угруповання ХАМАС передало ще двох звільнених заручників Червоному Хресту, наразі вони перебувають на території Ізраїлю.

Як передає Укрінформ, про це повідомляє Times of Israel.
Звільнені заручники були ідентифіковані як 21-річна Міа Шем та 40-річна Аміт Суссана. Жінки були передані Червоним Хрестом ізраїльському спецназу та агентству безпеки Shin Bet на півночі Гази.
Їх під супроводом доставлять на авіабазу Хацерім на півдні Ізраїлю, йдеться у матеріалі.


תיעוד: מייה שם ועמית סוסנה הועברו לידי הצלב האדום@gal_sade pic.twitter.com/D74ioRiMeW
— כאן חדשות (@kann_news) November 30, 2023

У ЦАХАЛі також повідомили, що найближчими годинами буде звільнено ще кількох заручників.
Як повідомляв Укрінформ, ЗМІ у четвер повідомили про готовність бойовиків ХАМАСу звільнити ще 10 ізраїльських заручників. У попередніх заявах сторін говорилося про вісьмох заручників та повернення трьох тіл загиблих.
24 листопада набуло чинності чотириденне перемир'я, укладене між Ізраїлем та терористичним угрупованням ХАМАС. Потім воно було продовжене ще на два дні.