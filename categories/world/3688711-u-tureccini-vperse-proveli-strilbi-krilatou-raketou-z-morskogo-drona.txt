У Туреччині провели стрільби в ході яких крилату ракету було випущено з бойового морського дрона. Такі стрільби проводилися в країні вперше.

Про це у Твіттері повідомив очільник Директорату оборонної промисловості Туреччини Ісмаіл Демір.
“Ми продовжуємо додавати нові можливості нашим безпілотним морським апаратам. Стрільби твердопаливною крилатою ракетою KUZGUN були вперше проведені з MARLIN, керовані боєприпаси були вперше випущені з бойового морського дрона”, - повідомив Демір.


İnsansız deniz araçlarımıza yeni kabiliyetler kazandırmayı sürdürüyoruz.

MARLİN’den katı yakıtlı KUZGUN Seyir Füzesinin atışıyla bir SİDA’dan ilk defa güdümlü mühimmat atışı gerçekleşti.

Bu alanda da en ileri seviyeye gitmeye kararlıyız! @aselsan@sefineofficial @SageTubitak pic.twitter.com/mqDaMW5ETC
— Ismail Demir (@IsmailDemirSSB) March 28, 2023

Також наголошувалося на тому, що Туреччина налаштована “вийти на наступний рівень” у галузі бойових морських безпілотників.
Як повідомляв Укрінформ, наприкінці минулого року в Туреччині продемонстрували одночасну злагоджену роботу підрозділу з восьми морських дронів.
Фото: АА