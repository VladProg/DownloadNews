Міністерство торгівлі Казахстану спростувало дані, які раніше з'явилися в ЗМІ щодо заборони на продаж Росії 106 видів товарів через санкції.

Про це повідомляє Радіо Аззатык, передає Укрінформ.
У відповідний пресрелізі, опублікованому Мінтогрівлі, заявляють про некоректність цієї інформації, наданої віцеміністром торгівлі.
"106 видів товарів, про які згадав віцеміністр Кайрат Торебаєв, входять до переліку товарів подвійного призначення. При цьому зазначаємо, що експортний контроль товарів подвійного призначення здійснюється вже понад 20 років відповідно до міжнародних режимів експортного контролю", - заявили у відомстві.
Зазначається, що регулювання торговельних відносин Казахстану і Росії "відбувається в повній відповідності до положень Договору про Євразійський економічний союз".
"Заборони на експорт будь-яких товарів до Росії у зв'язку з антиросійськими санкціями не встановлювалися. При цьому зазначаємо, що торгівля товарами так званого подвійного призначення, які підпадають під експортний контроль, здійснюється відповідно до міжнародних зобов'язань Казахстану. Відповідно до законодавства РК щодо таких товарів необхідне отримання відповідної ліцензії під час експорту, імпорту та транзиту", - зазначили у відомстві.
У міністерстві додали, що система експортного контролю має на увазі отримання дозвільних документів, необхідних для ввезення, вивезення і транзиту товарів подвійного призначення.
Напередодні віце-міністр торгівлі та інтеграції Казахстану Кайрат Торебаєв заявив про запровадження заборони на експорт у Росію 106 найменувань товарів через санкції, запроваджені щодо Росії після повномасштабного вторгнення в Україну. Він заявив, що Казахстан повністю обмежили їхній експорт, зокрема на товари військового призначення: дрони та їхні компоненти, спеціалізовану електроніку, чипи та аналогічну продукцію.
Як повідомляв Укрінформ, керівник Офісу Президента Андрій Єрмак поінформував, що Казахстан запровадив заборону на експорт в Росію 106 видів товарів, включно з технологічними, що можуть використовуватися росіянами у військових цілях.