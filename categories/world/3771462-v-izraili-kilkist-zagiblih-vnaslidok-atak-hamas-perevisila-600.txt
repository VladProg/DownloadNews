Кількість жителів Ізраїлю, які загинули внаслідок атак з боку ХАМАС, перевищила 600.

Як передає Укрінформ, про це повідомляє Times of Israel.
Про збільшення кількості загиблих поінформували у волонтерській групі ZAKA, яка займається пошуком тіл загиблих і людських останків після терористичних атак.
Зазначається, що тіла знаходять в той час, як ізраїльські війська продовжують боротьбу з бойовиками ХАМАС, витісняючи їх з населених пунктів уздовж кордону.
Як повідомлялося, серед загиблих в Ізраїлі – двоє громадянок України.
Вранці 7 жовтня палестинське ісламістське угруповання ХАМАС розпочало атаку на Ізраїль. Бойовики вторглися в країну, одночасно завдаючи масованого ракетного удару.
Ізраїль офіційно оголосив стан війни, вперше з часів війни Судного дня 1973 року.
США, ЄС, Україна та низка інших держав засудили атаки по Ізраїлю.
Фото: АА