Російський контейнеровіз, який тримав курс із турецького порту Тузла в Росію, запросив допомогу за 35 миль від берега в Чорному морі через несправність.

Про це повідомляє Укрінформ з посиланням на Головне управління берегової безпеки Туреччини.
"Під час плавання з Тузли до Росії наш буксир RESCUE-9 був направлений до судна під назвою ASCALON, яке звернулося по допомогу через несправність механізмів о 02:30, за 35 миль від маяка Тюркелі. Дістатися потерпілого судна вдалося о 08:10", – йдеться у повідомленні.
Зазначається, що на судні перебуває 16 людей, їхній стан задовільний. Розпочато відбуксирування судна до узбережжя в районі Тюркелі.
Як повідомляв Укрінформ, у квітні цього року при вході в протоку Дарданелли у напрямку Мармурового моря сталася аварія суховантажного судна під прапором Ліберії.
Фото: aksam.com