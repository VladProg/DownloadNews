Унаслідок падіння будівельного крану у Токіо загинула одна людина й ще одна отримала травми.

Як повідомляє кореспондент Укрінформу, про це пише Сіньхуа із посиланням на поліцію Токіо.



“Коли кран підіймав екскаватор, він впав на мікроавтобус, вантажівку та ще один автомобіль. Чоловіка 50-ти років було заблоковано у мікроавтобусі й згодом визнано мертвим, а чоловік у вантажівці отримав складний перелом ноги”, - йдеться у матеріалі.

Зазначається, що будівельний майданчик, на якому трапився трагічний інцидент, розташований у житловому районі Токіо в окрузі Шінагава. “У поліції заявили, що вже триває розслідування”, - стверджує Сіньхуа.

Як відомо, Токіо - найбільший мегаполіс світу із населення понад 14 мільйонів осіб.
Фото: KYODO