Президент Об'єднаних Арабських Еміратів, правитель Абу-Дабі шейх Мохаммед бін Заїд аль Нагаян призначив свого старшого сина шейха Халеда спадкоємним принцом Абу-Дабі, а своїх братів на вищі державні посади.

Про це передає Укрінформ з посиланням на Reuters.

Шейх Мансур бін Заїд аль Нагаян став віцепрезидентом ОАЕ, шейх Танун бін Заїд Аль Нагаян і Хазза бін Заїд аль Нагаян – заступниками правителя Абу-Дабі.
Зазначається, що це посилило централізацію влади в Абу-Дабі, який завдяки своїм величезним нафтовим багатствам є політичною столицею федерації ОАЕ, що складається з семи еміратів.
Окремим указом у середу шейх Халед був призначений головою виконавчої ради Абу-Дабі.
Раніше цього місяця шейх Танун став головою Інвестиційного управління Абу-Дабі – одного з найбільших у світі суверенних фондів. Шейх Мансур – головою Mubadala – другого за величиною суверенного фонду Абу-Дабі.
Нагадаємо: Шейх Мохаммед став президентом і правителем Абу-Дабі торік, після того, як багато років керував нафтовидобувною компанією.