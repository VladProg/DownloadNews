Король Великої Британії Чарльз ІІІ відвідав центр прийняття українських біженців у колишньому берлінському аеропорту Тегель.

Про це повідомляє кореспондент Укрінформу.
У центрі монарх поспілкувався з біженцями та працівниками центру, а також оглянув приміщення.
Разом з королем були федеральний президент ФРН Франк-Вальтер Штайнмаєр і бургомістр Берліна Франциска Гіффай, які також поспілкувалися з біженцями.

Німеччина прийняла понад 1,1 млн українських шукачів притулку внаслідок війни.
Як повідомляв Укрінформ, британський король Чарльз ІІІ у вівторок був призначений головним полковником Корпусу королівських інженерів. Цей титул раніше мала його покійна мати королева Єлизавета ІІ.
Фото: Fabian Matzerath für BILD