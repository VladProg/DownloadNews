Найближчими днями президент Росії Володимир Путін може відвідати Туреччину.

Як повідомляє Укрінформ про це пише турецьке видання Milliyet.
“Президент Росії Володимир Путін найближчими днями відвідає Туреччину. Таким чином, Путін вперше після початку російсько-української війни відвідає країну-члена НАТО», - йдеться в повідомленні.
Зазначається, що Туреччина нині активно реалізує багатосторонню дипломатію у координації з іншими країнами, зокрема Україною, США та країнами ЄС, та своїми міністерствами - торгівлі, закордонних справ і національної оборони, у рамках Чорноморської зернової ініціативи, докладаючи зусиль для продовження її дії та забезпечуючи таким чином комунікацію з Росією.
«Після припинення дії «зернової угоди» на першому етапі відбулося зростання цін на зерно на 15%. Після припинення безпечної торгівлі через коридор Україна поставила на порядок денний альтернативні зернові шляхи. Однак, беручи до уваги як безпеку, так і вартість, жоден із варіант не може замінити чорноморський коридор. Зростання цін негативно впливає на бідні країни, більшість з яких знаходяться в Африці», - наголошується у публікації.
Як повідомляв Укрінформ, 2 серпня президент Туреччини Реджеп Тайїп Ердоган обговорив із президентом Росії Володимиром Путіним «зернову угоду» і домовився про його візит у Туреччину. Пізніше президент Ердоган висловив сподівання, що візит відбудеться в серпні.