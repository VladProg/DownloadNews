Російські підсанкційні виробники військового озброєння візьмуть участь у торговельному заході в Саудівській Аравії.

Як передає Укрінформ, про це повідомляє The Guardian.
Сім російських підсанкційних компаній, включно з виробником військових гелікоптерів, які беруть участь у війні в Україні, наступного тижня відвідають Саудівську Аравію в рамках торговельної місії, спрямованої на розширення бізнесу з країною Перської затоки.
Серед учасників візиту - виробники зброї, що мають прямі зв'язки з російськими військовими, державні корпорації, що брали участь у вторгненні в Україну, а також агентство, що здійснює нагляд за українською атомною електростанцією в країні, захопленій російськими військовими минулого року.
У виданні припускають, що готовність Саудівської Аравії розвивати ділові зв'язки з російськими компаніями, на які західні держави наклали санкції за їхню роль у вторгненні в Україну, викличе подальшу напруженість у її і без того напружених відносинах із Вашингтоном.
Як повідомляв Укрінформ, одна з найбільших міжнародних судноплавних класифікаційних асоціацій Lloyd's Register повідомила індійській компанії Gatik Ship Management, яка стала основним перевізником російської нафти після початку війни в Україні, що до 3 червня відкличе сертифікацію 21 судна.