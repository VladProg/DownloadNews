Мер Москви Сергій Собянін повідомив про нову атаку безпілотника на російську столицю.

Про це він написав у Телеграмі, передає Укрінформ.
"Сьогодні вночі силами ППО на підльоті до Москви в Істринському районі знищений безпілотник. Попередньо постраждалих та руйнувань немає. Екстрені служби працюють на місці події", - написав Собянін.


Водночас російські пабліки пабліки повідомляють про вибухи у російській столиці.
Як повідомляв Укрінформ, у ніч на п'ятницю у Калузькій, Курській та Тульській областях Росії пролунали вибухи. Московські аеропорти "Внуково" й "Домодєдово" були закриті на прийом і виліт літаків.