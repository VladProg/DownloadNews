Поліція в Афінах заявила у вівторок про арешт двох підозрюваних у тероризмі, які планували напади на єврейські об’єкти в країні.

Як передає Укрінформ, про це повідомляє Ekathimerini.
“Їхньою метою було не тільки спричинити загибель невинних громадян, але й підірвати почуття безпеки в країні, завдаючи шкоди державним установам і загрожуючи міжнародним відносинам (Греції)”, - повідомили у поліції.
Підозрювані, ймовірно, були частиною іноземної терористичної мережі. За слова влади, наразі їх утримують у поліцейському управлінні в центрі столиці.
Згідно із заявою поліції, до арешту були залучені антитерористичний відділ поліції та Національна розвідувальна служба. Також у затриманні брала участь іноземна розвідка, назва якої не розголошується.
Підозрювані обрали ціль із “високим символізмом” і вели останні приготування до нападу, повідомляють у поліції.
Такою ціллю була єврейська синагога у центрі Афін, йдеться у повідомленні.
Двоє заарештованих мають пакистанське походження. Третій підозрюваний, теж пакистанець, проживає в Ірані, він підпадає під розслідування щодо можливих зв’язків із радикальними організаціями в країні.
Затримані також шукали спільників для втілення терористичного акту.
Як повідомляв Укрінформ, у вівторок дві особи загинули, а ще кілька людей зазнали поранень унаслідок нападу озброєного ножем чоловіка на ісламський культурний осередок у столиці Португалії Лісабоні.
Фото: gtp.gr