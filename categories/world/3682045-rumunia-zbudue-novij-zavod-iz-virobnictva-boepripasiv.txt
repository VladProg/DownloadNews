Румунія у співпраці зі Сполученими Штатами й Південною Кореєю планує побудувати завод із виробництва пороху й боєприпасів.

Про це передає Укрінформ з посиланням на Stirile TVR.
Він нагадав, що останній пороховий завод у Румунії було закрито у 2004 році, після чого країна імпортувала боєприпаси й порох для потреб своїх збройних сил.
"На додаток до 800 мільйонів леїв (близько 160 мільйонів євро - ред.), виділених міністерством економіки, ми також уклали платне партнерство з американськими та південнокорейськими компаніями, щоб розпочати це промислове будівництво", – оголосив Спатару.
Міністр підкреслив, що пандемія і війна створюють нові реалії, і залежність від імпорту має бути менша.
«Тепер ми створимо більше виробничих потужностей для виробництва боєприпасів як для НАТО, так і не НАТО», – додав він.
Нагадаємо: 8 березня у Стокгольмі міністри оборони країн ЄС домовилися прискорити постачання артилерійських снарядів і закупити більше боєприпасів для допомоги Україні.