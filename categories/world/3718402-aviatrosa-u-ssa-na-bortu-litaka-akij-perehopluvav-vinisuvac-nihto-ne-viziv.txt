На місці падіння бізнес-літака в американському штаті Вірджинія не виявили жодної живої людини.

Як передає Укрінформ, про це повідомляє Associated Press.
Поліція повідомила у понеділок, що рятувальники вцілілих в авіатрощі не виявили. Вони дісталися до місця аварії пішки приблизно через чотири години після того, як поліція повідомила про інцидент.
Федеральне авіаційне управління повідомило, що літак Cessna Citation вилетів у неділю зі штату Теннессі та прямував до аеропорту МакАртур на острові Лонг-Айленд. Незрозумілим чином літак розвернувся над Лонг-Айлендом і пролетів над округом Колумбія, перш ніж впасти в гірській місцевості поблизу міста Монтебелло, штат Вірджинія, близько 15:30 за місцевим часом.
Інформація щодо причин катастрофи та кількості людей, які перебували на борту, наразі невідома.
Сайти відстеження польотів показали, що літак швидко знижувався по спіралі.
Як повідомлялося, у неділю американський надзвуковий винищувач F-16 був піднятий у повітря з військової бази поблизу Вашингтона для перехоплення малого приватного літака, який не йшов на контакт.
Американські військові намагалися встановити зв'язок з пілотом, який не відповідав, доки Cessna згодом не розбився поблизу Національного лісу Джорджа Вашингтона у Вірджинії.
Фото: tasnimnews.com