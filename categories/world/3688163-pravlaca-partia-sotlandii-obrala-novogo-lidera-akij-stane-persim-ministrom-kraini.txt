Шотландська правляча партія SNP обрала Хумзу Юсафа новим лідером партії, який обійме посаду нового першого міністра країни.

Як передає Укрінформ, про це повідомляє BBC.
За кандидатуру Юсафа в останньому турі проголосували 52% членів партії, у той час як його конкурентка Кейт Форбс отримала 48%.
Зазначається, що нового лідера SNP на посаді першого міністра країни днями ще має затвердити шотландський парламент, проте це буде формальністю, адже правляча партія має більшість у законодавчому органі.
Чинний 37-річний міністр охорони здоров’я Шотландії стане шостим першим міністром в історії країни.
Як повідомляв Укрінформ, у середині лютого перший міністр Шотландії Нікола Стерджен заявила, що йде у відставку після восьмирічної каденції на посаді.
Фото: bbc.co.uk