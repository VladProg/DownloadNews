У високогірних районах провінції Анталія, зокрема в районі Аланія, випав сніг. Унаслідок негоди окремі дороги було заблоковано, тривають роботи з очищення.

Про це повідомляє Укрінформ із посиланням на TRT Haber.

“Снігопади сталися у Таврських горах. Деякі дороги були закриті через сильний снігопад у високогірних районах Аланії, таких як Гьокбель, Кадиякаси, Самса і Ташатан”, - повідомило місцеве керівництво.
До розчищення доріг від снігу залучено спеціальну техніку.
При цьому, як зазначається на сайті головного метеоуправління Туреччини, у самому місті Анталія, яке є адмінцентром однойменної провінції, температура повітря сьогодні плюс 13-20 градусів за Цельсієм, спостерігаються опади у вигляді дощу з грозами.
Фото: АА