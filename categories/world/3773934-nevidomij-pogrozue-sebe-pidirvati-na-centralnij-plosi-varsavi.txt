У центрі Варшави невідомий чоловік видерся на пам’ятник жертвам Смоленської катастрофи на площі Юзефа Підсудського і погрожує себе підірвати.


Про це повідомляє кореспондент Укрінформу.
Речник варшавської поліції Сильвестер Марчак зазначив, що правоохоронці заблокували рух транспорту і пішоходів у цьому районі.
Поліція намагається встановити контакт із чоловіком.
На доступних у соцмережах фотографіях видно, що на монументі стоїть одягнутий у чорне чоловік із рюкзаком за плечима і щось тримає в руці.
Як повідомляв Укрінформ, у суботу, 14 жовтня, в Польщі вперше за багато місяців на коротку мить припиняться жорсткі політичні баталії. А після дня передвиборчої тиші поляки підуть на виборчі дільниці, де їх чекатимуть два бюлетені – для голосування до Сейму і Сенату, а також картка з питаннями на референдумі, який проводиться разом із парламентськими виборами.
Фото: @sarahrainsford