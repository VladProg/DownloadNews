Австралія підтримала вимогу Президента України Володимира Зеленського позбавити Росію права вето в Раді безпеки ООН і закликала до подальших реформ органу.

Про це заявила глава МЗС Австралії Пенні Вонг у своїй промові на Генеральній асамблеї ООН, передає Укрінформ з посиланням на Bloomberg.
«Ми повинні вимагати більшого від постійних членів, включаючи обмеження на використання права вето. Росія щодня насміхається над ООН, продовжуючи своє незаконне та аморальне вторгнення в Україну», — заявила вона.
Вонг запропонувала забезпечити більше постійних і непостійних представництв для Африки, Латинської Америки та Азії, включаючи постійні місця для Індії та Японії. За її словами, Австралія претендує на місце в Раді безпеки на 2029-2030 роки.
Вонг наголосила, що напруженість у Південно-Китайському морі і подальша розробка Північною Кореєю ядерної зброї ядерної зброї КНДР є серед проблем, які викликають «найбільш конфронтаційні обставини за десятиліття» і вимагають більшої відданості запобіганню конфліктам.
«Коротко кажучи, військова міць розширюється, але заходи щодо стримування військового конфлікту — ні, і існує небагато конкретних механізмів для його запобігання», — сказала вона.
Як повідомлялося, у середу Президент Зеленський заявив членам Ради безпеки ООН, що здатність Москви накладати вето на ініціативи не дала органу можливості адекватно реагувати на вторгнення Росії в Україну. Рада безпеки складається з 15 членів, п'ять з яких є постійними і мають право вето: Китай, Росія, Франція, Велика Британія та США.
Фото: Leonardo Munoz/Getty Images