Син президента Реджепа Таїпа Ердогана, Білал, взяв участь у великому пропалестинському марші. Акція відбулася 14 жовтня у Стамбулі.


Про це The Washington Post пише з посиланням на AP, передає Укрінформ.
Так, Білала Ердогана супроводжували колишній міністр внутрішніх справ Туреччини Сулейман Сойлу та колишній спікер турецького парламенту Мустафа Сентоп.
«Прояснімо нашу сторону, ми повинні принаймні дозволити нашим почуттям бути почутими», — сказав Ердоган у коментарі Associated Press.
Натовп із понад тисячі людей ніс прапори Палестини та Туреччини, скандуючи гасла з критикою Ізраїлю та Сполучених Штатів, пишуть ЗМІ.
Нагадаємо: у низці країн, зокрема у США та Великій Британії, люди виходять на мітинги на знак підтримки палестинського угруповання ХАМАС. Посадовці деяких із цих держав засудили демонстрації та висловили підтримку Ізраїлю.