Німеччина шукає юридичні механізми, які дозволять її депортовувати з країни прихильників ХАМАСу.

Про це заявила міністр внутрішніх справ Німеччини Ненсі Фезер, пише Bild.
“Ми не толеруватимемо антисемітські й антиізраїльські заклики чи насильство. Прихильники ісламістських вбивць мусять покинути Німеччину. Ми використаємо усі юридичні механізми, аби депортувати прихильників ХАМАСу”, - сказала Фезер.
Зауважимо, що минулого тижня у кількох містах Німеччини відбулися мітинги на підтримку вторгнення на територію Ізраїлю. Влада країни посилила захист єврейських та ізраїльських установ, аби завадити можливим провокаціям.