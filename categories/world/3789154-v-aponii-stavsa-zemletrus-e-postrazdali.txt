Землетрус магнітудою 5,8 зафіксували в японській префектурі Аоморі.

Як передає Укрінформ, про це повідомляє Сіньхуа із посиланням на місцеву владу.
За даними Японського метеорологічного агентства (JMA), землетрус стався о 06:01 за місцевим часом на глибині 50 кілометрів. Загрози виникнення цунамі не було.
Місцева пожежна служба повідомила, що двоє підлітків постраждали від розбитого скла.
Як повідомлялося, 12 листопада в районі острова Нова Ірландія у Папуа-Новій Гвінеї стався землетрус магнітудою 5,9.
Фото: pixabay.com