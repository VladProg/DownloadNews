В Російській Федерації після вибухів та пожежі в аеропорту Таганрога загарбники тимчасово перебазували частину своїх бойових гвинтокрилів в аеропорт Маріуполя.

Як передає Укрінформ, про це у Телеграмі повідомив радник міського голови Маріуполя Петро Андрющенко.
«Після вибухів та пожежі в аеропорту Таганрога русня частково та тимчасово перебазувала частину бойових гвинтокрилів в район Маріупольського аеропорту. Вже не знають де безпечно сховати?» - написав Анрющенко.
Як повідомлялося, в Російській Федерації на аеродромі в місті Таганрог після вибуху запалали гвинтокрили.
На тимчасово окупованих російськими військами територіях України, зокрема у Криму, все частіше лунають вибухи, знищуються ворожі склади зброї, військової техніки та жива сила противника. Також загарбникам не дають спокійного життя на окупованих територіях українські партизани.
Фото ілюстративне