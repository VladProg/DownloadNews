В американському штаті Іллінойс буревій здійняв хмари пилу над фермерськими полями та спричинив десятки автомобільних аварій, внаслідок яких загинули щонайменше шестеро осіб.

Як передає Укрінформ, про це повідомляє AP.
Офіцер поліції штату Іллінойс Райан Старрік повідомив, що у ДТП, що сталася вранці, потрапили від 40 до 60 автомобілів та декілька тягачів, два з яких загорілися.
За його словами, щонайменше шестеро людей загинули у ДТП, а понад 30 людей були доставлені до лікарень з різними травмами.
Причиною аварії став сильний вітер, що здуває пил з сільськогосподарських земель та призводить до нульової видимості на автошляхах.


Згідно з даними Національної метеорологічної служби, швидкість вітру під час буревію коливалася від 56 до 74 км/год.
Як повідомляв Укрінформ, унаслідок торнадо, що пронеслося штатом Міссурі у центральній частині США, загинули щонайменше п’ятеро людей.
Фото: Фото: WICS via CNN Newsource