У нідерландському місті Блейсвейк, що у провінції Південна Голландія, правоохоронці виявили вантажівку яка перевозила 7700 кілограмів кокаїну.

Про це повідомляє Укрінформ із посиланням на NOS.
“У Блейсвейку було затримано шістьох чоловіків, які вивантажували 7700 кілограмів кокаїну з вантажівки”, - йдеться у повідомленні.
Зазначається, що серед затриманих - троє громадян Нідерландів, двоє бельгійців, а також водій-поляк. При цьому поліція не виключає нових арештів у цій справі.
За попередніми оцінками, вартість вилучених наркотиків становить близько 200 мільйонів євро.
Як повідомляв Укрінформ, Служба безпеки України спільно з правоохоронними органами Румунії та Німеччини ліквідували масштабний канал контрабанди важких наркотиків з Ірану до Європейського Союзу.
Фото: ANP