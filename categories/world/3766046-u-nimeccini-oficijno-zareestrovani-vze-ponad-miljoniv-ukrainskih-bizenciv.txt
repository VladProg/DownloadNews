Наразі в ФРН офіційно зареєстровані 1,068 млн шукачів притулку з України.

Дані повідомив журналістам на брифінгу речник Міністерства внутрішніх справ ФРН Максиміліан Калль, передає Укрінформ.
«На кінець року, станом на 31 грудня 2022 року, у Німеччині перебувало 1 045 815 осіб, які втекли до Німеччини від російсько-загарбницької війни в Україні. На початок вересня цього року ми були на рівні 1,086 млн», - поінформував речник.
Ці люди зареєстровані в Центральному реєстрі іноземців.
При цьому за останні місяці з реєстру було виключено 200 тис. осіб, які залишили Німеччину.
Калль нагадав, що війна Росії проти України спричинила найбільший потік біженців у Європі після Другої світової війни упродовж короткого часу. На піку, в березні-квітні минулого року, на Берлінському вокзалі фіксувалося по 15-16 тисяч українців у день.
Речник також нагадав, що строки надання захисту продовжувалися вже кілька разів і, як очікується, днями будуть продовжені знову.