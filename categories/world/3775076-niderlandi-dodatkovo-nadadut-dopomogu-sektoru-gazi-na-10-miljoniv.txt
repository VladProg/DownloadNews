Уряд Нідерландів надасть додаткову допомогу сектору Гази на 10 млн євро.

Про це повідомляє Укрінформ із посиланням на The Economic Times.
“Уряд Нідерландів оголосив про виділення додаткової гуманітарної допомоги сектору Газа на €10 млн. Про це повідомило інформаційне агентство ANP із посиланням на міністра зовнішньої торгівлі та розвитку співробітництва Лізе Шрайнемахер”. – йдеться у повідомленні.
Міністр зазначила, що гроші призначені для закупівлі ліків, продуктів та води.
Як повідомляв Укрінформ, Всесвітня організація охорони здоров'я заявила, що не може доставити допомогу і медикаменти в Газу, що ставить під загрозу життя 84 000 вагітних жінок.
Спеціальне агентство ООН у справах палестинських біженців попередило в понеділок, що в Газі, яка перебуває в облозі, не вистачає мішків для трупів.
Фото: Majdi Fathi/NurPhoto via Getty Images