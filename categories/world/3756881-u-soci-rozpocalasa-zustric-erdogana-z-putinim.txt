У Сочі розпочалася зустріч президентів Туреччини та Росії, головною темою якої є відновлення дії Чорноморської зернової ініціативи.

Про це повідомляє Укрінформ із посиланням на CNN Türk.
«Рішення, яке ми приймемо щодо зерна, є дуже важливим», - сказав перед зустріччю президент Туреччини Ердоган.

Він також зазначив, що окрім «зернового коридору», на зустрічі йтиметься про двосторонні торговельні відносини, співпрацю в енергетичній сфері, перехід на розрахунки в нацвалюті та інші питання.

Як повідомляв Укрінформ, раніше турецькі ЗМІ писали про те, що серед тем перемовин буде також питання обміну полоненими.
Фото: АА