На сході Буркіна-Фасо внаслідок нападу на військовий пост загинули 33 солдати.

Про це повідомляє Reuters, передає Укрінформ.
"У результаті нападу на військовий загін на сході Буркіна-Фасо в четвер загинули 33 солдати і 12 дістали поранення", - йдеться у повідомленні.
В армії країни заявили, що напад було скоєно на військовий загін Уґару. Оточені солдати вбили щонайменше 40 нападників до прибуття підкріплення.
Буркіна-Фасо є однією з кількох західноафриканських країн, які борються з ісламістським повстанським рухом, який протягом десяти років поширився з Малі. Конфлікст спричинив смерті тисячі людей і змусив залишити домівки понад 2 мільйони осіб.
Як повідомляв Укрінформ, 15 квітня невідомі озброєні особи вбили 40 людей і поранили ще 33 під час нападу на військових та добровольців Сил оборони Буркіна-Фасо.
Фото з сайту ilkha.com