Біля південного узбережжя Аляски стався землетрус магнітудою 7,2, після якого було оголошено попередження про цунамі.

Як передає Укрінформ, про це повідомляє CNN.
Землетрус зафіксували увечері в суботу за 88,5 км на південний захід від міста Сенд-Пойнт, штат Аляска, на глибині майже 21 кілометр, поінформували в американському Центрі з попередження про цунамі.
Через землетрус було оголошено попередження про цунамі для деяких штатів поблизу Алеутських островів.
Обсерваторія вулканів Аляски надіслала повідомлення про загрозу для вулкана Шишалдін. Перед цим вулкан викинув стовп попелу.
На вулкані Шишалдін нині діє «вахта». За даними обсерваторії, сейсмічні поштовхи почали збільшуватися в суботу близько 17:00 за місцевим часом.
Як повідомляв Укрінформ, поблизу південно-західного узбережжя Мексики 14 липня стався землетрус магнітудою 6,3.
Фото: pixabay.com