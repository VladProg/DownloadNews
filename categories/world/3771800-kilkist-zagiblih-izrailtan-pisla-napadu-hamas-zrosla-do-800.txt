Орієнтовна кількість загиблих під час нападу ХАМАСу та подальших бойових дій зросла до 800 осіб.

Як передає Укрінформ, про це повідомляє The Times of Israel.
Водночас у міністерстві охорони здоров'я Ізраїлю заявляють, що станом на сьогодні вдень до лікарень доставлено 2506 постраждалих внаслідок бойових дій, зокрема 23 людини у важкому стані.
Як повідомлялося, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися на територію країни, одночасно завдаючи масованого ракетного удару.
Внаслідок атак ХАМАС в Ізраїлі загинули сотні людей. Серед загиблих - дві громадянки України.
Ізраїль офіційно оголосив стан війни, уперше з часів війни Судного дня 1973 року.
Фото: АА