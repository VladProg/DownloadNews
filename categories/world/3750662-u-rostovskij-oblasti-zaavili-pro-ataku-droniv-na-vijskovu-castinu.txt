Два дрони-камікадзе впали в ніч на неділю, 20 серпня, на території військової частини в Ростовській області Росії.

Як передає Укрінформ, про це у Телеграмі написав губернатор регіону Василь Голубєв.
«Два дрони впали на території військової частини в Каменську, ще один - за кілометр на північ від Новошахтинська. Жертв і руйнувань внаслідок падіння дронів немає», - переконує він.
За словами Голубєва, по БПЛА «успішно відпрацювали» системи радіоелектронної боротьби (РЕБ). Він стверджує, що «ППО не застосовувалася через малий розмір цілі».
Як повідомляв Укрінформ, у будівлі вокзалу в російському місті Курськ зайнявся дах – за попередніми даними, це сталося внаслідок падіння безпілотника.