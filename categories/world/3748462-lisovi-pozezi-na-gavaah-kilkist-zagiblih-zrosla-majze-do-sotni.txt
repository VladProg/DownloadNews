Кількість жертв під час лісових пожеж на гавайському острові Мауї зросла до 99.

Як передає Укрінформ, про це повідомляє Reuters.
Пошукові команди з собаками прочесали всього 25% зони лиха в Лахайні. До цих вихідних очікується дослідити 80-85% площі пожежі. У цьому зв’язку кількість жертв може зрости. Зниклими безвісти поки вважаються тисячі осіб.
Понад 3200 жителів Гаваїв зареєструвалися для отримання федеральної допомоги, і очікується, що це число зросте, сказав журналістам Джеремі Грінберг, директор операцій з реагування Федерального агентства з надзвичайних ситуацій США (FEMA).
За даними FEMA, вартість відновлення історичного міста-курорту на острої Мауї – Лахайни – оцінюється в $5,5 млрд. Полум'я пошкодило або зруйнувало понад 2200 будівель і спалило понад 850 гектарів землі.
Як повідомлялося, небезпечні лісові пожежі швидко охопили острів Мауї через спекотні умови, спричинені посухою в поєднанні з потужними вітрами. На всій території острова оголошено надзвичайний стан. Раніше повідомлялося про 96 жертв унаслідок вируючої стихії.
Фото: SCANPIX/AP PHOTO/The Maui News/Matthew Thayer