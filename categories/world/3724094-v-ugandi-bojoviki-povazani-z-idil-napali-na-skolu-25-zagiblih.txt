Щонайменше 25 людей вбили в школі на заході Уганди бойовики, пов'язані з терористичним угрупованням "Ісламська держава" (ІДІЛ).

Як передає Укрінформ, про це повідомляє BBC.
Ще вісім осіб залишаються у критичному стані в лікарні після нападу на середню школу Лубіріра в Мпондве.
У поліції заявили, що атаку в п'ятницю здійснили Союзні демократичні сили – угандійська група, яка базується в Демократичній Республіці Конго (ДРК) та підпорядковується "Ісламській державі".
Правоохоронці додали, що солдати переслідують бойовиків, які втекли до Національного парку Вірунга в ДРК.
Як повідомляв Укрінформ, понад 40 цивільних осіб загинули внаслідок нападу ополченців на табір для переміщених осіб у провінції Ітурі на сході Демократичної Республіки Конго у понеділок, 12 червня.
Фото з сайту telugustop.com