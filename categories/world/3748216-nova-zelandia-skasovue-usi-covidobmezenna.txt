Нова Зеландія з 15 серпня скасовує усі обмеження, пов’язані з коронавірусом.

Як передає Укрінформ, про це повідомляє Сіньхуа.
Міністр охорони здоров’я Айша Верралл сказала, що попри прогнозовані коливання випадків COVID-19 від тижня до тижня, загальна кількість випадків зараження, рівень стічних вод з вірусом і кількість госпіталізацій в країні з початку червня мають тенденцію до зниження.
Вона додала, що за останній місяць кількість зареєстрованих випадків зараження коронавірусом досягла найнижчого рівня з лютого 2022 року і що станом на зараз Нова Зеландія, швидше за все, подолала пік грипу.
Окрім цього, рівень імунітету населення країни дозволяє країні безпечно скасувати вимоги щодо COVID-19.
Підхід до боротьби з коронавірусом у Новій Зеландії перейшов від екстреного реагування до сталого довгострокового лікування, зауважила міністр.
Як повідомляв Укрінформ, у травні цього року Всесвітня організація охорони здоров’я скасувала статус пандемії COVID-19.