У Саудівській Аравії у суботу організують позачерговий спільний ісламсько-арабський саміт, присвячений ситуації в секторі Гази.

Про це повідомляє Reuters, передає Укрінформ.
Як зазначається, спочатку було заплановано проведення в Ер-Ріяді окремо позачергових самітів Організації ісламського співробітництва і Ліги арабських держав, але після консультацій було вирішено об'єднати заходи.
Спільна зустріч «буде проведена у відповідь на виняткові обставини у палестинському секторі Гази, оскільки країни відчувають необхідність об'єднати зусилля і виступити з єдиною колективною позицією», заявили у МЗС Саудівської Аравії.
Як повідомляв Укрінформ, Ізраїль погодився запровадити щоденні чотиригодинні гуманітарні паузи в районах вздовж гуманітарних коридорів та активних бойових дій на півночі сектору Гази.
Прем’єр-міністр Ізраїлю Беньямін Нетаньягу заявив, що Газа після закінчення війни залишатиметься під контролем Армії оборони Ізраїлю.
Фото ілюстративне