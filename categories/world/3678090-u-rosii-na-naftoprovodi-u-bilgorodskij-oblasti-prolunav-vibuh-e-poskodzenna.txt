У росії на підстанції нафтопроводу «Транснафта-дружба» у Білгородській області в п’ятницю пролунав вибух, повідомляється про атаку безпілотника.

Як передає Укрінформ, про це повідомляє в суботу Телеграм-канал Baza.
«Атака сталася вранці третього березня. БПЛА, що прилетів з боку України та споряджений саморобним вибуховим пристроєм, врізався у порожній резервуар ємністю 3000 тонн. В результаті в резервуарі утворилася дірка площею 1 кв. метр», – йдеться у повідомлення.
Заявляється, що з підстанції евакуйовано чотирьох людей, постраждалих немає.
Після початку повномасштабного російського вторгнення в Україну в рф регулярно заявляють про атаки безпілотників на її території.
Фото: Транснафта, ілюстративне