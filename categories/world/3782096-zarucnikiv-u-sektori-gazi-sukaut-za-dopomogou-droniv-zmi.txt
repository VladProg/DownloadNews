Сполучені Штати використовують розвідувальні дрони для пошуку у секторі Гази заручників, захоплених ХАМАСом під час нападу на Ізраїль 7 жовтня.

Про це повідомляє Reuters із посиланням на американських посадовців, передає Укрінформ.
За словами співрозмовників, США запускають безпілотники для збирання розвідувальної інформації над сектором Гази, щоб допомогти знайти заручників.
Як повідомлялося, вранці 7 жовтня палестинське ісламістське угруповання ХАМАС здійснило напад на Ізраїль. Бойовики прорвалися в країну, одночасно завдаючи масованого ракетного удару. Вторгнення супроводжувалося масовими вбивствами мирного населення.
Також були викрадені та вивезені до сектору Гази сотні людей - за даними ЦАХАЛа, підтверджено викрадення щонайменше 245 людей.