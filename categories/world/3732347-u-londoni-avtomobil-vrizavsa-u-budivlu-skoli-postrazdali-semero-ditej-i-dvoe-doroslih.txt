У Лондоні семеро дітей і двоє дорослих постраждали внаслідок того, що автомобіль врізався у будівлю початкової школи в районі Вімблдон.

Про це повідомляє ВВС, передає Укрінформ.
Міська поліція зазначила, що автомобіль Land Rover врізався у будівлю початкової школи вранці у четвер.
«Водій транспортного засобу зупинився на місці події. Затриманих немає», - заявили в поліції, наголосивши, що вони не розглядають версію, пов'язану з тероризмом.

Про причини інциденту та інші деталі поки не повідомляється. Проводиться розслідування.
Щодо дев’ятьох постраждалих у поліції зауважили, що очікують нової інформації щодо їхнього стану.
Як повідомлялося, у цій школі навчаються дівчатка віком від 4 до 11 років. Вона розташована приблизно за кілометр від місця проведення Вімблдонського чемпіонату з тенісу.
Фото: BBC News