Литовський парламент визначився з часом проведення президентських виборів – перший тур відбудеться 12 травня наступного року, другий, у разі потреби, - за два тижні, 26 травня.

Як передає Укрінформ, про це повідомляє LRT.
За рішенням Сейму, одночасно з президентськими виборами у Литві відбудеться референдум про легалізацію множинного громадянства.
Соціологічні служби спробували з'ясувати, за кого б голосували виборці, якби в другий тур пройшли нинішні президент Гітанас Науседа та прем’єр-міністр Інгріда Шимоніте.
Згідно з даними опитування, Шимоніте отримала б від 14,3% до 30% голосів, Науседа – від 46% до 70%.
Президент, який обирається прямим голосуванням на п'ять років, є главою Литовської держави. Він може обіймати цю посаду не більше двох термінів. Президент займається закордонними справами та національною безпекою, а також є головнокомандувачем збройних сил.
Фото: АА