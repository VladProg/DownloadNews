США оголосили про евакуацію свого посольства в Лівані, повідомляють ізраїльські ЗМІ.

Про це передає Укрінформ з посиланням на Israel National News.
Ці заходи вживаються на тлі побоювань, що терористична організація Хезболла може втягнути Ліван у новий конфлікт з Ізраїлем. За даними медіаресурсу, громадянам США рекомендовано виїхати з країни.
Водночас вебсайт Посольства США в Лівані закликає громадян США «в усьому регіоні й надалі дотримуватися обережності», особливо поблизу будь-яких великих зібрань чи протестів та уникати поїздок до лівансько-ізраїльського прикордонного району.
Як повідомляв Укрінформ, У вівторок увечері бойовий гелікоптер Ізраїлю завдав удару по посту угруповання Хезболла на півдні Лівану. Це сталося після удару по ізраїльській бронетехніці неподалік від ізраїльського міста Авівім.
Вранці 7 жовтня палестинське ісламістське угруповання ХАМАС розпочало атаку на Ізраїль. Бойовики вторглися в країну, одночасно завдаючи масованого ракетного удару.
Ізраїль офіційно оголосив стан війни.
Кількість загиблих внаслідок атак ХАМАС людей сягнула 900 осіб. Серед загиблих – двоє громадянок України.
США, ЄС, Україна та низка інших держав засудили атаки по Ізраїлю.
ЗМІ розповсюдили відеозаяву бойовиків угруповання Хезболли про готовність до ракетних ударів з протикорабельних берегових комплексів по території Ізраїлю. Зокрема, йдеться про іранський комплекс Noor, а також про російський "Бастион" з ракетами "Онікс".