Влада Білорусі вкотре продовжила спільні з РФ військові навчання - цього разу щонайменше до 1 жовтня.

Про це повідомляє Беларускі Гаюн, передає Укрінформ.
Зокрема, навчання на 227-му загальновійськовому полігонах "Борисівський", "Брестському" 38 одшбр продовжено до 30 вересня; полігонах "Гозький" 6 омбр (Гродненський район), "Осиповицький" 51 абр, 212-му "Німан" (Новогрудський район) - до 29 вересня; 230-му загальновійськовому полігоні "Обуз-Ліснівський" (Барановицький район),; 174-му навчальному полігоні ВПС та військ ППО "Доманова" (Івацевицький район), полігоні "Лепельський" 19 омбр - до 1 жовтня.
Військові навчання Білорусі й РФ проходять безперервно з 29 квітня 2022 року, тобто вже 74 тижні.
Як повідомляв Укрінформ, речник Державної прикордонної служби Андрій Демченко заявив, що військові навчання у Білорусі, активна фаза яких має відбутися найближчими днями, значної загрози Україні не становлять.
Командувач Об'єднаних сил ЗСУ Сергій Наєв заявив, що Сили оборони посилюють пильність у зв'язку з військовими навчаннями у Білорусі.
Фото: Белта