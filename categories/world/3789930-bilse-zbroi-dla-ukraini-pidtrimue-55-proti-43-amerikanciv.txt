Загалом 55% американців підтримують продовження військової допомоги Україні, причому більшість із них – демократи, тоді як значна частина республіканців висловлюються за те, щоби припинити таку допомогу.

Про це свідчать результати загальнонаціонального опитування NBC News, оприлюдненого у вівторок, передає Укрінформ.
Так, на запитання про виділення додаткових фондів та постачання більшої кількості військової допомоги в Україні, 55% висловилися позитивно. Причому, 26% наголосили, що твердо підтримують, 29% зазначили, що схиляються до цього. Водночас 43% американців сказали, що виступають проти.
У розподілі за партійною прихильністю, подальшу допомогу Україні підтримали 77% демократів та 35% республіканців. Більшість із тих, хто виступає проти підтримки нашої держави заявили, що вважають наступним кандидатом у президенти Дональда Трампа.
Як повідомляв Укрінформ, у понеділок відбувся візит міністра оборони США Ллойда Остіна до Києва, під час якого він заявив, що Сполучені Штати підтримуватимуть Україну зараз, а також у майбутньому.
Фото: ОП