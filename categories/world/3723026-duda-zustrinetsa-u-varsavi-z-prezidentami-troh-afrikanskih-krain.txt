Президент Польщі Анджей Дуда зустрінеться у четвер у Варшаві з президентами Коморських островів, Замбії та Південно-Африканської республіки (ПАР).

Про зустрічі Дуди з президентами трьох африканських країн повідомила канцелярія президента Польщі.
Раніше президент ПАР Сиріл Рамафоса поінформував, що він підтримує миротворчу ініціативу лідера КНР Сі Цзіньпіна. Відтак делегація лідерів африканських країн вирушає з візитами до України і Росії для здійснення миротворчих зусиль щодо завершення російсько-українського конфлікту.
Як повідомляв Укрінформ, у середу президент України Володимир Зеленський провів розмову з польським колегою Анджеєм Дудою. У ході розмови президенти обговорили ситуацію на полі бою, потреби українських захисників, а такоє узгодили подальші кроки в контексті підготовки до саміту НАТО. Зеленський подякував Польщі за виконання досягнутих домовленостей у сфері оборонної допомоги.
Фото: Przemysław Keler, KPRP