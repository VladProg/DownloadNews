Два російські літаки СУ-27 здійснили небезпечне та непрофесійне перехоплення безпілотного дрона MQ-9 Розвідувального управління ВПС США, який сьогодні, 14 березня, літав у міжнародному повітряному просторі над Чорним морем.

Як передає Укрінформ, про це йдеться у пресрелізі Командування військами США в Європі та Африці (USAREUR-AF).
«Наш дрон MQ-9 виконував звичайні операції в міжнародному повітряному просторі, коли в нього врізався російський літак, що призвело до аварії та повної втрати MQ-9. Насправді цей небезпечний і непрофесійний вчинок росіян ледь не спричинив катастрофу обох повітряних апаратів», - заявив командувач USAREUR-AF, генерал ВПС США Джеймс Б. Хекер.
Зазначається, що близько 08:03 ранку за київським часом один із російських літаків СУ-27 зачепив гвинт MQ-9, через що американським силам довелося збити MQ-9 у міжнародних водах.
У USAREUR-AF додали, що декілька разів перед зіткненням СУ-27 скидали пальне та здійснювали перед MQ-9 у непрофесійні маневри.
«Цей інцидент демонструє відсутність компетентності на додаток до того, що він небезпечний і непрофесійний», - наголосили в USAREUR-AF.
Як повідомляв Укрінформ, кілька днів тому американський ядерний бомбардувальник разом з польськими винищувачами пролетів вздовж кордону росії.