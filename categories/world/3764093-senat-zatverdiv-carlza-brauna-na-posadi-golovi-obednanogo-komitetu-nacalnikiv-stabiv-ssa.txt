Американські сенатори більшістю голосів затвердили генерала ВПС США Чарльза Брауна на посаду голови Об'єднаного комітету начальників штабів США як наступника Марка Міллі.

Як передає Укрінформ, про це повідомляє Reuters.
Сенат підтримав кандидатуру президента Джо Байдена на посаду голови Об’єднаного комітету начальників штабів 83 голосами проти 11.
Чарльз Браун — колишній пілот винищувача. Він стане лише другим темношкірим офіцером, який очолить Об’єднаний комітет начальників штабів після Коліна Пауелла два десятиліття тому.
Таким чином, чорношкірі американці вперше обіймуть дві найвищі посади в Пентагоні, що є важливою віхою для інститутів у галузі оборони США.
Міністр оборони США Ллойд Остін вже привітав Брауна із затвердженням на посаду.
AP зазначає, що Браун стане наступником Марка Міллі після того, як він вийде на пенсію наприкінці цього місяця.
Як повідомляв Укрінформ, Головнокомандувач Збройних сил України Валерій Залужний розповів голові Об’єднаного комітету начальників штабів США генералу Марку Міллі про перебіг наступальної операції.
Фото: Andy Morataya/USAF