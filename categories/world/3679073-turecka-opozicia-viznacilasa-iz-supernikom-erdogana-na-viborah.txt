Лідер турецької опозиції Кемаль Кілічдароглу 6 березня став головним суперником президента Реджепа Таїпа Ердогана на виборах, які відбудуться 14 травня.

Про це передає Укрінформ із посиланням на Радіо Свобода.
"Альянс із шести партій вибрав Кілічдароглу своїм кандидатом у президенти. 74-річний Кілічдароглу є головою другої за величиною партії в країні, Республіканської народної партії", - йдеться у повідомленні.
Нагадаємо: президентські вибори у Туреччині мають відбутися 14 травня. Вони вирішать, чи країна йтиме в бік демократичного курсу або продовжить все більш авторитарне правління Ердогана на третє десятиліття.
Вибори є найскладнішими для чинного президента за весь час його 20-річного правління і відбуваються на тлі економічних потрясінь і критики реакції уряду на руйнівний землетрус минулого місяця.