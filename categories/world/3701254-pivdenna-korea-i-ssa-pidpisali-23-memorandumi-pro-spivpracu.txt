Південна Корея і Сполучені Штати Америки підписали 23 меморандуми стосовно посилення співпраці в передових галузях промисловості та енергетики.

Як передає Укрінформ, про це повідомляє Yonhap.
Зазначається, що стратегічно важливі меморандуми у сферах ядерної енергетики, виробництва акумуляторів і роботів були підписані під час заходу ділового партнерства у Вашингтоні в рамках державного візиту президента Південної Кореї Юн Сок Йоля до США.
Десять із підписаних документів стосуються сфер високих технологій. Решта 13 передбачають посилення двосторонніх зв'язків в енергетичній галузі.
Як повідомляв Укрінформ, Південна Корея має намір до 2032 року розробити високоточну керовану ракету великої дальності нового покоління.
Фото: ua.depositphotos.com