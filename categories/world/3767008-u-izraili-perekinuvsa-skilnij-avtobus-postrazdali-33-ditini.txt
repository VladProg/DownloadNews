Унаслідок аварії шкільного автобуса на заході Єрусалиму, постраждали 33 дитини.

Як повідомляє Укрінформ, про це пише Сіньхуа.

“Щонайменше 33 пасажири віком 8-12 років були доставлені до лікарень. Двоє з них отримали важкі травми, один перебуває у стані середньої важкості й 30 отримали легкі травми”, - йдеться у матеріалі.

Зазначається, що інцидент трапився на перехресті, коли автобус раптово перевернувся. “Про стан водія наразі не повідомляється”, - стверджує Сіньхуа.

У поліції наголосили, що причина аварії поки достеменно невідома і її має встановити розслідування.
“Поліція вивчає, чи не призвела поломка гальм до втрати водієм контролю над автобусом”, - додає агентство.
Як раніше повідомляло агентство, у Чорногорії автобус впав у прірву, внаслідок чого постраждали українці.