Британський монарх Чарльз ІІІ у день коронації одягне мантії з малинового та фіолетового шовкового оксамиту, у яких був його дід, король Георг VI на своїй коронації у 1937 році.

Як передає Укрінформ, про це повідомляє Reuters з посиланням на Букінгемський палац.













Переглянути цей допис в Instagram






















Допис, поширений The Royal Family (@theroyalfamily)



Чарльз III та його дружина Камілла одягатимуть два комплекти мантій під час коронаційної служби: малинові державні мантії, коли вони прибудуть на церемонію, та фіолетові мантії після служби. Мантії збережені або створені найстарішими лондонськими кравцями Ede & Ravenscroft.
Зазначається, що Камілла одягне злегка адаптовану державну мантію з коронації королеви Єлизавети 1953 року. Друга мантія була виготовлена спеціально і спирається на теми природи та навколишнього середовища.
Також повідомляється, що Камінь Скоуна, як атрибут коронації британських монархів, прибув до Лондона із Шотландії у суботу.


Фото: Susannah Ireland/Pool
Відомий як Камінь долі, він вважається священним історичним символом монархії Шотландії. Вперше з 1996 року камінь перевезли із Единбурзького замку для використання під час коронації Чарльза III.

Після коронаційної процесії Камінь Скоуна повернуть до Шотландії.
Як повідомлялося, у день коронації 6 травня вулицями Лондона пройдуть дві процесії – коронація Чарльза III та парад у напрямку до Букінгемського палацу після історичної служби, де монарх і члени королівської родини вийдуть на балкон. У святкові дні також відбудеться музичний концерт у Віндзорському замку.