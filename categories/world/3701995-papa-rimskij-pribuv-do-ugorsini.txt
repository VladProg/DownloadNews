Папа Римський Франциск у п`ятницю прибув до Угорщини із триденним візитом.

Про це повідомляє Vatican News, передає Укрінформ.
Зазначається, що літак понтифіка приземлився о 9:53 за місцевим часом в аеропорту Будапешта.
Згідно з місцевим звичаєм, Папу хлібом-сіллю зустрілися діти в національному вбранні, від імені влади – віцепрем’єр-міністр Угорщини. Також були присутні представники уряду, ієрархії та невелика група вірян.





З аеропорту Франциск поїхав до президентського палацу, де відбудеться церемонія привітання. Він також має зустрітися з главою угорського уряду Віктором Орбаном в п'ятницю.
Очікується, що під час візиту Папа Римський говоритиме про мир для України.
Як повідомляв Укрінформ, Папа Римський Франциск 27 квітня прийняв у Ватикані Прем’єр-міністра України Дениса Шмигаля.
Глава українського уряду подарував йому фотоальбом про злочини росії в Бучі, Бородянці й інших містах України.