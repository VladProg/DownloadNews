Близько 50 осіб вважаються загиблими й сотні поранено внаслідок зіткнення трьох потягів у Індії, що сталося у п'ятницю ввечері.

Як передає Укрінформ з посиланням на CNN, два пасажирські потяги й один товарний зіткнулися в місті Баласор у штаті Одіша.
Загинуло близько 50 осіб, кількість поранених перевищує 300.
На місці катастрофи працюють рятувальники, півсотні карет швидкої допомоги та кілька пожежних підрозділів.


#CoromandelExpress derails near Bahanaga station in Balasore, #Odisha. Several coaches are reported to have derailed: CPRO Southern Railway. (ANI) pic.twitter.com/2Zakb07gQq
— TOI Bhubaneswar (@TOIBhubaneswar) June 2, 2023

Один з потягів, що потрапив у аварію, – експрес, що курсує через східне узбережжя Індії між столицею Західної Бенгалії Калькуттою і південним містом Ченнай.


Visuals from the site near Bahanaga Railway Station in Balasore, where the train accident happened earlier today. pic.twitter.com/9kjBZDwJzO
— Press Trust of India (@PTI_News) June 2, 2023

Зазначається, що розгалужена залізнична мережа Індії страждає від старіння та поганого технічного обслуговування – факторів, які часто стають причиною аварій.
У 2021 році в майже 18 тис. інцидентів на залізниці по всій країні загинуло близько 16,5 тис. осіб. Більшість (67,7%) випадків стосується падіння з потягів та потрапляння людей під колеса поїздів.
Одна з найбільших аварій останніх років сталася на півночі штату Уттар-Прадеш в листопаді 2016 року, коли загинуло понад 140 осіб внаслідок сходження потяга з рейок.
Фото: ANI