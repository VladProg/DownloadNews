Президентка Грузії Саломе Зурабішвілі у п'ятницю, 31 березня, звернеться до парламенту та народу з доповіддю з найважливіших питань становища країни.

Як передає Укрінформ, про це повідомляє Грузия Online.
Позачергове засідання парламенту Грузії, на якому Зурабішвілі виступить зі щорічною доповіддю, розпочнеться 31 березня о 12:00.
За наявною інформацією, на засідання парламенту запросили членів уряду, дипломатів, голів автономних республік, голову Верховного суду, мера Тбілісі та голову столичних муніципальних зборів (сакребуло) та інших.
Після виступу президента з доповіддю виступатимуть голови фракцій та політичних груп грузинського парламенту.
Як повідомляв Укрінформ, Берлін підтримує прагнення народу Грузії стати частиною європейської родини.