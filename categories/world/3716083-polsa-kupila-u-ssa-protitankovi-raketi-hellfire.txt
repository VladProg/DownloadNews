Польща підписала контракт на купівлю у США протитанкових ракет класу “повітря-земля ” Hellfire.

Про це повідомив у вівторок у Твіттері віцепрем’єр, міністр національної оборони Польщі Маріуш Блащак, передає Укрінформ.
“Сьогодні ми підписали контракт на поставку ракет Hellfire. Вони використовуватимуться як озброєння для вертольотів підтримки AW149, а в перспективі - для ударних вертольотів AH-64E Apache Guardian”,- написав Блащак.
Як відомо, протитанкова керована ракета класу “повітря-земля” AGM-114 Hellfire запускається із закритої позиції без прямого візуального контакту з ціллю з гелікоптерів, літаків, безпілотників, а також наземних засобів.
Як передавало агентство, Конгрес США схвалив закупівлю Польщею 800 керованих протитанкових ракет класу “повітря-земля” Hellfire.
Торік Норвегія передала Україні 160 протитанкових ракет Hellfire, пускові установки та блоки наведення.