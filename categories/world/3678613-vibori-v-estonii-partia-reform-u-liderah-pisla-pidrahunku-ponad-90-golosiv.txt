Після обрахування 92% голосів виборців, включаючи подані електронним способом, на виборах у парламент Естонії, Рійгікогу, в лідери вийшла Партія реформ зі значним відривом від інших політсил.

Про це повідомляє Укрінформ з посиланням на національного мовника ERR.
За цими даними Партія реформ набирає 32% голосів (38 мандатів), консервативно-популістська партія EKRE – 15,7% (17 депутатських місць), Центристська партія – 14,3% (15), партія Eesti 200 (13,7% - 14 місць).
Далі йдуть Соціал-демократична партія (9,4% - 9 місць) та Isamaa/Вітчизна (8,3% - 8 місць). Решта партій, що беруть участь у виборах, не долають 5%-вий бар'єр.
Ці дані в цілому співпадають с прогнозами напередодні виборів, згідно з якими саме ці шість партій проходили до парламенту.
Нагадаємо, що Партія реформ є головною партією правлячої нині коаліції. Естонський парламент Рійгікогу має 101 депутатський мандат.