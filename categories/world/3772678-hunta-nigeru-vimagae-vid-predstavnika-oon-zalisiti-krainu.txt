Хунта Нігеру вимагає від глави дипломатичної місії Організації Об'єднаних Націй залишити країну протягом 72 годин.

Про це повідомляє Reuters, передає Укрінформ.
Міністерство закордонних справ Нігеру звинувачує ООН у використанні "підступних маневрів", спровокованих Францією, з метою завадити повноцінній участі Нігеру в Генеральній Асамблеї ООН минулого місяця та інших міжнародних зустрічах.
Як повідомляв Укрінформ, військові, що захопили владу у Нігері, заборонили діяльність міжнародних організацій, включаючи агентства ООН, “у зонах бойових дій”.
Режим у Нігері також зажадав виведення французьких військ невдовзі після приходу до влади наприкінці липня.