Унаслідок аварії на копальні золота у Камбоджі загинуло четверо гірників.

Як повідомляє кореспондент Укрінформу, про це пише Сіньхуа.

“Четверо людей загинуло, коли обвалилася золотодобувна шахта у провінції Кампонг Том у центральній частині Камбоджі”, - йдеться у матеріалі.
Зазначається, що всі жертви - чоловіки віком 28-38 років.

За словами представників місцевої влади, копальня була завглибшки близько трьох метрів, і правоохоронцям уже вдалося дістати з-під завалів тіла всіх загиблих.

Причина аварії поки не повідомляється.
Як повідомлялося, 6 травня у передмісті Х'юстона, штат Техас, спалахнула велика пожежа на хімічному заводі компанії Shell, є поранені.
Фото: flagi.in.ua