Китай направив кораблі військово-морських сил до Судану для евакуації своїх громадян із охопленої збройним конфліктом африканської держави.

Як передає кореспондент Укрінформу про це повідомив речник міністерства національної оборони Китаю Тань Кефей.
«Останнім часом ситуація з безпекою в Судані продовжує погіршуватися… Щоб захистити життя і майно громадян КНР, китайські військові направили кораблі військово-морських сил до Судану для евакуації китайського персоналу», - сказав Тань.
За його словами, кораблі вирушили до африканського континенту 26 квітня.
В МЗС також повідомили про роботу дипломатичного відомства над безпечною евакуацією громадян КНР із Судану.
«Ми організовуємо переїзд громадян Китаю до сусідніх із Суданом країн морем. Очікується, що цим маршрутом буде евакуйовано майже 800 осіб і ще понад 300 осіб виїде сухопутними шляхами», - сказала на брифінгу речниця МЗС Мао Нін.
Як повідомляв Укрінформ, 15 квітня після кількох днів напруженості між армією Судану та Силами швидкого реагування в Хартумі, столиці цієї африканської держави, спалахнули збройні сутички.
Бойові дії в Судані тривають, низка країн евакуюють своїх громадян.
Зокрема, Канада відрядила 200 військових для евакуації своїх громадяніз охопленої збройним конфліктом африканської держави.