Військовослужбовці Національної армії Молдови проведуть спільні навчання JCET із колегами з Румунії.

Як передає Укрінформ, про це повідомляє NewsMaker.
У Міноборони Молдови заявили, що навчання в країні відбудуться з 23 жовтня по 3 листопада.
Зазначається, що на цих навчаннях молдовські та румунські військовослужбовці виконають бойові стрільби з різних видів зброї, покращать навички командування та патрулювання. Солдати також практикуватимуться у знешкодженні боєприпасів та наданні медичної допомоги.
У відомстві додали, що навчання JCET відбуваються відповідно до плану навчання Національної армії на 2023 рік.
Як повідомляв Укрінформ, у Молдові 25-31 жовтня пройдуть спільні зі США військові навчання Aurochs Partner-2023.