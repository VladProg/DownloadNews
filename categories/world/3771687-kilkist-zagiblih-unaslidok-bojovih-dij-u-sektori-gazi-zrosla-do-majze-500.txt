Згідно з даними палестинських чиновників галузі охорони здоров'я, кількість загиблих у Секторі Гази унаслідок ударів Ізраїлю зросла до 493.

Як передає Укрінформ, про це повідомляє Al Jazeera.
Повідомляється також про понад 2 750 поранених.
Як повідомлялося, 7 жовтня з сектору Гази було завдано ракетних ударів по південних та центральних районах Ізраїлю. Десятки палестинських бойовиків на вантажівках та парапланах вдерлися на територію Ізраїлю.
Унаслідок атак ХАМАС в Ізраїлі загинули понад 700 людей.
Ізраїль офіційно оголосив стан війни, уперше з часів війни Судного дня 1973 року.