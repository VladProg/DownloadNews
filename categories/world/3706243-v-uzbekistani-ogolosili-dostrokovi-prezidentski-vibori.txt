Президент Узбекистану Шавкат Мірзійоєв за результатами референдуму щодо внесення змін до Конституції оголосив дострокові президентські вибори.

Про це повідомляє UPL24, передає Укрінформ.
На думку Мірзійоєва, після оновлення Конституції мають бути реформовані всі гілки влади. Водночас оновлений Основний закон ставить перед президентом, парламентом, урядом нагальні політичні, соціальні та економічні завдання.
Мірзійоєв керує Узбекистаном з 2016 року. Останні вибори президента відбулися в республіці 2021 року.
Згідно з прийнятими до Конституції поправками, у разі призначення президентом дострокових виборів вони мають бути проведені протягом двох місяців.
Як повідомляв Укрінформ, в Узбекистані на референдумі щодо внесення поправок до Конституції більшість громадян проголосували за зміни до Основного закону країни, які дозволять президенту Шавкату Мірзійоєву залишатися при владі до 2040 року.
Фото: upl.uz