Президент Туреччини Реджеп Тайїп Ердоган зустрінеться з президентом РФ Володимиром Путіним 4 вересня у Сочі.

Про це повідомляє СNN Türk, передає Укрінформ.
“Зустріч двох лідерів відбудеться 4 вересня в Сочі”, - зазначається у публікації.
Як повідомляв Укрінформ, міністр закордонних справ Туреччини Хакан Фідан 31 серпня вирушає у Росію з візитом, основною темою обговорення якого буде “зерновий коридор”.
Останніми тижнями Анкара активізувала зусилля щодо відновлення "зернового коридору", який був створений за посередництва Туреччини та ООН у липні 2022 року. Він дозволяв поставки зерна з чорноморських портів України, поки Росія не вийшла з угоди минулого місяця.
На початку серпня турецька сторона повідомила, що президенти Ердога і Путін у телефонній розмові домовилися про візит президента РФ до Туреччини.
Згодом стало відомо, що Ердоган сам відвідає Москву.
Фото: АА