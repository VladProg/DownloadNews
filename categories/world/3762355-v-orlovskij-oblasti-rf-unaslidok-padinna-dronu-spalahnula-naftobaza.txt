У російській Орловській області після атаки безпілотника загорілася нафтобаза.

Як передає Укрінформ, про це повідомляє російське видання Известия із посиланням на дані МНС РФ.

«Горить нафтобаза», – зазначили у міністерстві.
Водночас у телеграм-каналі Mash уточнили, що, за попередніми даними, після детонування дрону сталося займання резервуару із горючою рідиною.
Губернатор області Андрій Кличков пізніше заявив, що безпілотник впав на нежитловий об’єкт у Залізничному районі», і додав, що місце інциденту було оточене спецслужбами.
Пізніше Известия повідомили, що пожежу на нафтобазі в Орловській області загасили. Інформація щодо постраждалих та загиблих внаслідок атаки відсутня, йдеться у повідомленні.
Як повідомляв Укрінформ, 3 вересня на території нафтобази «Ручьи» у Червоногвардійському районі Санкт-Петербурга (РФ) у неділю сталася пожежа.