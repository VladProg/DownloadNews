На японську авіабазу Кадена в п’ятницю прибули винищувачі США для участі в багатонаціональних військових навчаннях.

Як передає Укрінформ, про це повідомляється на сайті Служби поширення візуальної інформації Міноборони США.
Зазначається, що винищувачі F-35A Lightning II з 354-м авіабригадою прибули до Японії з бази Військово-повітряних Ейлсон, штат Аляска, для подальшої участі у багатонаціональних військових навчаннях Northern Edge 2023-2, що пройдуть у Тихоокеанському регіоні з 2 по 21 липня 2023 року.
Як повідомляв Укрінформ, у Південну Корею 16 червня прибув американський атомний підводний човен класу «Огайо» USS Michigan, здатний нести близько 150 ракет Tomahawk.
Прибуття вперше за шість років субмарини класу «Огайо» є частиною двосторонньої угоди про посилення «регулярної видимості» стратегічних активів США на Корейському півострові у відповідь на розвиток ядерної програми Північної Кореї.
З розгортанням USS Michigan ВМС США та Південної Кореї проведуть навчання, спрямовані на посилення можливостей щодо проведення спеціальних операцій і спільної здатності протистояти ядерним загрозам з боку Північної Кореї.
Фото з відкритих джерел