Фінляндія планує заборонити в'їзд зареєстрованих у Росії автомобілів.

Про це повідомляє Yle, повідомляє Укрінформ.
Згідно з отриманою виданням інформацією, перетинати кордон більше не зможуть транспортні засоби на російських номерах, розраховані менш ніж на 10 пасажирів. У забороні на в'їзд будуть деякі винятки, про які повідомлять згодом.
Про те, коли заборона набуде чинності, поки що немає точної інформації.
Зазначається, що у питанні допуску російських машин Фінляндія збирається дотримуватися загальної лінії ЄС. Подробиці сьогодні на пресконференції має повідомити міністр закордонних справ Еліна Валтонен (Коаліційна партія).
Керівник санкційного відділу МЗС Піа Саріваара минулого тижня заявила Yle, що Фінляндія має намір обговорити це питання з іншими країнами ЄС, які межують із РФ.
Як повідомлялося, раніше Латвія, Литва та Естонія закрили в'їзд на свою територію для власників російських автомобілів.
Фінляндія посилила в'їзну політику після того, як Росія розпочала повномасштабну війну в Україні. Рух на східному кордоні знизився, проте він, як і раніше, є відносно жвавим.
Фото: Antro Valo/Yle