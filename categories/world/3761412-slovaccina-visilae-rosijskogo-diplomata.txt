Міністерство закордонних справ Словаччини оголосило про видворення дипломата, який працює в посольстві Росії в Братиславі, і викликала з цього приводу посла РФ.

Як передає Укрінформ, про це повідомляє Reuters.
«Причиною видворення є його діяльність, яка була прямим порушенням Віденської конвенції про дипломатичні відносини, і, яка була ретельно задокументована компетентними органами Словацької Республіки», — заявили у МЗС.
У міністерстві додали, що російському дипломату дали 48 годин, щоб залишити країну.
У МЗС Словаччини також додали, що викликали російського посла та закликали посольство РФ у Братиславі вести свою діяльність відповідно до Віденської конвенції.
Як повідомляв Укрінформ, Молдова заявила, що видворить 45 російських дипломатів та інших співробітників посольства через їхні «недружні дії».