У Стамбулі 9 травня почнуться слухання у справі організації та вчинення терористичного акту в центрі мегаполісу 14 листопада минулого року. Для виконавиці теракту прокуратура вимагає покарання 7 довічних ув'язнень та від 1949 до 3009 років тюрми.

Про це повідомляє Укрінформ з посиланням на інформагентство DHA.
“Вищий кримінальний суд Стамбула прийняв звинувачення та призначив слухання на 9, 10, 11 травня. Згідно з обвинуваченням, Ахлам Албашир - підозрюваній, яка заклала бомбу, визначено до 7 довічних ув'язнень за обтяжуючих обставин і від 1949 років та 6 місяців до 3009 років позбавлення волі”, - повідомляє інформагентство.
Іншим підозрюваним, у тому числі Джемілю Байику, одного з ватажків організації теракту, вимагають засудити до 7 довічних ув'язнень і позбавлення волі на термін до 3016 років і 6 місяців.
Як повідомляв Укрінформ, 13 листопада у центрі Стамбула о 16:20 за місцевим часом стався вибух, унаслідок якого загинули шестеро осіб. Поранення дістала 81 людина.
Фото: yenicaggazetesi