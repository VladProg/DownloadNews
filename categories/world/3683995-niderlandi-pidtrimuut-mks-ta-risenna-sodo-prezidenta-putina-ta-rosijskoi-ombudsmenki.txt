Нідерланди підтримують Міжнародний кримінальний суд (МКС) та рішення щодо видачі ордерів на арешт президента росії володимира путіна та російської дитячої омбудсменки марії львової-бєлової.

Про це міністр закордонних справ Нідерландів Вопке Гукстра написав у своєму твіттері.
“Я взяв до відома заяву прокурора МКС Каріма Хана щодо порушення справ проти президента путіна та марії львової-бєлової. Нідерланди підтримують МКС у його важливому завданні у боротьбі з безкарністю за воєнні злочини та злочини проти людства”, - написав він.
Він також зазначив, що “ми зробимо все можливе, щоб МКС міг безпечно та незалежно виконувати це складне завдання”.

I have taken note of the announcement of #ICC Prosecutor @KarimKhanQC to file cases against President Putin and Maria Lvova-Belova. The Netherlands supports the #ICC in its important task to fight impunity for war crimes and crimes against humanity. 1/2 https://t.co/n03xd7B4DA
— Wopke Hoekstra (@WBHoekstra) March 17, 2023

Як повідомляв Укрінформ, 17 березня 2023 року, Палата попереднього провадження Міжнародного кримінального суду (МКС) видала ордери на арешт двох осіб у контексті ситуації в Україні: володимира володимировича путіна та марії олексіївни львової-бєлової
Президента рф та уповноважену президента рф у справах дитини підозрюють у воєнних злочинах у вигляді незаконних депортації та переміщення населення, зокрема дітей, з окупованої території України, щонайменше з 24 лютого 2022 року.