Нобелівський фонд заявив, що його рішення запросити усіх послів на церемонію вручення Нобелівської премії викликало «бурхливу реакцію», через що він скасував запрошення представників Росії, Білорусі, Ірану та ультраправої партії Швеції.

Про це повідомляється на сайті фонду.
«Ми визнаємо різку реакцію Швеції, яка повністю затьмарила це повідомлення. Тому правління Нобелівського фонду вирішило повторити виняток із звичайної практики – не запрошувати послів Росії, Білорусі та Ірану на церемонію вручення Нобелівської премії у Стокгольмі», – йдеться у заяві.
Проте там додали, що на церемонію вручення престижної премії в Осло, Норвегія, будуть запрошені усі посли.
Нагадаємо, 1 вересня Нобелівський фонд змінив свою політику запрошень на вручення престижної Нобелівської премії і запросив Росію, Білорусь та Іран, а також лідера раніше забороненої ультраправої шведської партії.
Того ж дня глава уряду Швеції Ульф Крістерссон відреагував на рішення фонду, заявивши, що він був дуже здивований рішенням запросити Росію на церемонію, і що він би уникнув запрошення країни-агресора, якщо б опрацьовував це питання.
Представники одразу трьох шведських партій заявили про бойкот церемонії через рішення фонду запросити представника РФ.
Також міністр закордонних справ Естонії Маргус Тсахкна розкритикував Нобелівський фонд за запрошення росіян і білорусів на бенкет із нагоди вручення Нобелівських премій у шведському Стокгольмі.