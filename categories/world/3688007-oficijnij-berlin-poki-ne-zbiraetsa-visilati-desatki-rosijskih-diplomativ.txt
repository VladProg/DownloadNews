У Міністерстві закордонних справ Німеччини не підтвердили поширену у ЗМІ інформацію про нібито плани щодо вислання з ФРН більш як 30 російських дипломатів.

Про це сказала речниця МЗС Андреа Зассе на брифінгу в понеділок, передає кореспондент Укрінформу.
«Подібний захід наразі не передбачений», - сказала вона.
За словами речниці, у разі ухвалення будь-яких рішень про них буде «вчасно поінформовано».
Як повідомлялося, німецьке видання Focus поінформувало, що міністр закордонних справ ФРН Анналена Бербок нібито має намір вислати близько 30 дипломатів рф, які працюють на російські спецслужби під дипломатичним прикриттям.