Армія Ізраїлю вночі завдала "широкомасштабного удару" по об'єктах угруповання ХАМАС у секторі Гази.

Про це повідомляє The Guardian, передає Укрінформ.
"Близько 4:30 ранку у четвер ізраїльські військові заявили, що здійснюють "широкомасштабний удар" по цілях, що належать ХАМАСу у секторі Гази", - йдеться у повідомленні.
Подробиці операції не повідомляються.
За дадними палестинських ЗМІ, внаслідок авіаударів загинуло 15 людей, є поранені.
У Газі також заявили про авіаудар по табору біженців Джабалія, що на півночі сектору.
Міністерство охорони здоров'я Гази раніше повідомило про 1200 загиблих і близько 5600 поранених.
Як повідомляв Укрінформ, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару.
На цей час відомо про 1200 загиблих ізраїльтян, близько 3000 зазнали поранень. Доля 150 осіб, викрадених та вивезених до Сектору Гази, невідома.
Ізраїль офіційно оголосив стан війни та мобілізував 300 тис. резервістів для відповіді на терористичну атаку і вторгнення ХАМАС.
США, ЄС, Україна та низка інших держав засудили атаки по Ізраїлю.
Фото з сайту Sky News