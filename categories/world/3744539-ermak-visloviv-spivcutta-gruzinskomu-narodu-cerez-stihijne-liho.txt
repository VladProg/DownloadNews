Керівник Офісу Президента України Андрій Єрмак висловив співчуття грузинському народу через стихійне лихо у селищі Шові, що призвело до загибелі людей.

Слова співчуття він висловив у Телеграмі, передає Укрінформ.
«Висловлюю щирі співчуття грузинському суспільству у зв’язку зі стихійним лихом, яке спіткало грузинський народ», - зазначив Єрмак.
Він зауважив, що український народ сумує разом з рідними і близькими загиблих.
«Бажаємо найскорішого одужання усім постраждалим внаслідок зсуву ґрунту в районі селища Шові», - резюмував керівник Офісу Президента.

Як повідомляв Укрінформ, у грузинському курортному селищі Шові вдень 3 серпня стався зсув ґрунту. У Міністерстві внутрішніх справ Грузії заявили, що кількість жертв збільшилась до одинадцяти осіб.