Директор Британського музею Гартвіг Фішер оголосив про відставку після серії крадіжок експонатів.

Про це повідомляє BBC, передає Укрінформ.
«Очевидно, що Британський музей не відреагував так комплексно, як мав би, на попередження у 2021 році та на проблему, яка зараз стала очевидною. Відповідальність за це зрештою має лежати на директорі. Я запропонував свою відставку голові ради директорів і піду, щойно буде визначений тимчасовий керівник», - заявив він.
Sky News зазначає, що раніше музей звільнив старшого куратора після того, як було виявлено крадіжку близько 2000 артефактів, які коштують мільйони фунтів стерлінгів.
Серед зниклих предметів - золоті та ювелірні вироби, коштовне каміння.
Як повідомляв Укрінформ, з музею в норвезькому місті Берген викрали 400 експонатів часів вікінгів.
Фото: ВВС