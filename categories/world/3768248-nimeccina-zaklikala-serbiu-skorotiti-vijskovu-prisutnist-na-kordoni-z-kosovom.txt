Міністерство закордонних справ Німеччини закликало Сербію зменшити кількість військ на кордоні з Косовом.

Відповідний допис МЗС ФРН розмістило в соцмережі X, передає Укрінформ.
«Треба уникати подальшої ескалації між Сербією та Косовом. Важливо, щоб Сербія без зволікань скоротила свої війська на кордоні з Косовом», - вказується в повідомленні.


Further escalation between #Serbia & #Kosovo must be avoided. It is important that Serbia reduces its troops at the border to Kosovo without delay. Together with our partners, we are in direct contact with the parties involved. The political process needs to continue urgently.
— GermanForeignOffice (@GermanyDiplo) September 30, 2023

У зовнішньополітичному відомстві Німеччини додали, що спільно з партнерами підтримують прямий контакт із залученими сторонами.
«Необхідно терміново продовжити політичний процес», - наголосили в МЗС.
Як повідомляв Укрінформ, унаслідок сутичок з озброєними нападниками у селі Банська на півночі Косова 24 вересня загинув поліцейський, ще троє дістали поранення.
У Косові вважають, що за озброєним угрупованням, яке влаштувало засідку на поліцейських, стоїть Сербія.
Уряд Сербії заперечує причетність до озброєного угруповання.