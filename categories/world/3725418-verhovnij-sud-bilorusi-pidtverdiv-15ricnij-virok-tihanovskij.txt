Білоруський Верховний суд 20 червня розглянув апеляцію лідерки білоруської опозиції Світлани Тихановської, засудженої заочно до 15 років позбавлення волі, і залишив вирок без змін.

Про це повідомляється на сайті суду, передає Укрінформ.
«Апеляційним визначенням судової колегії у кримінальних справах Верховного Суду Республіки Білорусь вирок Мінського міського суду від 6 березня 2023 року за звинуваченням Тихановської С.Г. у скоєнні злочинів... залишено без зміни, а апеляційна скарга - без задоволення. Вирок набрав законної сили», - йдеться у повідомленні.

Як повідомляв Укрінформ, на початку березня Мінський міський суд заочно засудив лідерку білоруської опозиції Світлану Тихановську до 15 років колонії загального режиму
Іншого лідера білоруської опозиції - Павла Латушка - той же суд заочно засудив до 18 років позбавлення волі. Його було визнано винним за тими ж статтями, як і Тихановську («змова, вчинена з метою захоплення державної влади неконституційним шляхом; створення екстремістського формування та керівництво таким формуванням; публічні заклики до захоплення державної влади»).
На виборах, що відбулися у серпні 2022 року, ЦВК Білорусі визнав переможцем Олександра Лукашенка. Незалежні спостерігачі повідомляли про численні порушення та вкидання під час виборів, а також про те, що справжнім переможцем стала Тихановська.