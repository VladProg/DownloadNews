У Лондоні тисячі людей у суботу взяли участь у пропалестинській демонстрації, закликаючи до припинення вогню в Газі. Поліція арештувала вже понад 80 осіб.

Про це повідомляє BBC, передає Укрінформ.
За даними поліції, у протесті в Лондоні взяли участь понад 300 тисяч людей. В ході свого маршу протестувальники з палестинськими прапорами закликали до припинення вогню у Газі. Вони вирушили від Гайд-парку та завершать свою ходу біля посольства США.
До протестувальників приєдналися екслідер лейбористів Джеремі Корбін та чинний член парламенту Джон МакДоннелл.


Лондонська поліція також попереджала про ризик зіткнень між пропалестинськими демонстрантами та ультраправими групами. Правоохоронці повідомили, що заарештували на вулиці Тачбрук 82 особи.

«Вони є частиною великої групи контрпротестувальників, за якими ми спостерігали, і які намагалися вийти на головний марш протесту», — йдеться в заяві поліції.
Як повідомляв Укрінформ, наприкінці жовтня у Лондоні пройшов 100-тисячний «Марш за Палестину».
У Франції також пройшли масові акції підтримку палестинського народу і цивільних мешканців сектору Гази.
Фото: BBC, PA Media, Sky Pool