У графстві Камбрія, у вбиральні місцевого пабу знайшли документи з грифом "таємно", що стосуються роботи підводного човна HMS Anson Королівських ВМС.

Як передає Укрінформ, про це повідомляє The Sun.
Секретні документи були знайдені у кабінці вбиральні мережі пабів Wetherspoons, на залізниці Ферніс.
У документах йдеться про внутрішню роботу атомного підводного човна. Вони використовувалися фахівцями, які вивчають, як ізолювати та розгерметизувати елементи системи на човні.

Джерело The Sun зазначило: «Пощастило, що російський шпигун не знайшов їх». Джерело також повідомило, що паб був переповнений відвідувачами, коли знайшлися секретні документи.
Як повідомляв Укрінформ, у США встановили особу лідера онлайн-групи, в якій з’явилися секретні дані Пентагону.
Фото: РА