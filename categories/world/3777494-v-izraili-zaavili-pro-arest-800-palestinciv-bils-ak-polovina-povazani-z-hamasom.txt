Армія оборони Ізраїлю заявляє, що з 7 жовтня заарештувала на Західному березі річки Йордан 800 палестинців, які перебували в розшуку, в тому числі понад 500 осіб, пов'язаних із ХАМАСом.

Про це повідомляє Times of Israel, передає Укрінформ.
За даними ізраїльських військових, за минулу ніч заарештовано 37 членів ХАМАСу.
Як повідомляв Укрінформ, підконтрольне угрупованню ХАМАС міністерство охорони здоров'я Гази заявило, що 4651 палестинець загинув та понад 14 000 зазнали поранень унаслідок бойових дій, що розпочалися після нападу бойовиків цього угруповання на Ізраїль.
Фото: Mostafa Alkharouf/Anadolu Agency via Getty Images