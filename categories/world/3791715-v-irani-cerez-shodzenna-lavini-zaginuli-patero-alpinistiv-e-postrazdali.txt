На заході Ірану під після сходження лавини біля підніжжя гори Ошторанкух загинули п’ятеро альпіністів і ще чотирьох було поранено.

Про це повідомляє AР, передає Укрінформ.
За інформацією іранських ЗМІ, команда із 9 альпіністів розпочала свою подорож у четвер, незважаючи на попередження місцевої влади про можливі ризики через погану погоду. На найвищій вершині гірського масиву Оштранкух - Сан-Боран, висота якої 4150 метрів, протягом останніх тижнів йшли сильні дощі і снігопади.
Рятувальникам вдалося витягли тіла п'яти альпіністів з-під снігу. Інші четверо постраждалих були доставлені до лікарні.
В Ірані час від часу сходять смертоносні лавини. У 2020 році серія лавин забрала життя 12 людей в гірській місцевості на північ від Тегерана.
Як повідомляв Укрінформ, у жовтні дві снігові лавини зійшли на тибетській горі Шишабангма під час підйому на її вершину групи із 52 альпіністів. Внаслідок інциденту загинули четверо людей.