Туреччина закликає до термінового гуманітарного припинення вогню в Газі та наданні гуманітарної допомоги.

Про це міністр закордонних справ Туреччини Хакан Фідан сказав у коментарі агентству “Анадолу”, на пресконференції, що відбулася в будівлі ООН у Нью-Йорку з контактною групою Організації ісламського співробітництва (ОІС) і Ліги арабських держав, повідомляє Укрінформ.
“Нам терміново потрібне гуманітарне припинення вогню. Нам терміново потрібна гуманітарна допомога”, - сказав Фідан.
Міністр повідомив, що контактна група дуже наполегливо працює над тим, щоб міжнародна спільнота виконувала свої юридичні та моральні обов’язки.
“Я вважаю, що це дуже важливо, тому що якщо ми втратимо наш моральний компас, ми втратимо свій напрям як людство”, - сказав він.
Хакан Фідан підкреслив, що міжнародна спільнота має докласти необхідних зусиль у всіх сферах, включаючи політичну та гуманітарну, а глибинні причини ізраїльсько-палестинської проблеми повинні бути вирішені швидко, важливим є рішення про створення двох держав.
Як повідомляв Укрінформ, перемир’я в Газі можуть продовжити ще на два дні.
Фото: AA