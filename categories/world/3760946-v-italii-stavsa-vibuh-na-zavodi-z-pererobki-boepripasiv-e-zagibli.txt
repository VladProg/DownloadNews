Троє людей загинули у середу в результаті вибуху на заводі італійської компанії Esplodenti Sabino у місті Казальбордіно, регіон Абруццо.

Як передає Укрінформ, про це повідомляє ANSA.

Три роки тому у грудні на цьому ж підприємстві загинули ще три людини унаслідок нещасного випадку, йдеться у повідомленні.

Esplodenti Sabino займається збором матеріалів з військових боєприпасів під час заходів з демілітаризації, відновлення забруднених об’єктів та утилізації об’єктів, що містять вибухові речовини, зокрема подушки безпеки, паски безпеки та сигнальні ракети.
Як повідомляв Укрінформ, у травні 2020 року внаслідок вибуху на заводі з виготовлення пластику у комуні Оттав'яно поблизу італійського Неаполя загинула людина, ще двоє постраждало.
Фото: chiaroquotidiano, ANSA