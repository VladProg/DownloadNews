Литовський міністр внутрішніх справ Агне Білотайте заявила, що Литва разом із сусідніми країнами регіону планує спільні навчання, щоб оцінити ефективність спільних алгоритмів щодо закриття кордону з Білоруссю.

Як передає Укрінформ, про це повідомляє Delfi з посиланням на пресконференцію Білотайте.
"Ми підтвердили, що плануємо провести певні навчання між нашими установами в регіоні та спробувати подивитися, як цей алгоритм може працювати під час таких регіональних навчань. Це передбачено, і ми плануємо це зробити", –сказала Білотайте.
Вона наголосила, що співпраця демократичних держав регіону є "серйозним сигналом" ворожим державам.

Як повідомляв Укрінформ, очільники прикордонних служб і МВС Литви, Латвії та Польщі обговорювали можливість спільного закриття кордону з Білоруссю наприкінці серпня у Варшаві.
ФОТО: DELFI / JOSVYDAS ELINSKAS