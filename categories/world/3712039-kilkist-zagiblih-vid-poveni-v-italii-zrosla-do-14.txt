Унаслідок катастрофічної повені у північному регіоні Італії Емілія-Романья загинули 14 осіб.

Про це повідомляє BBC, передає Укрінформ.

Влада міста Равенна закликає людей по змозі уникати поїздок, оскільки рівень небезпеки досі залишається найвищим - червоним. Мер Массімо Ізола назвав катастрофічною ситуацію в навколишніх селищах, які лежать на пагорбах. Там існує велика небезпека зсувів, а рятувальникам украй важко дістатися цих районів.


У регіоні евакуйовано 15 тисяч осіб. Близько половини з них мусять ночувати в готелях чи поспішно облаштованих спортивних залах.

«Там, де вода трохи спала, люди починають наводити лад у будинках, хоча багато жителів досі не можуть вийти на вулицю через високий рівень води», - ідеться в повідомленні.



Як зазначається, за 36 годин на півночі Італії випала піврічна норма опадів, збитки від стихії оцінюються в мільярди євро.
Раніше повідомлялося, що внаслідок найсильнішої за останнє століття повені чимало людей з обмеженими можливостями не можуть залишити своїх домівок.
Фото: Getty Images