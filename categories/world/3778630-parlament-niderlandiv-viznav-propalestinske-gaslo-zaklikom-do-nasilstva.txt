Парламент Нідерландів визнав гасло "Від річки до моря Палестина буде вільною" закликом до насильства.

Про це повідомляє Укрінформ з посиланням на NOS.
“На думку більшості в Палаті представників, гасло “Від річки до моря Палестина буде вільною” є закликом до насильства”, - йдеться у повідомленні.
Більшість у Палаті представників проголосила, що гасло є закликом до насильства. На їхню думку, таке гасло закликає до знищення Ізраїлю.
Гасло регулярно можна було почути на пропалестинських демонстраціях у Нідерландах.
У парламенті Нідерландів відбулися дебати за участю прем’єр-міністра Нідерландів Марка Рютте, присвячені саміту ЄС 26-27 жовтня, на якому обговорюватиметься становище на Близькому Сході.
Рютте заявив, що виступає за створення постійного гуманітарного коридору для доставки допомоги в Газу та оголошення паузи для її розподілу.
Як повідомляв Укрінформ, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів і почав знищувати військові об’єкти, а також ватажків терористів.
14 жовтня голова уряду Ізраїлю Беньямін Нетаньягу заявив про наближення «нового етапу» війни проти угруповання ХАМАС.