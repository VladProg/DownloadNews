У російському місті Ростов-на-Дону у четвер, 16 березня, загорілася будівля прикордонної служби фсб.

Як передає Укрінформ, про це повідомляє портал Великий Ростов.
Стовпи чорного диму спостерігаються у Ростові в районі Сіверсу.
За попередніми даними, там знаходиться будівля прикордонного управління фсб.
Очевидці повідомляють, що перед пожежею чули вибух. Імовірно - вибух стався на складі установи.
На місці працюють пожежники та рятувальники. Йде евакуація особового складу.
Згодом в екстрених службах регіону повідомили, що під час пожежі на території прикордонного управління фсб по Ростовській області рф знайдене тіло загиблої людини, ще дві особи постраждали.
На вулиці, де сталася пожежа, перекрито рух транспорту в обох напрямках, виставлено оточення, за яке не пускають і пішоходів.
Радник керівника Офісу Президента України Михайло Подоляк у Твіттері, що Україна не втручається у ситуацію.
"Будь-яка будівля фсб, що горить чи вибухає в рф, зокрема в ростовській області, однозначно вказує на те, що це прояв панічних настроїв, ослаблення силового контролю та переходу рф до великого внутрішнього конфлікту. Україна не втручається, але із задоволенням спостерігає", - зазначив він.
Як повідомляв Укрінформ, 11 березня у москві спалахнула пожежа в будівлі на вулиці Академіка Корольова, де розміщений офіс пропагандистського телеканалу «Спас», компанії «російська телевізійна та радіомовна мережа» та інших медіа.
Фото ілюстративне