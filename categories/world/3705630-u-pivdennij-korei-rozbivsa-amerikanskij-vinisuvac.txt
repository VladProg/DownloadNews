Американський винищувач F-16 розбився під час тренувань у суботу поблизу великої американської військової бази в Південній Кореї.

Як передає Укрінформ, про це повідомляє CNN.
Військово-повітряні сили США в Південній Кореї зазначили, що винищувач "розбився у сільськогосподарській зоні поблизу авіабази Осан приблизно о 9:45" за місцевим часом.
Повідомляється, що пілот успішно катапультувався та був госпіталізований. За попередніми даними, ніхто з цивільних не постраждав. На місці падіння літака виникла пожежа.
Причини аварії поки невідомі. Військові розпочали розслідування.
Як повідомляв Укрінформ, польоти всієї армійської авіації США тимчасово призупинені з огляду на два летальні авіаційні інциденти, що сталися протягом місяця.
Фото: Larry MacDougal/MCDOL/AP/FILE