У Міністерстві енергетики та навколишнього середовища, заявили, що частка загального імпорту природного газу Іспанії з Росії за рік зросла до 28%.

Як передає Укрінформ, про це повідомляє Reuters.
Імпорт газу Іспанії з Росії зріс на 65% у липні порівняно з тим самим місяцем у 2022 році. Водночас країна імпортувала на 14% менше газу протягом місяця, йдеться у заяві Міністерства.
У результаті частка російського газу в загальному імпорті в Іспанії, яка повністю покладається на іноземний газ, зросла до 28% у липні з 14,5% у тому ж місяці минулого року.
«Росія стала другим за величиною іспанським постачальником після Алжиру, який постачає газ до Іспанії по трубопроводу через Середземне море. Імпорт із основних країн-експортерів, таких як Нігерія, Норвегія, Катар і США, у липні скоротився», – йдеться у повідомленні.
За перші сім місяців цього року імпорт російського газу зріс на 70%, що становить 21% від загального обсягу імпорту Іспанії.
Також зазначається, що, окрім Іспанії, у період із січня по липень країни ЄС імпортували приблизно на 40% більше природного газу із Росії порівняно із аналогічним періодом у 2021 році, ще до початку повномасштабного вторгнення.
Як повідомляв Укрінформ, речник ЄС Адальберт Янц заявив, що постачання російського трубопровідного газу до країн Євросоюзу протягом року після повномасштабного вторгнення РФ в Україну скоротилося з 50% до 8% від загального газового імпорту.