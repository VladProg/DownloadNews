Жителі Ізраїлю об 11 годині 7 листопада, через місяць після терористичного нападу терористичного угруповання ХАМАС, вшанували хвилиною мовчання пам’ять загиблих.

Про це повідомляє The Times of Israel, передає Укрінформ.
Зазначається, що хвилина мовчання ознаменувала початок пам'ятних заходів по всій країні.
Прапори по всій країні були приспущені, пролунав гімн.

Фото: Yonatan Sindel/Flash90
Як повідомлялося, вранці 7 жовтня палестинське ісламістське угруповання ХАМАС здійснило напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення. Загинуло близько 1400 людей.
У заручники потрапили щонайменше 247 осіб, переважно мирні жителі.
Ізраїль офіційно оголосив стан війни, мобілізував 300 тисяч резервістів та проводить наземну операцію.
Перше фото: Albert Bannon