Американський військовий літак Osprey із вісьмома людьми на борту впав у океан біля японського острова Якусіма.

Про це повідомляє Reuters із посиланням на заяву берегової охорони Японії, передає Укрінформ.
Аварія сталася близько 14:47 за місцевим часом. Очевидці кажуть, що під час падіння літака його лівий двигун був охоплений полум’ям.
Додаткових подробиць катастрофи у береговій охороні не повідомили, як і не надали інформації про долю людей, що перебували на борту літака.
Як повідомляв Укрінформ, 21 листопада американський військовий літак перелетів злітну смугу на одній із гавайських військових баз та опинився частково підтопленим, потрапивши на мілководдя.
Фото: nationalinterest.org