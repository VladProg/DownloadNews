Прем’єр-міністр Ізраїлю Біньямін Нетаньяху розпорядився мобілізувати поліцейські та армійські резерви після того, як унаслідок нападів на Західному березі Йордану та в Тель-Авіві загинули троє людей, у тому числі італійський турист.

Про це повідомляє France24, передає Укрінформ.
В офісі прем’єр-міністра заявили, що очільник уряду "дав вказівку ізраїльській поліції мобілізувати всі резервні підрозділи прикордонної поліції та наказав Армії оборони Ізраїлю мобілізувати додаткові сили”.
Атаки відбулися після того, як Ізраїль завдав повітряних ударів і артилерійського обстрілу у відповідь на ракетний обстріл із Сектора Гази та Лівану. Армія заявила, що Ізраїль "вдарив по цілях, включаючи інфраструктуру, що належать терористичній організації ХАМАС на півдні Лівану".
Як повідомляв Укрінформ, у п’ятницю загинули дві ізраїльтянки, ще одна жінка зазнала тяжких поранень унаслідок стрілянини по цивільному автомобілю на Західному березі Йордану. Згодом надійшло повідомлення про одного загиблого, кількох поранених унаслідок двох терактів, скоєних однією людиною у Тель-Авіві.
Фото з сайту theaustralian.com.au