Те, що президент РФ Володимир Путін і його оточення роками представляли як міцність системи, виявилася найбільшою слабкістю.

Таку думку висловив експерт Німецької ради з питань зовнішніх відносин Штефан Майстер під час спілкування з іноземними журналістами в Берліні, повідомляє кореспондент Укрінформу.
За словами Майстера, спроба путчу, влаштована минулими вихідними Євгеном Пригожиним і ПВК «Вагнер», показали повною мірою «слабкість путінської системи, яка точиться навколо одної людини, персоналізована».
Влада, втративши, хай і тимчасово, монополію на насильство, була не була в змозі вести переговори, на кілька годин країна втратили управління: всі чекали на те, що скаже сам Путін, а «він у своїх зверненнях виглядав так, ніби не розуміє, що відбувається, був слабким, далеким від реальності».
«Якщо Путін не реагує, система впадає в хаос. Система не достатньо гнучка, щоби відреагувати на форс-мажор», - резюмував експерт. Він вважає, що сталася «неймовірна втрата престижу для Путіна, що для нього є дуже важким, а вся система – послаблена».
Що стосується ПВК «Вагнера», то вона не відіграватиме надалі у війні важливої ролі, вважає Майстер, ця армія вже не є потужною, як раніше. Експерт також переконаний, що модель приватних компаній, започаткована в 2014 році для ведення гібридних операцій, вичерпала себе, втратила актуальність під час справжньої війни й система мала рано чи пізно покарати Пригожина та взяти під контроль.
Путін своєю чергою, очевидно, захоче продемонструвати ще сильнішу рішучість назовні, але також посилити репресії всередині країни.
Майстер також згадав наратив багатьох західних держав, але особливо притаманний Німеччині про те, що необхідно будь-що запобігти розвалу Росії. Він назвав цей «німецький страх» проблемою. Але сьогоднішня Російська Федерація – не СРСР 1980-х років. У настільці високоперсоналізованій системі як у РФ, дуже швидко може дійти до путча, «швидше, ніж всі могли собі уявити».
Нагадаємо, минулими вихідними ПВК «Вагнера» пішла маршем на Москву, але через кілька годин сама зупинила своє просування, пояснивши це небажанням проливати кров.