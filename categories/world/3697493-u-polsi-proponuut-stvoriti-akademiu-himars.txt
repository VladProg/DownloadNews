Польська влада вийшла з ініціативою створення на території РП академії з навчання щодо обслуговування артилерійської системи HIMARS.

Про це у Твіттері написав віцепрем’єр-міністр, міністр національної оборони Польщі Маріуш Блащак, передає Укрінформ.
“Ми хочемо, щоб у Польщі було створено академію HIMARS (HIMARS Academy), де проходитимуть навчання щодо використання цієї артилерійської системи”, - повідомив Блащак.
Він зазначив, що у вівторок у Торуні (північ Польщі) проходить Європейський ракетно-артилерійський саміт, на якому обговорюватимуть деталі цього проєкту.
Міністр зауважив, що перші ракетні системи HIMARS буде доставлено до Польщі ще в цьому році.
Як відомо, Польща в 2019 році купила у США 20 комплексів HIMARS, зокрема, 18 бойових та дві навчальних, за 414 млн дол. Згодом Польща звернулася до США щодо купівлі близько 484 ракет цього типу, й американська влада дала згоду. Максимальна вартість цієї покупки оцінюється в 10 млрд дол.
Перші пускові установки HIMARS потраплять в цьому році на озброєння 15-ї механізованої бригади ЗС Польщі, що дислокується на північному сході Польщі, неподалік кордонів із Калінінградською областю рф і білоруссю.