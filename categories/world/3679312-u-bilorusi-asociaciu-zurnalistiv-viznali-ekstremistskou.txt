Білоруську асоціацію журналістів (БАЖ) визнали “екстремістським формуванням”.

Як передає Укрінформ, про це повідомляє Reform.by.
Таке рішення ухвалив кдб білорусі 28 лютого. Сьогодні, 7 березня, відомості про відповідне рішення були внесені до переліку, який веде міністерство внутрішніх справ країни.
Зазначається, що під “екстремістським формуванням” розуміється група громадян з-поміж представників неурядової громадської організації «Білоруська асоціація журналістів». Також до переліку внесено ряд представників БАЖ: Андрій Бастунець, Олег Агєєв, Борис Горецький, Ольга Ховін, Аліна Суровець, Олександр Старикевич, Змітер Лукашук, Сергій Комлач.
Як повідомляв Укрінформ, учора, 6 березня, суд у мінську заочно засудив лідерку білоруської опозиції Світлану Тихановську до 15 років ув’язнення.