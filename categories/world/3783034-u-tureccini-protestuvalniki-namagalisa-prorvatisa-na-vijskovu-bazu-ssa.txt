На сході Туреччини поліція розігнала протестувальників, які намагалися прорватися на територію американської військової авіабази "Інджирлік" в Адані.

Про це повідомляє інформагентство IHA, передає Укрінформ.
Як зазначається, учасники акції протестували проти дій Ізраїлю в Газі та підтримки його з боку США.
«Поліція визначила групі місце для протесту на бульварі Сезай Каракоч, за базою "Інджирлік". Територія була огороджена залізними бар'єрами. Однак група намагалася прорвати поліцейський кордон і проникнути на базу», - йдеться у публікації.
Повідомляється, що поліція застосувала водомети та витіснила протестувальників.
Як повідомляв Укрінформ, у жовтні посольство США в Туреччині закрило для відвідувачів консульство в Адані.
Фото: internethaber.com