Уранці в суботу на заході Франції жителі відчули сильний підземний поштовх (афтершок) після землетрусу, який стався в цьому районі напередодні ввечері.

Про це повідомляє The Connexion, передає Укрінформ.
Повідомляється, що афтершок був магнітудою 5, і найбільш відчутним він був у департаменті Де-Севр близько 4:30.
Землетруси магнітудою більше п’яти у Франції велика рідкість, останній був зафіксований у південно-східному департаменті Дром у 2019 році.
Як повідомлялося, ввечері 16 червня на більшій частині Заходу Франції, а також у столиці Парижі стався землетрус. Сила його сягала 5,3 бала за шкалою Ріхтера. Внаслідок землетрусу постраждала людина.
Також повідомляється про завдану шкоду будівлям у районі на південний захід від департаменту Де-Севр.