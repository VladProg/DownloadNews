Міністерство охорони здоров’я Гази, яке підпорядковується угрупованню ХАМАС, заявило про 11 078 загиблих від початку бойових дій після атаки на Ізраїль 7 жовтня.

Про це повідомляє Times of Israel, передає Укрінформ.
За даними відомства, серед загиблих 4 506 дітей. Крім того, поранень зазнали 27 490 людей.
Як повідомляв Укрінформ, уранці 7 жовтня палестинське ісламістське угруповання ХАМАС здійснило напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
За даними ізраїльської влади, було вбито понад 1400 людей.
Ізраїль офіційно оголосив стан війни, мобілізував 300 тисяч резервістів та розпочав наземну операцію.
Фото: AA