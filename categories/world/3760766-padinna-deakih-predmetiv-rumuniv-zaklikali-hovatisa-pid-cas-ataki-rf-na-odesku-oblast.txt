У ніч на середу, 13 вересня, влада Румунії розіслала сповіщення для кількох населених пунктів у повіті Тулча, повідомляючи про ймовірність падіння деяких об’єктів з повітряного простору на тлі атаки Росії на Одеську область.

Як передає Укрінформ, про це повідомляє Romania Journal.
«Існує ймовірність падіння деяких предметів з повітряного простору. Зберігайте спокій! Сховайтеся в підвалах або сховищах цивільного захисту. За відсутності укриття залишайтеся всередині будинку, якомога далі від вікон та зовнішніх стін», – йдеться у повідомленні, розісланому населенню.
Відбій був розісланий через близько 90 хвилин.
Інспекція з надзвичайних ситуацій Тулчі уточнила, що повідомлення було надіслано населенню восьми населених пунктів: Лункавіта, Грінду, Ісакча, Чеаталкій, Чилія, Сомова, Пардіна та Вакарені.
Подібне повідомлення RO-Alert також було видано в Галаці.
Як повідомляв Укрінформ, російські війська в ніч на 13 вересня запустили по Україні 44 ударні безпілотники типу Shahed-136/131 із трьох напрямків – Приморсько-Ахтарськ, мис Чауда і Курськ.
Основний напрямок – південні райони Одеської області, портова інфраструктура регіону.