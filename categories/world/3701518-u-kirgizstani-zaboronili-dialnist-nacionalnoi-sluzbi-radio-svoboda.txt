Ленінський районний суд Бішкека у четвер, 27 квітня, задовольнив позов Міністерства культури, інформації, спорту та молодіжної політики Киргизстана, і ухвалив закрити "Азаттик Медіа" (киргизька служба Радіо "Свобода").

Як передає Укрінформ, про це повідомляє Радио Азаттик.
Представники «Азаттик Медіа» мають намір оскаржити вердикт у вищій інстанції. За законом, вони мають на це 30 днів.
Зазначається, що 23 січня стало відомо, що Міністерство культури, інформації, спорту та молодіжної політики подало до суду позов про припинення діяльності «Азаттик Медіа» як ЗМІ.
У позові відомство зазначає, що матеріал телепередачі «Сьогодні. Азія» про конфлікт на киргизько-таджицькому кордоні, що став приводом для блокування сайтів «Азаттика», не вилучено, він поширюється у соціальних мережах.
Дії «Азаттик Медіа», на думку позивачів, суперечать вимогам закону «Про засоби масової інформації», відповідно до статті 23 цього закону не допускається пропаганда війни, насильства та жорстокості, національної, релігійної винятковості та нетерпимості до інших народів та націй.
Раніше низка міжнародних організацій, політиків, а також сотні киргизстанських діячів вимагали забезпечити безперешкодну роботу «Азаттика».
Сайти «Азаттика» заблоковані рішенням Міністерства культури, інформації, спорту та молодіжної політики Киргизстану з 26 жовтня 2022 року. У відомстві пояснили, що цей захід діятиме доти, доки матеріал, через який прийнято рішення про блокування, не буде видалено.
Адвокати «Азаттика» звернулися до суду, щоб оскаржити це рішення.
«Радіо Свобода» належить до структури Агентства США з глобальних медіа та фінансується урядом США.
Фото: RFE/RL