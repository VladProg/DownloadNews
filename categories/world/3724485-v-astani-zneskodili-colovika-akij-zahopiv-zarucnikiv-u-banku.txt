У столиці Казахстану правоохоронці провели успішну операцію із затримання чоловіка, який захопив заручників у банку Каspi.

Як передає Укрінформ, про це повідомляє Kazinform.
"Проведено успішну силову операцію в будівлі Каspi bank. Усіх заручників звільнено. Усіх співробітників вивели", - йдеться в повідомленні Міністерства внутрішніх справ Казахстану.
За інформацією відомства, усіх оглянули медики, ніхто із заручників і нападник не постраждали.
Зазначається, що переговори із зловмисником проводив міністр МВС Казахстану Марат Ахметжанов. Він також керував силовою операцією.
Як повідомляв Укрінформ, у столиці Казахстану Астані озброєний чоловік захопив заручників у будівлі банку.
Фото: Kazinform