У четвер, 9 березня, в ефірах радіостанцій і телебачення москви пролунав сигнал повітряної тривоги, проте місцева влада заявила про хакерську атаку.

Як передає Укрінформ, про це повідомляє Інтерфакс.
«На території москви в результаті зламу серверів радіостанцій і телеканалів в ефірі прозвучала інформація про оголошення повітряної тривоги. Ця інформація є хибною і не відповідає дійсності», - заявили в пресслужбі місцевого мнс.
Раніше в інтернеті поширилася інформація про оголошення повітряної тривоги у російській столиці в ефірі низки радіостанцій та телеканалів.
Як повідомляв Укрінформ, 22 лютого у низці міст росії по радіо прозвучали сигнали повітряної тривоги.