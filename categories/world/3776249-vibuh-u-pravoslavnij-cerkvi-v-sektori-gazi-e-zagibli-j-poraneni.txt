Внаслідок вибуху в православній церкві на території сектору Гази, загинули кілька людей.

Як повідомляє Укрінформ, про це пише Daily Mail.

“Газа-сіті знову зазнало руйнувань, коли кілька людей, які знайшли притулок у грецькій православній церкві, загинули унаслідок вибуху”, - йдеться у матеріалі.

Зазначається, що зведена у 12-му столітті церква святого Порфірія зазнала удару, що спричинив “значні руйнування”.

Наразі відомо про двох загиблих жінок та багатьох поранених.

Терористи ХАМАСу поклали відповідальність за удар по церкві на Ізраїль, однак перевірити цю інформацію поки не вдалося.

Як повідомляв Укрінформ, раніше палестинська сторона звинуватила Ізраїль в ударі по лікарні Аль-Ахлі у секторі Гази, внаслідок якого, за даними ХАМАС, загинули сотні людей. Водночас ізраїльські військові відкинули відповідальність за цю атаку.

Як заявили в Армії оборони Ізраїлю, удар по лікарні в секторі Гази стався внаслідок збою при запуску ракети бойовиками "Ісламського джихаду".
Фото: АА