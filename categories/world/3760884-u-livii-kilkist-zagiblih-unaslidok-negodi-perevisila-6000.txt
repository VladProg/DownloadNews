На північному сході Лівії внаслідок повені та обвалення двох гребель загинуло близько 6 тисяч людей, ще 10 тисяч вважаються зниклими безвісти.

Як передає Укрінформ, про це повідомляє Al Jazeera.
Майже 10 000 людей вважаються зниклими безвісти у Лівії після сильного шторму, який вразив східне узбережжя країни цього тижня, повідомляє Червоний Хрест.
"Кількість загиблих становить 6000 і, як очікується, зросте, оскільки операції з пошуку тіл продовжуються", - йдеться у повідомленні.
Як повідомляв Укрінформ, шторм "Даніель" насунувся на Лівію у неділю, спричинивши масштабні повені. Раніше повідомлялося про понад 5000 загиблих.
До Лівії з гуманітарною допомогою вже прибули літаки з Туреччини та Італії. Крім того, президент Об'єднаних Арабських Еміратів дав розпорядження направити до країни допомогу та пошуково-рятувальні команди.
Фото: Handout/Anadolu Agency via Getty Images