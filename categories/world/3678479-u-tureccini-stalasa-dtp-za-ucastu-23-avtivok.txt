У провінції Коджаелі на північному заході Туреччини внаслідок аварії за участю 23 автомобілів постраждали 11 людей.

Про це повідомляє Укрінформ з посиланням на CNN Türk.
“11 людей постраждали внаслідок аварії за участю 23 автомобілів у провінції Коджаелі. Напрямок руху на Стамбул був закритий близько двох годин”, - йдеться в повідомленні.

Зокрема, після аварії через зіткнення автомобіля з пасажирським автобусом, що їхав попереду, сталося ще 7 різних аварій через різке гальмування. Загалом у ДТП потрапили 23 одиниці транспорту, серед них 13 легкових автомобілів, 3 автобуси, 2 цистерновози, 2 вантажівки.

На місце події прибули поліція, пожежники та медики. Каретами «швидкої допомоги» до лікарень доставили 11 постраждалих.


Поліція почала розслідування аварії.
Фото: www.cnnturk.com