Партії урядової коаліції Нідерландів не змогли досягти домовленостей стосовно міграційної політики. Це фактично означає, що кабінет на чолі з Марком Рютте йде у відставку.

Про це повідомляє Укрінформ з посиланням на NOS.
“Четвертий кабінет Рютте впав через один рік і 178 днів. Це вже третій кабінет під керівництвом лідера VVD Рютте, що не доходить до фінішу. Сторони не змогли досягти домовленостей щодо міграційної політики”, - йдеться у повідомленні.
Нагадаємо, посол України в Нідерландах Олександр Карасевич сказав у коментарі Укрінформу, що ця країна стала однією з тих, які зробили F-16 для нашої держави не мрією, а "реальністю, яка точно буде".
За його словами, Нідерланди були ініціаторами та зіграли одну з лідерських ролей у формуванні "коаліції F-16". "Роль цієї держави, її парламенту, уряду, особисту роль прем’єр-міністра Марка Рютте, міністра закордонних справ Вопке Хукстри та міністра оборони Кайси Оллонгрен у тому, що вже зараз конкретно йдеться про надання Україні винищувачів.
Як повідомлялося, Нідерланди розпочнуть навчання українських пілотів на F-16 вже цього літа.