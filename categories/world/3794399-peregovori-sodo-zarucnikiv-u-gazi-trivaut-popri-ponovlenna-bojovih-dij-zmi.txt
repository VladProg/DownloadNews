Переговори з катарськими та єгипетськими посередниками щодо звільнення заручників, утримуваних угрупованням ХАМАС, все ще тривають.

Як передає Укрінформ, про це повідомляє CNN із посиланням на власні джерела.
"Переговори з катарськими та єгипетськими посередниками щодо звільнення заручників, утримуваних ХАМАС у Газі, все ще тривають, повідомило джерело, знайоме з процесом, навіть після того, як ізраїльські військові оголосили про відновлення бойових дій у Газі",- йдеться у повідомленні.
Через годину після закінчення терміну дії перемир’я о 7 ранку за місцевим часом жодна зі сторін – ХАМАС, Катар, Ізраїль, США чи Єгипет – публічно не оголосила про зрив переговорів.
Переговори були спрямовані на продовження семиденного перемир'я у війні.
Ізраїль попередив, що повномасштабні військові операції відновляться, коли завершиться поточний етап звільнення заручників. Але офіційні особи США заявили, що переговори продовжаться незалежно від звільнення решти заручників.
Як повідомлялося, Армія оборони Ізраїлю заявила у п'ятницю зранку, що ХАМАС порушив угоду про припинення вогню і додатково обстріляв територію країни ракетами.
Фото: АА