росія намагається скласти карту енергопостачання Нідерландів, щоб знати, де вона може влаштувати диверсію.

Про це повідомляє Укрінформ із посиланням на NOS.
“росія намагається скласти карту енергопостачання Нідерландів, хоче знати, де вона може влаштувати диверсію”, - йдеться у повідомленні з посиланням на директора служби військової розвідки та безпеки Нідерландів (MIVD) Яна Свілленса.
Зазначається, що російський корабель у Північному морі кілька місяців тому намагався зібрати дані про вітрові електростанції.
“Це було вчасно виявлено і належним чином опрацьовано”, - сказав Свілленс.
За його словами, “це дає зрозуміти, що загроза для Нідерландів є вищою, ніж здається на перший погляд”.
Також крім вітрових електростанцій, росія також зацікавлена в картографуванні інтернет-кабелів і газопроводів.
Як повідомляв Укрінформ, Нідерланди вирішили скоротити кількість російських дипломатів у російському посольстві в Гаазі через неодноразові спроби працевлаштувати співробітників розвідки.
російські дипломати, перебування яких у Нідерландах припиняється, повинні залишити країну впродовж двох тижнів.
російське торговельне представництво в Амстердамі має бути закрите з вівторка, 21 лютого.