Сполучені Штати вважають можливим досягнення миру між Вірменією й Азербайджаном шляхом дипломатичних переговорів.

Про це заявив заступник речника Держдепартаменту США Ведант Пател, передає власний кореспондент Укрінформу.
«Ми віримо, що мир між цими двома країнами можливий», - сказав представник зовнішньополітичного відомства США.

За його словами, «ключем до розв’язання проблем і досягнення міцного миру є прямий діалог».
Пател підкреслив, що держсекретар Блінкен, а також інші високопоставлені дипломати особисто залучені до пошуку розв’язань цієї проблеми.

«Це те, чому ми надалі приділятимемо пильну увагу», - додав посадовець Держдепартаменту.
Як повідомлялося, у понеділок державний секретар США Ентоні Блінкен зустрівся в Вашингтоні з міністрами закордонних справ Вірменії й Азербайджану з метою зниження напруженості між цими двома країнами.
Фото: twitter.com/SecBlinken