Президент Румунії Клаус Йоганніс заявив, що на території Румунії нібито не падали російські безпілотники або їх уламки, як стверджує українська сторона.

Як передає Укрінформ, про це повідомляє Stiripesurse.
"Жоден дрон або будь-яка частина такого пристрою не досягла Румунії", - заявив сьогодні президент Клаус Йоганніс.
"Якщо президент країни говорить це, я вірю в це", - сказав прем'єр-міністр Люксембургу Ксав'є Беттель на спільній пресконференції з главою румунської держави.
Міністерство національної оборони Румунії у понеділок "категорично" спростувало інформацію, наявну в публічному просторі, про "так звану ситуацію, що сталася в ніч з неділі на понеділок, коли російські безпілотники впали на територію Румунії".
Як повідомлялося, вчора після нічної атаки дронів з боку армії РФ на Одеську область частина з них впала на територію Румунії.