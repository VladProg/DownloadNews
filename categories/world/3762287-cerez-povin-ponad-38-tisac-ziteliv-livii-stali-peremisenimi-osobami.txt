Унаслідок сильної повені на північному сході Лівії понад 38 тисяч осіб були змушені залишити домівки.

Про це повідомляє Сіньхуа з посиланням на Міжнародну організацію з міграції передає Укрінформ.
«Понад 38 640 осіб було переміщено в Лівії внаслідок сильних повеней на північному сході країни, спричинених середземноморським штормом «Даніель», - ідеться в повідомленні.

За даними МОМ, тільки в портовому місті Дерна, яке найбільше постраждало від стихії, зруйновано 2217 будівель.

Загалом, повідомило Агентство з реалізації житлово-комунальних проєктів Лівії, повені пошкодили близько 5000 будинків, зруйнували мережі водопостачання та призвели до серйозної нестачі питної води у постраждалих районах.
Як повідомлялося, кількість загиблих унаслідок масштабної повені у Лівії, що сталася після обвалу греблі під час шторму "Даніель", сягнула 11 300 осіб.
Фото: АА