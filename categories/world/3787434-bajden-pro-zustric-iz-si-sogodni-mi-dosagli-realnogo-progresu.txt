Президент США Джо Байден назвав реальним прогресом зустріч з лідером Китаю Сі Цзіньпінем, яка відбулася в середу в Сан-Франциско.

Про це йдеться в дописі глави Білого дому в соцмережі Х, передає Укрінформ.
«Існують критично важливі глобальні виклики, які вимагають нашого спільного лідерства. І сьогодні ми досягли реального прогресу», - заявив Байден.
Він також зазначив, що цінує розмову, яку мав сьогодні з президентом Сі: «Я вважаю найважливішим, щоб ми чітко розуміли один одного, як лідер лідера».
Як повідомляв Укрінформ, перед зустріччю з главою КНР президент Байден наголосив на необхідності уникнення конфлікту між двома великими державами, а також зміцнення зусиль для розширення взаємодії.
Фото: twitter.com/POTUS