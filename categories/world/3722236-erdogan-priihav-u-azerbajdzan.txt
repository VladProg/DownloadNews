Президент Туреччини Реджеп Тайїп Ердогана розпочав свій візит в Азербайджан - перший після переобрання на посаду президента країни.

Про це повідомляє Укрінформ із посиланням на Директорат з комунікацій адміністрації президента Туреччини.
“Президент Реджеп Тайїп Ердоган на офіційній церемонії в Азербайджані, куди він приїхав після переобрання президентом, зустрівся з президентом Азербайджану Ільхамом Алієвам”, - йдеться у повідомленні.
Після офіційної зустрічі президенти розпочали зустріч віч-на-віч.
Президента Туреччини супроводжують міністр закордонних справ Хакан Фідан, міністр енергетики та природних ресурсів Альпарслан Байрактар, міністр національної оборони Яшар Гюлер, міністр транспорту та інфраструктури Абдулкадір Уралоглу, заступник голови Партії справедливості та розвитку та речник партії Омер Челік, голова директорату із комунікацій Фахреттін Алтун, керівник національної розвідки Ібрагім Калін, очільник оборонної промисловості президента Халук Гьоргюн та інші.
Перед візитом в Азербайджан президент Ердоган відвідав т.зв. Турецьку Республіку Північного Кіпру.
Як повідомляв Укрінформ, раніше Туреччина та Азербайджан заявляли про те, що готові діяти разом у разі будь-якої загрози.
Фото: İLETİŞİM BAŞKANLIĞI