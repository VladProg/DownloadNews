У Кишиневі 2 серпня водій автомобіля Mercedes врізався у ворота посольства Росії та втік з місця ДТП.

Про це повідомляє NewsMaker, передає Укрінформ.
Повідомлення про ДТП надійшло 2 серпня близько 06:00.
Поліцейські, які прибули на місце події, встановили, що чоловік, який керував автомобілем Mercedes, врізався у ворота посольства Росії в Кишиневі, а потім залишив місце аварії.
Автомобіль виявили на трасі, що веде до міста Страшени. Але коли поліція наздогнала водія авто та попросила його зупинитися, він продовжив рух і по дорозі пошкодив ще дві машини. Поліцейським вдалося зупинити порушника біля Страшени.
Зазначається, що у ДТП ніхто не постраждав. Правоохоронці з'ясовують обставини інциденту.
Як повідомляв Укрінформ, поліція Таллінна затримала блогера і волонтера Аркадія Бабченка, який 30 липня закидав яйцями будівлю посольства РФ.
Фото: NewsMaker