Ізраїльські військові в ході операції на Західному березі річки Йордан вбили трьох палестинців та поранили щонайменше 29.

Як передає Укрінформ, про це повідомляє Reuters.
Ізраїльські спецназівці за підтримки військового вертольота вбили трьох палестинців, у тому числі підлітка, під час запеклих зіткнень на окупованому Західному березі річки Йордан у понеділок. Також відомо про щонайменше 29 поранених.
У ЦАХАЛ заявили, що розпочали рейд на Дженін, щоб затримати палестинців, підозрюваних у збройних нападах.
Війська вступили у перестрілку з бойовиками, влучивши в кількох із них.
Згідно із заявою військового керівництва, гелікоптер ізраїльського спецназу під час зіткнення відкрив вогонь, одна з його машин була пошкоджена внаслідок вибуху. За попередніми даними, під час бойових дій поранено п'ятьох солдатів.
Палестинське міністерство охорони здоров'я повідомило, що один із трьох загиблих палестинців - 15-річний підліток.
Про те, чи був хтось із них пов'язаний з палестинськими збройними угрупованнями, наразі не повідомляється.
Як повідомляв Укрінформ, єгипетський поліцейський застрелив двох ізраїльських солдатів, які стояли на посту охорони біля кордону.