Під час теракту на південному заході Пакистану постраждали 11 людей, серед яких і лідер місцевої релігійної партії Хафіз Хамдуаллах.

Як повідомляє Укрінформ, про це пише Сіньхуа.

Зазначається, що теракт трапився у провінції Балохістан, коли очільник партії JUI прямував до району Калат, де мав взяти участь у політичному мітингу.
“За попередніми даними, автомобіль Хамдуаллаха потрапив під удар смертника. Вірогідний підривник вдарився своїм нашпигованим вибухівкою автомобілем у машину політика”, - йдеться у матеріалі.

За словами речника партії JUI Аслама Гаурі, її лідер та двоє охоронців були із пораненнями доправлені до лікарні.
“Гаурі підтвердив, що лідер партії отримав легкі травми й перебуває у стабільному стані”, - стверджує Сіньхуа.

Ще восьмеро постраждалих виявилися випадковими пасажирами мікроавтобуса, який обганяв автомобіль Хамдуаллаха, коли трапився теракт. Усі вони поранилися склом, що розбилося після вибуху.
Наразі жодне із відомих угруповань поки не взяло на себе відповідальність за напад.
Фото: АА