Армія оборони Ізраїлю (ЦАХАЛ) проводить військово-повітряну операцію, завдаючи прицільних ударів по Сектору Гази, звідки у вівторок на ізраїльську територію прилетіли ракети.

Про це повідомляє CNN із посиланням на ізраїльських військових, передає Укрінформ.
«Армія оборони Ізраїлю ЦАХАЛ завдає ударів по Сектору Гази», - йдеться в повідомленні.
При цьому зазначається, що у своїй попередній заяві ЦАХАЛ офіційно сповістив про запуск кількох ракет із Сектора Гази. Одна була перехоплена групою протиповітряної оборони ЦАХАЛ, а решта впали на відкритих територіях.
Як повідомляв Укрінформ, унаслідок удару Ізраїлю по території Сирії в понеділок загинув один військовослужбовець, ще сім осіб отримали поранення.
Фото ілюстративне