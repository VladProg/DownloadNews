Наміри звинуваченого в міжнародних злочинах президента рф володимира путіна ніяк не вплинуть на стратегічну ядерну позицію Сполучених Штатів.



Як передає Укрінформ із посиланням на Reuters, про це заявив високопосадовець адміністрації президента Джо Байдена.
«Ми не бачимо жодних причин для коригування нашої власної стратегічної ядерної позиції, а також жодних ознак того, що росія готується застосувати ядерну зброю. Ми залишаємося відданими колективній обороні альянсу НАТО», – сказав він.
Посадовець також зазначив, що москва і Мінськ уже говорили деякий час про переміщення ядерної зброї до білорусі.
Як повідомляв Укрінформ, путін заявив в інтерв'ю на російському тб, що росія має намір розмістити на території білорусі тактичну ядерну зброю.