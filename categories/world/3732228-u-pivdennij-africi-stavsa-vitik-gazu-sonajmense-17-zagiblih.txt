Щонайменше 17 людей у населеному пункті в Південній Африці загинули, отруївшись унаслідок витікання газу.

Як передає Укрінформ, про це повідомляє Reuters із посиланням на голову уряду провінції.
"Розслідування триває, щоб визначити, який тип газу був під час аварії, що сталася в середу", - заявив прем'єр-міністр провінції Гаутенг Паньяза Лесуфі.
Зазначається, що чиновник відвідав місце трагедії, яке знаходиться поблизу Боксбурга, що на схід від Йоганнесбурга.
"Шістнадцять - це підтверджена кількість. Команда запевнила мене, що вони провели перерахунок", - сказав Лесуфі, адже раніше ЗМІ повідомляли про 24 загиблих.
В соціальних мережах Лесуфі опублікував відео, де показано кілька циліндрів, встановлених на дерев'яних столах у халупі, покритій листами заліза. Він поділився зображенням іншого циліндра, назвавши його джерелом витоку, однак, не надавши доказів своїх тверджень.


This is the activity that was taking place #BoksburgGasLeak pic.twitter.com/lxZjkjkr2y
— Panyaza Lesufi (@Lesufi) July 5, 2023



Our chopper is scanning the area from the sky #BoksburgGasLeak pic.twitter.com/xofyXq5csR
— Panyaza Lesufi (@Lesufi) July 5, 2023


Водночас, представник Служби з надзвичайних ситуацій муніципалітету Екурхулені, де сталася катастрофа, пов'язав трагічний випадок з незаконним видобутком корисних копалин, про що також зауважили в ЗМІ.
Лесуфі повідомив, що тіла жертв були знайдені по всій окрузі, додавши, що наймолодшій загиблій дитині був один рік.
Як повідомляв Укрінформ, щонайменше дев’ятеро людей загинули та 11 знепритомніли після витікання газу на заводі в індійському місті Лудхіяна, штат Пенджаб.
Фото: etvbharat.com