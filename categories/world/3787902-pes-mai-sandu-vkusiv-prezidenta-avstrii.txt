Пес на ім’я Кодруц, господинею якого є президентка Молдови Мая Санду, вкусив президента Австрії Александера Ван дер Беллена, коли той намагався погладити тварину.

Як передає Укрінформ, про це повідомляє NewsMaker.
Зазначається, що після інциденту з Кодруцем президент Австрії брав участь в офіційних заходах із пов’язкою на руці.
Раніше Санду розповіла, що Кодруц – безпритульний пес, який мешкає в адміністрації глави держави. Собаку знайшли після автомобільної аварії, внаслідок якої тварина втратила лапу.

Як повідомляв Укрінформ, наприкінці вересня пес президента США Джо Байдена на прізвисько Командер знову покусав агента секретної служби у Білому домі.
Фото із сайту digi24.ro