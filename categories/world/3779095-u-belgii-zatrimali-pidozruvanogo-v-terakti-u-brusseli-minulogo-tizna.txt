Бельгійські правоохоронні затримали у Брюсселі чоловіка, який міг бути причетним до смертельного теракту минулого тижня.

Як повідомляє Укрінформ, про це пише бельгійський телеканал VRT.

“44-річного тунісця, який проживав у Тервюрені, арештували через зв’язок із зброєю, яку зловмисник використав під час нападу у Брюсселі”, - йдеться у матеріалі.

Зазначається, що у рамках розслідування правоохоронці обшукали одне помешкання у передмісті Брюсселя Тервбрені й одне - в містечку Тонгерен на сході країни. “Затриманому висунули обвинувачення у вбивстві та замаху на вбивство в терористичному контексті, а також в участі у діяльності терористичної організації”, - заявили у федеральній прокуратурі Бельгії.

За даними видання, підозрюваний раніше уже був судимий за порушення, пов’язані із наркотиками. Він обмінювався із брюссельським терористом, який вбив двох людей й поранив ще одного, фотографіями гвинтівки AR-15, яку було використано для нападу, й надіслав кілька закодованих контактів.

Як повідомлялося, 16 жовтня чоловік у жовтому флуоресцентному жилеті та білій будівельній касці відкрив вогонь із пістолета у центрі Брюсселя. Загинули двоє футбольних вболівальників із Швеції, поранень зазнав водій таксі.

Чоловік, який був ідентифікований як Абделасалам Л., 45 років, проживав в одній з комун Брюсселя. Як з'ясувалося, він перебував у Бельгії незаконно і до цього притягувався до відповідальності в Тунісі за діяльність, пов’язану з тероризмом.

Після стрілянини влада Бельгії оголосила найвищий рівень терористичної загрози.

17 жовтня стало відомо, що підозрюваний у теракті у Брюсселі помер у лікарні внаслідок поранення, яке дістав під час затримання поліцією.
Фото: PRE