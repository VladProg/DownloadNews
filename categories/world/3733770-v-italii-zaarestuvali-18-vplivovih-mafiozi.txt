В Італії заарештували 18 членів впливового мафіозного клану Ресуттана.

Як передає Укрінформ, про це повідомляє ANSA.
Затримані перебувають під слідством за підозрою у зв’язках із мафією, здирництві, наркоторгівлі, незаконному зберіганні зброї тощо.
Шістнадцяти особам обрано запобіжний захід у вигляді тримання під вартою, решті двом присудили домашній арешт.
Завдяки цьому арешту слідству вдалося ліквідувати один із найбагатших кланів у регіональній столиці Сицилії Палермо, йдеться у повідомленні.
За словами одного із підозрюваних, керівництво клану Ресуттана «тримає місто у своїх руках».
Як повідомляв Укрінформ, наприкінці квітня поліція карабінерів в Генуї заарештувала ймовірного очільника італійської мафії «Ндрангета» Паскуале Бонавота, який був одним із найбільш розшукуваних злочинців Італії.
Фото: Getty Image