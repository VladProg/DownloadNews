Пожежна служба Токіо повідомила, що внаслідок інциденту, що стався в будівлі у центрі Токіо, четверо осіб зазнали ушкоджень.

Як передає Укрінформ, про це повідомляє Japan Times.
"У понеділок у будівлі в Токіо стався вибух, здійнявся дим, четверо осіб постраждали", - йдеться у повідомленні.

Зазначається, що пожежна служба Токіо отримала повідомлення про вибух близько 15:15, за місцевим часом, у центральному районі Шимбаші.


【港区 新橋のビルが爆発 2階から炎】
ーー上空を5機以上のヘリが旋回ーー
港区新橋3丁目2番、内幸町駅や新橋駅の付近で爆発が発生し、消防車が集結しています。2階から炎が上がっており、怪我人が複数人発生しているようです。#火事 #サイレン #ガス爆発 #新橋の爆発pic.twitter.com/dY7pAq957M
— 事件速報 (@tokyoaccident) July 3, 2023

Вогонь поширився на другий та третій поверхи будівлі, гасіння пожежі продовжується.
Двоє поранених були працівниками ресторану, який, як вважають, став джерелом вибуху, а ще двоє - перехожі. Усі травмовані зазнали легких ушкоджень.
Департамент поліції Токіо з'ясовує додаткові подробиці та перевіряє, чи хтось іще не постраждав унаслідок інциденту.
Як повідомляв Укрінформ, на півночі Китаю в місті Іньчуань, адміністративному центрі Нінся-Хуейського автономного району, внаслідок вибуху в ресторані-барбекю загинула 31 людина.
Фото: SHINOBU NAKAGAWA