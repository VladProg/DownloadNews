У бразильському штаті Ріу-Гранді-ду-Сул внаслідок тропічного циклону, що вирував 16 червня, загинули щонайменше 16 людей.

Про це повідомляє телеканал TeleSUR, передає Укрінформ.
«Кількість смертей унаслідок циклону зросла до 16 після того, як в районі муніципалітету Караа було знайдено досі невідому особу», - повідомила державна цивільна оборона.
Зазначається, що внаслідок стихії тисячі людей залишилися без даху над головою, 13 824 особи були переміщені.
Раніше повідомлялося про 11 загиблих внаслідок тропічного циклону у Бразилії.
Фото: @governo_rs