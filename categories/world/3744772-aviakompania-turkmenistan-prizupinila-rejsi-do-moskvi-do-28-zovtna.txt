Авіакомпанія «Туркменістан» оголосила про призупинення рейсів за маршрутом Ашгабад – Москва – Ашхабад з 08 серпня по 28 жовтня.

Як передає Укрінформ, про це повідомляє Turkmenportal.
«Авіакомпанія «Туркменістан» з 08 серпня по 28 жовтня 2023 року призупиняє виконання рейсів за маршрутом Ашхабад – Москва – Ашхабад», - заявили у компанії.
Зазначається, що польоти до Росії виконуватимуться за маршрутом Ашхабад – Казань – Ашхабад.
«Пасажирам, які мають авіаквитки за напрямом Москва – Ашхабад необхідно самостійно прибути в місто Казань за 3 години до вильоту відповідно до дати та часу вказаних на авіаквитку», - додали у компанії.
Як повідомляв Укрінформ, авіакомпанія «Туркменістан» заявила про зупинення з 1 серпня авіарейсів за маршрутом Ашхабад – Москва – Ашхабад.
Відповідне рішення авіаперевізник ухвалив «у зв'язку з повітряною обстановкою в Московській повітряній зоні» після атак декількох безпілотників на Москву 30 липня й 1 серпня.