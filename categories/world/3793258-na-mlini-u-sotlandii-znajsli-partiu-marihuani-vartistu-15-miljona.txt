У будівлі старого млина в шотландському місті Селкерк поліцейські виявили велику партію марихуани.

Про це повідомляє ВВС, передає Укрінформ.
Уточнюється, що вартість наркотиків, виявлених під час поліцейського обшуку, становить 1,2 мільйона фунтів стерлінгів (понад 1,5 мільйона доларів США).
Про затримання осіб, які можуть мати відношення до цих наркотиків, поки що не повідомляється.
Як повідомляв Укрінформ, 28 жовтня водолази британської поліції виявили під ватерлінією контейнеровоза кокаїн вартістю понад 10 мільйонів фунтів стерлінгів.
Фото ілюстративне