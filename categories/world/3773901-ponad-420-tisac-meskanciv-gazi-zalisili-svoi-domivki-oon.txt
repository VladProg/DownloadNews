За даними Організації Об'єднаних Націй, понад 423 тисячі мешканців сектору Гази залишили свої домівки ще до того, як Ізраїль наказав їм евакуюватися з півночі смуги до південної частини протягом 24 годин.

Про це повідомляє The Times of Israel, передає Укрінформ.
Армія оборони Ізраїлю напередодні повідомила ООН, що все палестинське населення на північ від Ваді-Газа має переміститися до південної частини Гази протягом 24 годин.
Як повідомлялося, 7 жовтня палестинське ісламістське угруповання ХАМАС здійснило масштабну атаку на Ізраїль.
Вторгнення супроводжувалося масовими вбивствами мирного населення, зокрема дітей. Унаслідок атаки загинули понад 1300 ізраїльтян, понад сотню людей бойовики захопили у заручники.
Ізраїль оголосив про початок військової операції проти ХАМАС у ніч проти 13 жовтня та попередив ООН, що все населення Гази на північ від Ваді-Газа має переселитися до південної частини протягом наступних 24 годин. У цьому регіоні проживає близько 1,1 мільйона людей.
Фото: АА