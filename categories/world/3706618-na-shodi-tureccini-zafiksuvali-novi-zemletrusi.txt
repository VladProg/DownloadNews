У турецькій провінції Адияман, на південному сході Туреччини, що постраждала від землетрусів 6 лютого, зафіксували землетрус магнітудою 4,6.

Про це повідомляє Укрінформ із посиланням на Директорат із ліквідації наслідків стихійних лих і надзвичайних ситуацій (AFAD).
“Землетрус стався у районі Челікхан провінції Адияман 8 травня о 23.20. Епіцентр землетрусу знаходився на глибині 8,64 км”, - йдеться у повідомленні.
Окрім того, як повідомляє AFAD, сьогодні зранку, о 06.11 стався землетрус магнітудою 3,9 з епіцентром у районі Тюркоглу провінції Кахраманмараш.
Як повідомляв Укрінформ, у Туреччині та регіоні після руйнівних землетрусів, які сталися 6 лютого, зафіксовано понад 33 тисячі підземних поштовхів.
За останніми даними, внаслідок землетрусів 6 лютого у Туреччині загинуло 50 783 особи.