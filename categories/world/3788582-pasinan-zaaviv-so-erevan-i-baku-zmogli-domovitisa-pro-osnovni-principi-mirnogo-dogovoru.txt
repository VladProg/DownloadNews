Прем'єр-міністр Вірменії Нікол Пашинян заявив, що Вірменія та Азербайджан змогли домовитися про основні принципи мирного договору.

Про це він заявив на церемонії відкриття осінньої сесії Парламентської асамблеї ОБСЄ з безпеки і співробітництва в Європі, яка сьогодні відкрилась в Єревані, повідомляє Укрінформ з посиланням на Report.az
"Основні принципи миру з Азербайджаном узгоджені. Це сталося за посередництва глави Європейської ради Шарля Мішеля в Брюсселі", - сказав він, зазначивши, що водночас сторони дуже часто не розуміють одна одну, говорячи різними дипломатичними мовами.
Як повідомляє News.am, Єреван пропонує Баку не мати військ по обидва боки адміністративного кордону, а також розв'язати питання ексклавів і анклавів.
Як повідомляв Укрінформ, Вірменія та Азербайджан за європейського посередництва затвердили дорожню карту.
Пашинян раніше заявляв, що Вірменія готова підписати мирний договір і врегулювати відносини з Азербайджаном до кінця року.
Фото: report.az