Десятки тисяч людей пройшли маршем середмістям столиці Канади, вимагаючи продовжити режим припинення вогню у секторі Гази.

Про це повідомляє кореспондент Укрінформу.

Мітинг отримав назву “Національний марш на Оттаву” став одним із найчисельніших в місті після початку війни між Ізраїлем та угрупованням ХАМАС минулого місяця.

Учасники маршу вимагали не лише повного припинення вогню у секторі Гази, а й більш жорсткої офіційної позиції канадського уряду з приводу конфлікту.


Фото: Hill Cam/PSPC


Протестувальники приїхали до Оттави із різних регіонів країни та несли плакати із закликами до припинення ізраїльської окупації палестинських територій. Вони пройшли центральними вулицями Оттави й завершили протест на парламентському пагорбі.


Фото: Hill Cam/PSPC


Reverse shots of the crowd. pic.twitter.com/OxmhJXZfBX
— Judy Trinh (@judyatrinh) November 25, 2023

Нагадаємо: прем’єр-міністр Канади Джастін Трюдо поки не вимагав повного припинення вогню у секторі Гази, обмежуючись закликами до тимчасових пауз для доставки гумдопомоги.