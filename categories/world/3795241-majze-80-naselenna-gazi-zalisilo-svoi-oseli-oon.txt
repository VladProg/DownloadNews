За оцінками ООН, близько 80% мешканців Гази були змушені залишити свої оселі.

Як передає Укрінформ, про це повідомляє Sky News.
"В Управлінні ООН з координації гуманітарних питань заявили, що близько 1,8 мільйона з 2,2 мільйона людей, які мешкають у Газі, вважаються внутрішньо переміщеними особами", - йдеться у повідомленні.
Як повідомляв Укрінформ, 7 жовтня ХАМАС вторгся до Ізраїлю, почав вбивати та викрадати як військових, так і цивільних. Ізраїль відповів обстрілами місць базування терористів у секторі Гази.
Семиденна перерва у бойових діях привела до звільнення близько сотні заручників, утримуваних ХАМАС, в обмін на звільнення 240 палестинських в'язнів у Ізраїлі, а також полегшила доступ гуманітарної допомоги до сектору Гази.
Армія Ізраїлю «відновила бойові дії на повну силу» після порушення угрупованням ХАМАС угоди про припинення вогню.
Фото: Loay Ayyoub/The Washington Post