Кількість загиблих внаслідок землетрусів у Туреччині та Сирії перевищила 41 тисячу.

Дані по Туреччині озвучив сьогодні президент Туреччини Реджеп Тайїп Ердоган після засідання уряду, повідомляє кореспондент Укрінформу.
“Землетруси вивільнили енергію, еквівалентну сотням атомних бомб. Землетрус у провінції Кахраманмараш стався прямо під населеними пунктами. Загинуло 35 тисяч 418 громадян, 105 505 осіб отримали поранення. Будинки, пошкоджені під час першого землетрусу, були повністю зруйнувані під час другого землетрусу”, - сказав президент.
За його словами, 98% будівель, зруйнованих землетрусом, були побудовані до 1999 року.
Як повідомляє Al Jazeera, відповідно до даних ООН та уряду режиму в Сирії загинуло щонайменше 5800 людей.
Як повідомляв Укрінформ, група рятувальників ДСНС, яка працює в зоні землетрусу в провінції Хатай, сьогодні витягла з-під завалів 30-річну жінку.
Фото: АА