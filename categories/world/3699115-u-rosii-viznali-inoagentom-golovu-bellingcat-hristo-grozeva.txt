Міністерство юстиції росії включило до реєстру «іноземних агентів» журналіста Bellingcat Христо Грозєва та ще чотирьох фізичних і юридичних осіб.



Про це повідомляє Укрінформ з посиланням на повідомлення відомства та на реєстр «іноагентів».
Також до списку потрапили політик, журналіст Ельвіра Віхарєва, журналіст Наталія Сівець-Єрмоліна, правозахисна організація "Школа призовника" та журналістський проект "Адвокатська вулиця".
Христо Грозєв – уродженець Болгарії, з групою Bellingcat він співпрацює з 2015 року. Серед гучних розслідувань Bellingcat – з'ясування подробиць катастрофи малайзійського "Боїнга" над Донбасом та обставин отруєння опозиціонера Олексія Навального. Раніше у п'ятницю Лефортовський районний суд москви заочно заарештував Христа Грозєва. У грудні минулого року МВС рф оголосило його у розшук.
Московський політик і журналіст Ельвіра Віхарєва, як вважає відомство, поширювала негативну інформацію про російську владу. Наприкінці березня Віхарєва, яка досі залишається в рф, повідомила, що її отруїли солями важких металів. Після цього вона вимушена вести свої стріми, не показуючи обличчя.
Журналіст із Карелії Наталія Сєвець-Єрмоліна, на думку мін'юсту, відкрито висловлювалася на підтримку України.
Автономна некомерційна правозахисна організація «Школа призовника» та журналістський проект «Адвокатська вулиця» внесені до списку «іноагентів» за поширення негативної інформацію про діяльність збройних сил російської федерації та за формування негативного образу рф.
Законодавство про "іноагентів" з'явилося у росії в 2012 році. Після внесених доповнень відповідних реєстр фізичних і юридичних складається вже з 586 пунктів.
Фото: Scanpix