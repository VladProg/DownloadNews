Британія допомагатиме переконати Німеччину, аби Туреччина отримала 40 винищувачів Eurofighter.

Про це повідомляє Укрінформ з посиланням на TRT Haber.
“Це питання обговорювалося на останній зустрічі міністра національної оборони Яшара Гюлера з його британським колегою, і британці повторили свої слова про те, що вони допоможуть переконати німців щодо продажу літаків”, - повідомили джерела в міноборони Туреччини.
Туреччина має намір закупити 40 літаків Eurofighter останньої версії - 20 на першому етапі і ще 20 пізніше.
Як повідомляв Укрінформ, раніше в міноборони Туреччини заявили, що поки процес закупівлі та модернізації F-16 триває, єдиним літаком, на придбанні якого зосереджена увага є Eurofighter.
Туреччина ще в грудні 2021 року запросила у США можливість придбати нові винищувачі F-16 Lockheed Martin Corp і майже 80 комплектів модернізації за 20 мільярдів доларів. Але американський уряд блокує програму модернізації та закупівлю нових винищувачів F-16.
Eurofighter Typhoon - багатоцільовий винищувач 4-го покоління. Виробляється спільно Німеччиною, Британією та Іспанією.
Фото: Wikimedia / Krasimir Grozev