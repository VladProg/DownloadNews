У гірській місцевості Трентіно-Альто-Адідже, що на півночі Італії, у неділю, 3 вересня, загинуло двоє альпіністів, ще двоє постраждали.

Як передає Укрінформ, про це повідомляє ANSA.
За словами співрозмовників, один із загиблих - італієць, а інший є громадянином Німеччини.
Зазначається, що в трагічний інцидент потрапили дві групи альпіністів із трьох осіб: одна складалася з італійців, інша - з німців.
Вважається, що один альпініст, посковзнувшись, почав падати і потягнув за собою інших.
Трентіно-Альто-Адідже — гірська область з особливим статусом у північній Італії, розподілена на провінції Тренто та Больцано.
Як повідомляв Укрінформ, на початку серпня у горах на сході Франції після доби пошуків було виявлено тіла двох альпіністів.
Фото: ANSA