Бійці ПВК «Вагнер» у Білорусі інструктують місцеву тероборону.

Про це білоруське міністерство оборони повідомило у Телеграмі, передає Укрінформ.
У дописі зазначається, що навчання підрозділів територіальних військ відбувається на полігоні під містом Осиповичі Могильовської області Білорусі.
"Військовозобов'язані набувають навичок переміщення на полі бою і тактичної стрільби, знань з інженерної підготовки і тактичної медицини", - заявляють у білоруському відомстві.
Як повідомляв Укрінформ, 6 липня Олександр Лукашенко заявив, що готовий залучити ПВК "Вагнер" у Білорусі.
У ISW вважають, що Лукашенко сподівається посилити свою армію найманцями ПВК "Вагнер", які прибувають у Білорусь після спроби влаштувати заколот в РФ.