Загальна кількість афтершоків у регіоні досягла 6 тисяч, а це означає, що коливання відбувалися кожні 3-4 хвилини.

Про це повідомляє Укрінформ з посиланням на заяву керівника департаменту з питань землетрусів та зменшення ризиків AFAD Орхан Татар.

“Загальна кількість афтершоків у регіоні досягла 6 тисяч 40. Афтершоки триватимуть деякий час”, - сказав Татар.
За його словами, силою 3-4 бали було 1628 афтершоки, 4-5 балів - 436, силою 5-6 балів - 40.
Крім того, стався ще один землетрус магнітудою 6,6.
«Коли ми дивимося на кількість афтершоків та землетрусів, які ми зафіксували за 13 днів, то вона рівна кількості за період чотирьох місяців», – сказав Татар.
Сейсмологи також підрахували, що з моменту землетрусів 6 лютого коливання в регіоні відбувалися кожні 3-4 хвилини.
За останніми даними, в Туреччині внаслідок землетрусів 6 лютого загинуло 40 689 людей, 108 068 отримали травми.
Як повідомляв Укрінформ, сьогодні з Туреччини повернулася перша група працівників Державної служби України з надзвичайних ситуацій, які допомагали здійснювати пошуково-рятувальну операцію та ліквідовувати наслідки потужного землетрусу.

Фото: АА