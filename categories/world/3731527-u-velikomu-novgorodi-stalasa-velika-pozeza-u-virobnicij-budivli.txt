У російському обласному центрі Великий Новгород сталася велика пожежа у виробничій будівлі площею займання 2,3 тис. кв. м.

Як передає Укрінформ, про це повідомляє Телеграм-канал ТАСС із посиланням на пресслужбу МНС Росії.
«Виробнича будівля спалахнула у Великому Новгороді, площа пожежі становить 2,3 тис. кв. метрів», - повідомили у міністерстві.
До ліквідації пожежі залучено 30 осіб та дев'ять одиниць техніки, одночасно проводиться нарощування сил та засобів.
Пізніше з'явилось уточнення про локалізацію пожежі.
Як повідомлялося, після початку Росією повномасштабної війни проти України на території РФ почастішали пожежі та вибухи.