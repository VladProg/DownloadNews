Президентка Грузії Саломе Зурабішвілі заявила, що у виступі на урочистому заході з нагоди Дня незалежності міністр оборони Джуаншера Бурчуладзе порушив протокол.

Як передає Укрінформ, про це повідомляє Sova.
Вітаючи громадян, які зібралися на Площі Свободи у Тбілісі, Бурчуладзе спочатку згадав прем'єр-міністра і тільки потім – президента та верховного головнокомандувача.
«Так не може бути в жодній країні. Це усюди викликає подив. І я скажу ще дещо: протокол – це не тільки охорона держави всередині та налагодження наших відносин. Якою б не була різниця у думках, у кожного має бути своє місце», - заявила Зурабішвілі.
Вона наголосила, що це була не образа президента, а порушення протоколу, який є опорою держави, адже у протилежному випадку «починається нескінченне: я перший, ти – другий».
За словами Зурабішвілі, три роки вона намагалася створити єдиний протокольний статут, тобто встановити координацію між різними міністерствами та структурами, включаючи патріархію, щоб «раз і назавжди впорядкувати протокольну книгу Грузії». Але це не вдалося, оскільки «у кожного є свої маленькі приватні амбіції».
Як повідомлялося, Президент України Володимир Зеленський привітав народ Грузії з Днем незалежності.
Фото: ОП