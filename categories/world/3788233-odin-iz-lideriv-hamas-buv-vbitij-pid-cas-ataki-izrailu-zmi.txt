У Палестині заявили у п’ятницю, що офіційний представник угрупування ХАМАС Ахмад Бахар був убитий під час удару Ізраїлю по Газі.

Як передає Укрінформ, про це повідомляє Times of Israel.
Зазначається, що 76-річний Бахар раніше обіймав посаду віцепрезидента Законодавчої ради Палестини.
Ізраїль не підтвердив інформацію про те, що Бахар був ціллю або був ліквідований ізраїльською армією.
Як повідомляв Укрінформ, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення, включаючи дітей.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти та ватажків терористів.
Армія оборони Ізраїлю повідомила у п’ятницю, що протягом ночі з 16 на 17 листопада відбулося кілька операцій в секторі Гази, винищувачі завдавали ударів по об'єктах ХАМАС, а війська вели бої з бойовиками.
Зокрема у ЦАХАЛ заявили, що завдали авіаударів по "багатьох" об'єктах ХАМАС, включаючи склади зброї, а також по бойовиках терористичної організації.
Фото: АА, ілюстративне