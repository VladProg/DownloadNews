Лідера ультраправого угруповання «Proud Boys» Джо Біггса, який був визнаний винним у підбурювальній змові під час нападу на Капітолій США 6 січня, засудили у четвер до 17 років позбавлення волі.

Як передає Укрінформ, про це повідомляє NBS News.
Зазначається, що уряд вимагав 33 роки тюремного терміну для Біггса. Прокурори стверджували, що він був активним лідером і прихильником переходу «Proud Boys» до політичного насилля та використовував свою публічність і військовий досвід під час очолювання повстання проти уряду США та спроб зупинити мирні шляхи передачі влади.
Окружний суддя США Тімоті Келлі, який виніс вирок чоловіку, постановив, що Біггс може бути додатково обвинувачений за тероризм за знесення ним паркану між поліцією та бунтівниками під час заворушення.
Біггс був засуджений у травні за змову з метою перешкоджання офіційному процесу, перешкоджання офіційному провадженню, змову з метою застосування сили, знищення держмайна та інше.
Лідер «Proud Boys» постав перед судом разом із іншим п’ятьма обвинуваченими, одного з яких у четвер засудили до 15 років в’язниці.
Вирок, винесений Біггсу, є одним із найсуворіших у справі про заворушення біля Капітолію. Рекордним наразі є вирок Стюарту Роудсу, якого засудили до 18 років в’язниці.
Як повідомлялося, штурм будівлі Конгресу США стався 6 січня 2021 року, після закликів тодішнього президента Дональда Трампа «відновити справедливість» та повернути «вкрадені вибори». У перебігу цих подій загинуло п’ятеро осіб, сотні дістали поранення. Після цього правоохоронні органи висунули офіційні звинувачення понад 1,2 тисячі учасників штурму.
Фото: U.S District Court for the District of Columbia