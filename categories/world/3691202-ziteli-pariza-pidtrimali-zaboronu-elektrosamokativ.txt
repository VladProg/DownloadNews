Більшість жителів столиці Франції у ході плебісциту, який відбувся в неділю, висловилися за заборону електричних самокатів на вулицях міста.

Як передає Укрінформ, про це повідомляє Reuters.
Відповідну ініціативу в 20 округах Парижа підтримали від 86% до 92% учасників голосування.
У разі запровадження заборона стосуватиметься лише сервісів оренди електросамокатів, а не приватних транспортних засобів, яких по всій Франції торік було продано 700 тисяч.
Зазначається, що за 2021 рік у Франції в аваріях, пов’язаних з електросамокатами, загинули 24 людини, у тому числі одна у Парижі.
Торік у французькій столиці було зареєстровано 459 аварій з електросамокатами та подібними транспортними засобами, загинули три людини.
Фото: Getty Images