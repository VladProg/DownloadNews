У МВС рф заявили про затримання чоловіка, який може бути причетним до вибуху машини українофоба та пропагандиста Захара Прилєпіна.

Як передає Укрінформ, про це повідомляє ТАСС у Telegram.
У МВС інформують, що затриманий за підозрою у причетності до вибуху автівки Прилєпіна раніше був судимий. Розшук його можливих спільників триває.
Як повідомили ТАСС у силових структурах рф, причетних до замаху на Прилєпіна шукають у Підмосков'ї, нібито встановлено адреси їхнього проживання.
Зазначається, що встановлено квартиру у Підмосков'ї, де могло бути зібрано саморобний вибуховий пристрій, яким підірвали автомобіль цього українофоба.
Як повідомлялося, в суботу в російському обласному центрі Нижньому Новгороді була підірвана машина, в який їхав Прилєпін. Водій загинув, сам Прилєпін за деякими даними отримав важкі поранення.