Серед багатьох проблем, які сьогодні постають перед ООН та її Генеральною Асамблеєю, першим має бути вирішення завдання, для якого ООН і була створена – відновлення миру.

Про це сьогодні у Нью-Йорку у промові перед учасниками Генеральної Асамблеї ООН заявила президент Словаччини Зузана Чапутова, повідомляє Укрінформ.
«Ця Генеральна Асамблея має починати з очевидної мети, для якої ООН була створена, - з відновлення миру. Минулого року ми бачили у світі більше конфліктів та пов’язаних з ними воєн, ніж будь-коли з 1944 року. Російське незаконне та повномасштабна вторгнення в Україну, яка є великим сусідом Словаччини, значно додала до такого зростання», - сказала Чапутова.
Вона нагадала, що вже понад 570 днів російські війська вбивають безневинне мирне населення України, викрадають дітей, руйнують селища й міста.
«Вони (росіяни – ред.) бомблять інфраструктуру та порти, які експортують українське зерно для тих, хто його потребують, у Бангладеш або в Єгипті. Саме тому Москва має дозволити цьому зерну залишити українські порти. Має бути встановлений порядок денний миру, як вірно зазначив генеральний секретар ООН. Але спочатку нам потрібні мирні дії від Росії, як постійного члена Ради Безпеки ООН», - зазначила президент Словаччини.
Як повідомлялося, 19 - 25 вересня у Нью-Йорку відбувається тиждень високого рівня Генасамблеї ООН.
Фото: ООН