Конституційний суд Вірменії визнав такими, що відповідають конституції країни, зобов'язання, закріплені Римським статутом про Міжнародний кримінальний суд.

Як передає Укрінформ, про це повідомляє News.am.
Згідно з сьогоднішнім висновком КС Вірменії, зобов'язання, встановлені заявою про ретроактивне визнання юрисдикції Міжнародного кримінального суду, відповідають вірменській конституції.
Питання обговорювалося в суді у письмовому порядку. Рішення КС є остаточним та набуває законної сили з моменту його прийняття.
Вірменія підписала Римський статут у 1998 році, але до сьогодні не ратифікувала його, оскільки КС країни у 2004 році визнав зобов'язання документа такими, що суперечать низці положень Конституції країни, що діяла на той момент.