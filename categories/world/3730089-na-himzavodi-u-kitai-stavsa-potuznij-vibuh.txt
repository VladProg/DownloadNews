У китайському місті Гуйсі (південно-східна провінція Цзянсі) на хімічному підприємстві сталася пожежа і пролунав потужний вибух.

Про це повідомляє CCTV, передає Укрінформ.
Інцидент стався в суботу близько півдня за місцевим часом на заводі з виробництва силікону, що належить компанії Jiangxi Qiantai New Materials.
За попередньою версією, спалахнули й вибухнули ємності із силіконовою смолою.
Місцева влада повідомила, що весь персонал заводу евакуювали в безпечне місце, постраждалих немає.
На місці вибуху працюють пожежники, рятувальники та співробітники правоохоронних органів.
Проводиться розслідування причин і обставин інциденту.
Як повідомляв Укрінформ, напередодні у Татарстані (РФ) на території підприємства "Єлховнєфть" вибухнув резервуар із хімікатами, загинуло двоє людей.
Фото з сайту redian.news