Колишній міністр закордонних справ Литви Лінас Лінкявічюс закликав не сприймати фальшивих закликів до миру між росією та Україною.

Про це дипломат написав у Твіттері, передає Укрінформ.
«росія більше не може розраховувати на перемогу. Єдина її надія на те, що Захід якось змусить Україну вести перемовини «з урахуванням реалій на місцях». Ніхто не повинен сприймати фальшиві заклики до миру. росіяни просто повинні забратися з України – це єдиний варіант», - зазначив Лінкявічюс.
Як повідомлялося, у кількох містах Німеччини в суботу, 8 квітня, пройшли традиційні великодні марші з вимогою мирних переговорів між Україною і росією. Тисячі людей вийшли на демонстрації з вимогами миру між москвою і Києвом, припинення допомоги Україні зброєю і відмови від нарощування німецьких збройних сил.