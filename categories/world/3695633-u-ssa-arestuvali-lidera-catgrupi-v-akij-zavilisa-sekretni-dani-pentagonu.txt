ФБР арештувала 21-річного очільника ігрової онлайн чат-групи, у якій з’явилися публікації секретних документів Пентагону.

Як повідомляє кореспондент Укрінформу, про це пише CNN.

“Генеральний прокурор Мерік Гарланд підтвердив, що ФБР арештувала Джека Тейшейра, члена Національної повітряної гвардії Масcачусетса через його зв’язок із витоком засекречених документів Пентагону”, - йдеться у матеріалі.
Зазначається, що арешт було проведено через “вірогідне несанкціоноване отримання, зберігання та передачу секретної інформації стосовно національної оборони”.

Гарланд додав, що справу Тейксейра розглядатиме федеральний суд США.

Як повідомлялося, видання New York Times раніше опублікувало матеріал, у якому йдеться про те, що Пентагон розслідує витік нібито секретних документів у соцмережі, які стосуються планів щодо контрнаступу ЗСУ.

Група розслідувачів Bellingcat знайшла першоджерела злитих документів Пентагону, що почали з’являтися ще у січні 2023 року на деяких Discord-серверах.

Нацгвардієць Джек Тейшейра керував приватною онлайн-групою під назвою «Thug Shaker Central», яка об’єднує близько 20-30 людей через спільну прихильність до зброї, расистських онлайн-мемів та відеоігр.