На півночі Греції, де вирують лісові пожежі, було знайдено 18 обгорілих тіл.

Як повідомляє Укрінформ, про це пише CNN.



“За словами пожежників, тіла, виявлені поблизу селища на півночі Греції, можуть належати мігрантам. Ще одна людина загинула у вогні у понеділок на північному заході від столиці Афін”, - йдеться у матеріалі.

Зазначається, що протягом останніх кількох днів у Греції розпочалося щонайменше 65 лісових пожеж, яким протистоять сотні пожежників. Водночас інші європейські країни потерпають від екстремальної спеки.
“У більш ніж 20 країнах діє попередження про спеку, й у деяких регіонах температура досягає рекордних показників”, - стверджує CNN.
Як раніше повідомляло агентство, ЄС надсилає додаткову допомогу Греції для боротьби з лісовими пожежами.
Фото: АА