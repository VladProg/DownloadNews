Новий вирок російському опозиціонеру Олексію Навальному є несправедливим.

Про це написала міністр закордонних справ ФРН Анналена Бербок у своєму Твіттері, передає Укрінформ.
«Те, що російська свавільна система правосуддя лишила свободи Олексія Навального ще на 19 років, є чистою несправедливістю. Путін нічого не боїться більше, ніж виступів проти війни й корупції за демократію, навіть із тюремної камери. Але він не заглушить критичні голоси», - написала глава німецького МЗС.

Dass Russlands Willkürjustiz Alexej #Nawalny weitere 19 Jahre wegsperrt, ist blankes Unrecht. Putin fürchtet nichts mehr als Eintreten gegen Krieg & Korruption und für Demokratie - selbst aus der Gefängniszelle heraus. Er wird damit kritische Stimmen nicht zum Schweigen bringen.
— Außenministerin Annalena Baerbock (@ABaerbock) August 4, 2023

Як повідомлялось, Московський міський суд на виїзному засіданні засудив опозиційного політика Олексія Навального до 19 років колонії «особливого режиму» у справі про екстремізм. Навальний був ув'язнений на початку 2021 року у Москві, куди прибув з Берліна, де він лікувався після отруєння речовиною «Новичок» у клініці «Шаріте».
Фото: ЕРА