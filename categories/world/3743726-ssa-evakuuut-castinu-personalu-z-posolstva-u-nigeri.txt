Частина персоналу посольства США у Нігері тимчасово покине країну на тлі погіршення у ній безпекової ситуації після держперевороту.

Як повідомляє кореспондент Укрінформу, про це заявив речник Державного департаменту США Метью Міллер, пише The Guardian.



“Зважаючи на ситуацію в Нігері та заради перестороги, Держдеп наказав не обов’язковим співробітникам посольства у Ніамеї, а також членам їх родин покинути країну”, - сказав Міллер.

Він додав, що посольство США у Нігері продовжить працювати й керівництво дипломатичної місії залишиться у країні.

Як повідомляв Укрінформ, у Нігері група військових заявила про усунення від влади демократично обраного президента Мохамеда Базума та його уряду.

2 серпня Нігер відкрив сухопутні та повітряні кордони з п'ятьма сусідніми країнами.