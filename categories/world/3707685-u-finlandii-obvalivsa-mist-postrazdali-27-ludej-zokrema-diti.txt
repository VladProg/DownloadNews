У фінському місті Еспоо у четвер уранці обвалився тимчасовий міст на вулиці Ітатууленкуя, внаслідок чого постраждали 27 людей.

Про це повідомляє Yle з посиланням на поліцію, передає Укрінформ.
Як зазначається, на мосту були люди, коли він обвалився. Рятувальна служба повідомляє, що постраждали 27 осіб. Вони дістали поранення різного ступеня тяжкості.
Серед постраждалих є школярі, їх доправили до лікарень регіону.
Деталі інциденту з`ясовуються.
Як повідомлялося, на Мангеттені у Нью-Йорку обвалилася багаторівнева парковка, загинула одна людина, ще п’ятеро травмувалися.
Фото: Mika Tiainen