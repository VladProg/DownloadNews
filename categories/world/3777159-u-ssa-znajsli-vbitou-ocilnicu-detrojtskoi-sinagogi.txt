Вранці 21 жовтня очільницю детройтської синагоги у США, яка мала політичні зв'язки, знайшли зарізаною біля власного будинку.

Як передає Укрінформ, про це повідомляє Detroit Free Press.
"Президентку детройтської синагоги, з політичними зв’язками, знайшли зарізаною у суботу вранці біля її будинку в районі Лафайєт-Парк, що на схід від центру міста", - йдеться у повідомленні.
Як зазначається, поліція та ФБР розпочали розслідування вбивства.
Йдеться про 40-річну Саманту Волл, яка очолювала синагогу Isaac Agree Downtown Detroit, а раніше працювала на представницю США Еліссу Слоткін, а також у кампанії переобрання генерального прокурора демократки Дани Нессель.
Волл очолювала синагогу з 2022 року та брала участь в інших місцевих єврейських організаціях.
Зазначається, що поліцейські дійшли, по кривавому сліду, до будинку жертви, де, як стверджує поліція, відбувся злочин.
"Протягом останніх кількох годин поліція мобілізувала багато своїх людей та використовувала усі наявні ресурси правоохоронних органів та громади, щоб допомогти розслідуванню. Зрозуміло, що цей злочин залишає багато питань без відповіді", - сказав керівник поліції Детройта Джеймс Вайт.
Як повідомлялося, у штаті Іллінойс чоловіка звинуватили у злочинах на ґрунті ненависті після вбивства ножем 6-річного хлопчика, який був мусульманином.
Фото: Detroit Free Press