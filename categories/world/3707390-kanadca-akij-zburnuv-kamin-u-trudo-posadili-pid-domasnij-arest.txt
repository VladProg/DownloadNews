Громадянина Канади Шейна Маршала, який кидав у Джастіна Трюдо камінням під час передвиборчого туру прем’єр-міністра, засуджено до тримісячного домашнього арешту.

Як повідомляє кореспондент Укрінформу, про це пише CBC News.
“Чоловік, який жбурнув гравій у Джастіна Трюдо під час його зупинки в місті Лондон у провінції Онтаріо у рамках передвиборчого туру у 2021-му році, отримав 90 днів домашнього арешту та рік випробувального терміну”, - йдеться у матеріалі.
Зазначається, що суддя назвав дії Маршала “проявом менталітету натовпу”, що загрожували безпеці канадців.
Шейна Маршала, 26-річного мешканця онтарійського містечка Сейнт Тома поблизу Торонто, спершу обвинувачували у нападі із використанням зброї, але пізніше він визнав себе винним у звичайному нападі, за що передбачене легше покарання.
Під час судового засідання Маршал вибачився за свій вчинок перед “усіма”, однак не назвав особисто Трюдо.
Як повідомлялося, інцидент трапився 6 вересня 2021-го року за два тижні до загальних виборів, за результатами яких Трюдо став повторно прем’єр-міністром. У результаті нападу сам Трюдо залишився не ушкодженим.
Фото: Kate Dubinski/CBC