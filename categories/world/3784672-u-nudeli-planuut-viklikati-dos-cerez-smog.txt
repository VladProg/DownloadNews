Влада індійського Нью-Делі через смог планує вперше в історії країни "викликати" дощ, щоби поліпшити якість повітря.

Про це повідомляє Reuters, передає Укрінформ.
Міністр навколишнього середовища Гопал Раї заявив, що залежно від юридичного дозволу та погодних умов влада спробує викликати дощ приблизно з 20 листопада.
За його словами, у п'ятницю до Верховного суду буде представлено підготовлену експертами пропозицію.
"Я вважаю, що з огляду на умови, які ми маємо, і якщо ми отримаємо підтримку від усіх, ми зможемо здійснити принаймні перший пілотний проєкт", - сказав Рай.
Департамент навколишнього середовища Делі заявив, що планує засіяти хмари йодидом срібла, щоб викликати опади.
Китай, Індонезія та Малайзія раніше також викликали дощі.
Як повідомляв Укрінформ, у столиці Індії Нью-Делі тимчасово закрили школи через вкрай токсичне та забруднене повітря. В місті заборонили в’їзд вантажівок та будівельні роботи через забруднення повітря.