Авіаційний простір довкола міжнародного аеропорту міста Келовна у канадській провінції Британська Колумбія закрили через лісові пожежі.

Як передає Укрінформ, про це йдеться у розміщеній на сайті аеропорту заяві.
“Повітряний простір довкола міжнародного аеропорту Келовни закрито, аби дати змогу з повітря вести боротьбу із лісовими пожежами поблизу міста", - зазначили в аеропорту.
Адміністрація летовища працює над відновленням його нормальної роботи. “Однак пріоритет - безпека нашого населеного пункту й надання пожежникам необхідного їм доступу до авіаційного простору”, - йдеться у повідомленні.
Аеропорт Келовни входить до десятки найбільш завантажених цивільних летовищ Канади.
Як повідомлялося, через масштабні лісові пожежі жителям двох передмість Келовни наказали негайно евакуюватися.
Фото: CTV News video