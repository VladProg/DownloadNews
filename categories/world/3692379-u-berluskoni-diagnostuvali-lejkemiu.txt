У колишнього голови уряду Італії Сільвіо Берлусконі виявили захворювання клітин крові - лейкемію.

Про це повідомляє видання Corriere della Sera, передає Укрінформ.
Як зазначається, після госпіталізації Берлусконі в середу стало відомо, що він хворий на лейкемію.
Повідомляється, що 27 березня 86-річний політик потрапив до лікарні Святого Рафаеля у Мілані для обстеження. Однак тоді його виписку, яку очікували протягом 24-36 годин, відтермінували на чотири дні.
2 квітня колишній голова уряду Італії знову повернувся до лікарні. Незабаром після цього з’явилась інформація, що політик потрапив до реанімації.
Як повідомлялося, 5 квітня Сільвіо Берлусконі, який чотири рази обіймав посаду прем’єр-міністра Італії, потрапив до реанімації в кардіологічному відділенні міланської лікарні Сан-Раффаеле.
86-річний Берлусконі протягом останніх років страждав від неодноразових нападів поганого самопочуття й лише минулого тижня повернувся з лікарні.
Раніше Європейська народна партія, найбільша група у Європарламенті, скасувала візит до Неаполя після неприйнятних заяв колишнього прем’єр-міністра Італії Сільвіо Берлусконі на адресу Президента України Володимира Зеленського.
Колишній прем’єр-міністр Італії Сільвіо Берлусконі розкритикував прем'єр-міністра Італії Джорджу Мелоні за зустріч із Президентом України у Брюсселі. Берлусконі також заявив, що якби Зеленський припинив «атакувати» Донбас, війни не було б.