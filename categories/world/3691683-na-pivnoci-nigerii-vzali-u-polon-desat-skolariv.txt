Озброєні нападники взяли у заручники на півночі Нігерії групу школярів.

Як повідомляє Укрінформ, про це заявив державний комісар з питань внутрішніх справ Нігерії Самуель Аруван, пише Сіньхуа.

“Уряд штату Кадуна отримав від правоохоронців попередні дані про викрадення 10 учнів в районі Качія”, - сказав Арувані.
За його словами, учнів було викрадено іще в понеділок, але про це стало відомо лише зараз.
“Точне місце, де трапився інцидент, ще має бути встановлене, але ми вже очікуємо на детальні звіти, які вкажуть, чи відбулося це на території школи”, - наголосив комісар.

Зауважимо, що напади на школи та викрадення цивільних відбуваються у Нігерії регулярно. Зазвичай нападники вимагають за повернення заручників у їх близьких викуп.