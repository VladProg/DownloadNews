Державний департамент США схвалив продаж Польщі гелікоптерів AH-64E Apache та супутнього обладнання орієнтовною вартістю 12 млрд доларів.

Про це передає Укрінформ з посиланням на повідомлення Управління воєнного співробітництва Міністерства оборони США, поширене у понеділок.


Уряд Польщі надіслав запит на 96 ударних вертольотів Apache й пов'язане з ними обладнання, у тому числі 1844 ракети Hellfire і 508 ракет Stinger, ідеться в повідомленні.
Головними підрядниками з постачання гелікоптерів є компанії Boeing і Lockheed Martin.
Агентство оборонного співробітництва повідомило Конгрес США про можливий продаж.
Зазначається, що постачання зброї поліпшить здатність Польщі протистояти нинішнім і майбутнім загрозам, допоможе стримувати супротивників і брати участь в операціях НАТО.