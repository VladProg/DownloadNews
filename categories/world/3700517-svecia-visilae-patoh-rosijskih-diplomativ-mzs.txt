Швеція висилає п’ятьох російських дипломатів за здійснення діяльності, несумісної з їхнім дипломатичним статусом.

Про це повідомило у вівторок Міністерство закордонних справ Швеції, передає Укрінформ з посиланням на Reuters.
«Швеція викликала посла росії... і повідомила йому, що п'ятьох осіб, які працюють в посольстві, попросили залишити країну внаслідок діяльності, яка несумісна з Віденською конвенцією про дипломатичні відносини», - поінформували в шведському МЗС.
Швеція вислала трьох російських дипломатів у квітні минулого року після початку повномасштабного вторгнення росії в Україну.
Як повідомляв Укрінформ, раніше цього місяця уряд Норвегії вирішив оголосити персонами нон грата 15 офіцерів російської розвідки, які працювали під дипломатичним прикриттям у країні.
Фото: picture-alliance/D. Kalker