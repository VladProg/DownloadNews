Американському солдату, який без дозволу перетнув демаркаційну лінію з КНДР, загрожувало дисциплінарне стягнення.

Про це повідомляє Reuters, передає Укрінформ.
Міністр оборони США Ллойд Остін висловив занепокоєння щодо солдата Тревіса Т. Кінга, який "умисно і без дозволу перетнув військову демаркаційну лінію в КНДР".
«Ми ще багато чого нагаємося з’ясувати. Ми вважаємо, що він (Кінг – ред.) перебуває під вартою (у Північній Кореї – ред.), уважно стежимо за ситуацією і проводимо розслідування, працюємо над тим, щоб повідомити найближчих родичів солдата», — сказав Остін.
За словами двох чиновників, до цього Кінг перебував під вартою в Південній Кореї за правопорушення. Його доправили в аеропорт, щоб він повернувся до США.
Проте солдат не сів на літак, а приєднався до екскурсії у спеціальну зону на кордоні між Південною Кореєю і КНДР. Там він і перетнув межу.
Як повідомляв Укрінформ, американець був затриманий у Північній Кореї після того, як перетнув міжкорейський кордон без дозволу.
Солдат був на екскурсії у спільній зоні безпеки (JSA) у Пханмунджомі, прикордонному селі в демілітаризованій зоні, яка розділяє Корейський півострів.