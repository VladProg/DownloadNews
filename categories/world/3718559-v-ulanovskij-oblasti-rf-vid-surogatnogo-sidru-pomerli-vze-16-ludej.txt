В Ульяновській області Російської Федерації від сурогатного алкоголю постраждали вже 35 чоловік, 16 з них померли.

Про це повідомляє Укрінформ з посиланням на Телеграм-канал губернатора регіону Олексія Руських.
«Число постраждалих в Ульяновській області від отруєння алкогольними напоями продовжує зростати. За останньою інформацією, постраждало 35 осіб: 25 – у Димитровграді, 9 – в Ульяновську, одна у Новій Маликлі. 16 людей померли», - повідомив Руських.
Як повідомлялося, у Росії сталися десять випадків смертельного отруєння алкоголем – вісім в Ульяновській області, два - в Самарській. Усі випадки пов'язують із вживанням розливного сидру самарського виробництва.