Польська розвідка припускає, що російські спецслужби можуть готувати провокації під чужим прапором всередині самої росії.

Про це повідомив уповноважений з безпеки інформаційного простору Польщі Станіслав Жарин у Twitter, передає Укрінформ.
Він зазначив, що російська пропаганда продовжує інформаційну війну, основний вектор якої спрямований проти союзників України, щоб «надати правдоподібність брехливим тезам та злочинним діям Кремля».
«Цього разу пропагандистські викриття були «розкрито» Службою зовнішньої розвідки росії, яка з посиланням на вірогідні відомості» повідомляє про причетність «військових сил США до вербування бойовиків ІДІЛ та «Аль-Каїди» для вчинення терактів за їхньої участі в росії та СНД», — пише він.

Russian propaganda centers are continuing the information war, the main vector of which is aimed at Ukraine's allies. Insinuations and accusations made against NATO countries are intended to lend credence to the Kremlin's false theses and criminal actions. pic.twitter.com/0mT6AKDikK
— Stanisław Żaryn (@StZaryn) February 16, 2023

Жарин зазначає, що такі публічні звинувачення на адресу США можуть бути частиною підготовки російськими спецслужбами терактів на території рф.
"Звинувачення Вашингтона в планах проведення терактів на території росії та СНД може бути формою підготовки інформаційно-пропагандистської бази для можливих диверсійних операцій, які проводять російські спецслужби в росії", - пише він.

Accusing Washington of plans to carry out terrorist acts on Russian and CIS territory may be a form of preparing an information-propaganda base for possible sabotage operations conducted by Russian services in Russia.
— Stanisław Żaryn (@StZaryn) February 16, 2023

Як повідомляв Укрінформ, британська розвідка раніше заявляла, що політичні лідери рф усвідомлюють, що військово-промислове виробництво в рф не відповідає потребам російської армії щодо забезпечення ресурсів для ведення війни проти України.