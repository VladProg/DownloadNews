Понад 200 000 ізраїльтян повернулися до Ізраїлю після початку війни з ХАМАСом.

Як передає Укрінформ, про це повідомляє The Times of Israel із посиланням на відповідний звіт Кнесету.
Водночас видання уточнює, що звіт не містить детального аналізу причин повернення ізраїльтян, а також інформації, чи приєдналися вони в подальшому до бойових дій.
Як повідомляє Sky News, за даними підконтрольного ХАМАСу міністерства охорони здоров'я Гази, кількість загиблих унаслідок бойових дій палестинців перевищила 6000 осіб.
"З 7 жовтня було вбито щонайменше 6546 осіб, зокрема, 2 704 дитини, ще 17 439 людей отримали поранення", - йдеться у повідомленні.
Як повідомлялося, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
14 жовтня голова уряду Ізраїлю Беньямін Нетаньягу заявив про наближення «нового етапу» війни проти угруповання ХАМАС.
США, ЄС, Україна та низка інших держав засудили атаки по Ізраїлю.
Фото: Achille Abboud/IMAGO