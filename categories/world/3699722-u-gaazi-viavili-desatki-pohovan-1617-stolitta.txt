У нідерландській Гаазі виявили десятки поховань 16-17 століття під час ремонтних робіт на одній з центральних вулиць району Схевегінген.

Про це повідомляє Укрінформ з посиланням на indebuurt.nl
“Десятки могил були виявлені під час ремонтних робіт біля церкви на вулиці Кейзерстрат. Ймовірно, вони датуються 16-17 століттями, але, також можливо, навіть 15-м століттям. Це особлива знахідка”, - йдеться у повідомленні.
Зазначається, що до справи наразі взялися археологи, адже поховань може бути значно більше.
Церква біля якої виявили людські останки датується 15 століттям. Під час ремонтних робіт було виявлено стіну метрів за двадцять від церкви, яка, ймовірно, є старою межею цвинтаря.
Археологи виявили останки чоловіків і жінок, багато дітей і навіть вагітної жінки.

Після документування антрополог візьметься для дослідження останків.
Як повідомляв Укрінформ, у Єгипті археологи виявили подібну до Сфінкса статую і залишки святині у стародавньому храмі на півдні країни.
Foto Archeologie Den Haag