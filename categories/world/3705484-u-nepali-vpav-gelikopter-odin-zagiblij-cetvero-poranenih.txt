Унаслідок падіння гелікоптера на сході Непалу загинула одна людина, ще четверо отримали травми.

Як повідомляє Укрінформ, про це пише Сіньхуа.



“Під час заходу на посадку гелікоптер, який перевозив вантаж для проєкту зі спорудження ГЕС на ріці Верхня Аран, зачепив дерево”, - йдеться у матеріалі.

Зазначається, що один із будівельників, який працював на проєкті, загинув, ще четверо отримали поранення.

Усіх травмованих було доставлено до лікарні у Катманду, де вони отримують медичну допомогу.

Нагадаємо: 9 квітня вантажний гелікоптер впав у Непалі поблизу гори Дхаулагірі, але під час інциденту обійшлося без жертв.
Фото: Xinhua