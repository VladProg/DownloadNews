Нідерландська суднобудівна компанія Damеn Shipyards подала позов проти уряду Нідерландів, стверджуючи, що зазнала збитків через санкції проти Росії.

Як передає Укрінформ із посиланням на NOS, нідерландська компанія хоче отримати компенсацію за збитки, яких зазнала внаслідок введених санкцій проти Росії.
“Найбільший суднобудівник з Нідерландів Damen Shipyards вимагає від нідерландського уряду компенсації через санкції проти Росії”, - йдеться у повідомленні.
Зазначається, що речник суднобудівної компанії підтвердив це.
Damen виробляє промислові та військові судна, яхти. Через санкції компанія не може виконати деякі замовлення з Росії, тож хоче отримати за це компенсацію.
У Damen зазначають, що компанія уклала деякі контракти з російськими судновласниками ще до вторгнення РФ в Україну.
“Через санкції ми не можемо виконувати ці завдання”, - зазначив представник компанії.
Позов був поданий у травні. У компанії не повідомляють, коли справа буде розглянута в суді. Також не називають суму, яку вимагає Damen.
Уряд Нідерландів у квітні 2022 року не дозволив 14 яхтам, зокрема 12, які будувалися, залишити країну через санкції проти Росії.
Як повідомляв Укрінформ, Норвегія приєдналася до 11-го пакета санкцій ЄС проти Росії.

Фото: NOS/Beeld Werkt