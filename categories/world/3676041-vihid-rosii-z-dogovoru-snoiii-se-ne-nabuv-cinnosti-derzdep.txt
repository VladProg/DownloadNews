Призупинення участі росії в Договорі про скорочення і обмеження стратегічних наступальних озброєнь (СНО) ще не набуло чинності.

Про це аявила в понеділок помічниця держсекретаря США з питань контролю над озброєннями, верифікації та дотримання зобов'язань Меллорі Стюарт в Інституті Брукінґса, передає Укрінформ з посилання на CNN.

«Призупинення ще офіційно не набуло чинності в тому сенсі, що ми все ще отримуємо повідомлення, як і сьогодні, згідно з договором, регулярні повідомлення. Але ми очікуємо, що як тільки це призупинення буде офіційно оформлене, вони припиняться», – сказала вона.
Стюарт зазначила, що США «намагаються простежити» за ситуацією, «аби по-справжньому зрозуміти, що ще може бути охоплено цим призупиненням і що може бути продовжено».
«Зараз ми очікуємо, що залишаться лише повідомлення про запуски відповідно до угоди 1988 року, і вони також сказали, що дотримуватимуться фактичних кількісних обмежень», – додала вона.
Нагадаємо: минулого тижня президент росії володимир путін оголосив, що росія призупиняє свою участь у новому Договорі СНО – єдиній угоді між СРСР та США від 1991 року щодо контролю над ядерним озброєнням, що залишилася в силі. Офіційні особи США засудили цей крок як «безвідповідальний».
Згідно з договором, обидві сторони надають «повідомлення перед запуском балістичних ракет, що підлягають обліку», посинили в Держдепі.