У Великій Британії на аукціоні Noonans продали рідкісну купюру у 500 фунтів, випущену філією Банку Англії в Лідсі, за 24 000 фунтів стерлінгів.

Про це повідомляє BBC, передає Укрінформ.
Банкнота, випущена 1936 року, є лише другою такою купюрою, про існування якої відомо, і першою, яку виставили на продаж.

Аукціонний дім Noonans заявив, що надзвичайно рідкісна купюра була куплена великим колекціонером банкнот Банку Англії за 24 тисячі фунтів стерлінгів.
За словами представника аукціонного дому Ендрю Паттісона, банкноти номіналом 500 фунтів стерлінгів випускалися тільки в трьох відділеннях Банку Англії: у Лондоні, Ліверпулі та Лідсі.
Як повідомляв Укрінформ, у Нью-Йорку на аукціон Sotheby’s виставили найстарішу майже повну єврейську Біблію віком понад 1100 років.
Фото: matrapac.com / NOONANS