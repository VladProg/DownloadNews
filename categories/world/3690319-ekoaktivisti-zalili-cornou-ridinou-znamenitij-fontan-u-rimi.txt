У Римі троє екологічних активістів з руху "Ultima Generazione" ("Останнє покоління") 1 квітня залили чорною рідиною знаменитий фонтан Баркачча.

Про це повідомляє ANSA, передає Укрінформ.
У поліції згодом уточнили, що рідина виявилася рослинним вугіллям.
Двох чоловіків і жінку затримали карабінери. Активістам загрожує покарання за завдання шкоди культурній спадщині.
Мер Рима Роберто Гуалтьєрі засудив акцію і побував на місці атаки.
Дії активістів із «Ultima Generazione», що має на меті підвищення обізнаності про кліматичну кризу та припинення використання вуглецевого палива, викликали засудження з боку офіційних осіб, включаючи прем'єр-міністра Джорджу Мелоні.
Фонтан Баркачча – один із найвідоміших водограїв у світі у стилі бароко, розташований на площі Іспанії в Римі, біля Іспанських сходів.
Як повідомляв Укрінформ, група активістів Ultima Generazione раніше оббризкала фарбою пам’ятник першому королю об'єднаної Італії Віктору Еммануїлу II у Мілані, щоб привернути увагу до необхідності боротьби зі змінами клімату.
Фото: Твіттер Roberto Gualtieri