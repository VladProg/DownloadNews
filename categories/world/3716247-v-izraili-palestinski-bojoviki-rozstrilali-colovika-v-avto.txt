В результаті обстрілу машини поблизу поселення Хермеш на півночі Західного берега річки Йордан було вбито ізраїльтянина.

Про це повідомляє The Times of Israel з посиланням на військових та медиків, передає Укрінформ.
За даними місцевої влади, жертва потрапила під обстріл, їдучи в машині на шосе біля поселення Хермеш, на захід від Дженіна. Чоловік продовжував їхати, поки не дістався до громади, де йому надали допомогу медики.

Місцева служба швидкої допомоги повідомила, що цивільний чоловік віком близько 30 років був доставлений у важкому стані на в'їзді в поселення. На місце події був відправлений вертоліт, який доставив потерпілого в лікарню Хіллель Яффе в Хадері, де згодом констатували його смерть.
Армія оборони Ізраїлю заявила, що війська розпочали переслідування нападників, перекривши кілька доріг у цьому районі.
Як повідомляв Укрінформ, в Ізраїлі проведено серію успішних випробувань системи ПРО «Залізний купол» морського базування (у міжнародній класифікації називається C-Dome).