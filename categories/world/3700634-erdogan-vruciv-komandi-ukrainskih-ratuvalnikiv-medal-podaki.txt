Президент Туреччини Реджеп Таїп Ердоган вручив медаль подяки команді українських рятувальників, які допомагали ліквідовувати наслідки руйнівних землетрусів.

Як передає Укрінформ, про це посол України в Туреччині Василь Боднар повідомляє у Фейсбуці.
“Реджеп Таїп Ердоган вручив медаль подяки від турецького народу команді українських рятувальників, які допомагали ліквідовувати наслідки руйнівних землетрусів в Туреччині 6 лютого. На ім’я посольства передано відповідний лист-подяку від глави МЗС ТР”, - написав він.






Ердоган вручив команді українських рятувальників медаль подяки / Фото: Vasyl Bodnar




























Посол нагадав, що попри війну, Україна направила в Туреччину 87 рятувальників. Цей крок солідарності та готовності прийти на допомогу надзвичайно емоційно сприйнятий турецьким народом.
Як повідомлялося, 6 лютого на південному сході Туреччини сталося два землетруси: в районі Пазарджик провінції Кахраманмараш - магнітудою 7,7 та в районі Ельбістан тієї ж провінції — магнітудою 7,6.
Загальна кількість загиблих унаслідок землетрусів у Туреччині та Сирії, що сталися 6 лютого, зросла до 50 132 людини.