На заході Афганістану стався новий потужний землетрус, унаслідок якого загинула щонайменше одна людина.

Про це повідомляє France24, передає Укрінформ.
«Сьогодні на заході Афганістану стався землетрус магнітудою 6,3, який забрав щонайменше одне життя та спричинив паніку серед людей, які вже постраждали внаслідок останнього землетрусу», - йдеться у повідомленні.
Також є інформація про 120 травмованих унаслідок землетрусу.
Новий землетрус стався приблизно за 30 кілометрів на північ від столиці провінції Герат, що кілька днів тому постраждала від землетрусів.
Як повідомлялося, адміністрація Талібану повідомила в неділю, що внаслідок землетрусів у Афганістані загинуло понад 2400 людей, ще понад 9000 осіб зазнали поранень.
Фото: AA