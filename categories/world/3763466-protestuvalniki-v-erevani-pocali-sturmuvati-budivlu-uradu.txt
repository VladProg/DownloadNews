У Єревані сьогодні натовп почав штурмувати будівлю уряду. Причиною цього є невдоволення реакцією влади на загострення конфлікту з Азербайджаном.

Як передає Укрінформ, про це свідчить пряма трансляція події у YouTube.
На опублікованих кадрах видно, що мирні протести з гаслами поступово переросли у штурм будівлі уряду. Загострилася ситуація після того, як прем'єр-міністр Вірменії Нікол Пашинян відмовився починати бойові дії у відповідь.
Люди налаштовані рішуче, тому заблокували всі входи в будівлю та продовжують вимагати вжиття рішучих дій.

Як повідомлялося, міністерство оборони Азербайджану у вівторок оголосило про початок «антитерористичних заходів локального характеру в Карабаху».
Баку вимагає виведення військ Вірменії з Азербайджану та розпуску «режиму сепаратистів» в Ханкенді.
Прем’єр-міністр Вірменії Нікол Пашинян проводить засідання Ради безпеки, де обговорюються «широкомасштабні військові дії» у Карабаху.
Пізніше у вівторок МЗС Вірменії оприлюднило заяву, в якій звинуватило Азербайджан у проведенні «етнічної чистки».