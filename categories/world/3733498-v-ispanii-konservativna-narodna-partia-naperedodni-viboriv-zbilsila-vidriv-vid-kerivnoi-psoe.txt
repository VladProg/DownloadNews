За два тижні до виборів в Іспанії консервативна Народна партія (PР) збільшила свій відрив від керівної Соціалістичної робітничої партії (PSOE).

Як передає Укрінформ, про це повідомляє ABC.
На попередніх виборах PP була першою лише в 10 округах, а соціалісти перемогли у 32.
Опитування, проведене компанією Ipsos із 3 по 6 липня, показало, що наразі опозиційна PP отримає 35% голосів, а керівна PSOE – 28%.
Соціологічні прогнози голосування передбачають, що PP отримає від 138 до 147 місць у нижній палаті парламенту Іспанії, що включає 350 депутатів, а PSOE – від 102 до 112 місць.
Ултраправа партія Vox, що є найбільш імовірним коаліційним союзником PP, може отримати від 32 до 39 парламентських місць.
В разі, якщо результати опитування підтвердяться, це означає, що права коаліція у складі партій PP та Vox разом отримає до 180 місць, що є достатнім для формування абсолютної більшості.
Як повідомляв Укрінформ, 1 липня Іспанія розпочала своє піврічне головування в Раді ЄС відповідно до системи ротації між 27 державами-членами. Прем'єр-міністр Іспанії Санчес прибув з візитом в Україну 1 липня, у перший день головування в Раді Європейського Союзу.