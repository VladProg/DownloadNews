Військові літаки Сполучених Штатів удруге за два останні дні перехопили російські винищувачі та бомбардувальники, що пролітали поблизу Аляски, хоча й не входили в повітряний простір США чи Канади.

Як передає Укрінформ, про це повідомляє CNN.
У вівторок два винищувачі F-35 перехопили російські бомбардувальники ТУ-95 "Ведмідь", а також винищувачі СУ-30 і СУ-35, зазначає Командування повітряно-космічної оборони Північної Америки.
російський літак залишився за межами суверенного повітряного простору США й Канади, який простягається майже на 20 км від берегової лінії.
Як повідомлялося, днем раніше два винищувачі F-16 перехопили літаки ТУ-95 і СУ-35, які вже увійшли в повітряний простір Аляски, залишаючись за межами повітряного простору США.
Військові заявили, що не розглядають активність російської авіації як провокацію чи загрозу.