У Празі проходить триденне засідання керівників генеральних штабів армій «Вишеградської групи» (V4), до якої входять Чехія, Словаччина, Угорщина та Польща.

Як передає Укрінформ, про це повідомляє Radio Prague International.
На заході обговорять розвиток війни Росії проти України, результати вересневого засідання Військового комітету НАТО в Осло та вплив нової моделі підрозділів альянсу на армії країн V4.
Окрім цього, перемовини керівників генштабів армій стосуватимуться проблеми Стратегічного компаса ЄС, особливо концепція підрозділів швидкого розгортання блоку.
Як повідомляв Укрінформ, минула зустріч глав урядів країн «Вишеградської групи» відбулась 26 червня у Братиславі. Річне головування Чехії у групі розпочалося 1 липня цього року.
Під час спільної пресконференції глав урядів «четвірки» прем’єр-міністр Чехії Петр Фіала заявив, що серед трьох головних пріоритетів Праги буде допомога Україні.