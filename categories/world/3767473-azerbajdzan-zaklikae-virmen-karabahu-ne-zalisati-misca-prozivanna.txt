Азербайджан закликає вірмен, які проживають у Нагірному Карабасі, не виїжджати і реінтегруватися в азербайджанське суспільство.

Про це повідомляє Ехо Кавказу, передає Укрінформ.
"Якщо якась частина вірменських жителів не бажає жити в рамках азербайджанського законодавства і влади та підкорятися їм, то ми не можемо їх змусити. Навпаки, ми закликаємо вірменських жителів не залишати місця свого проживання і стати частиною мультиетнічного азербайджанського суспільства", - наголошується в заяві МЗС Азербайджану.
У МЗС додали, що Баку вважає виїзд вірменських жителів із Карабаху "їхнім особистим та індивідуальним рішенням", що не має "нічого спільного з насильницьким переселенням".
За даними Радіо Азатутуюн, до Вірменії вже прибули 76 тис. 407 вимушених переселенців із Нагірного Карабаху.
Як повідомляв Укрінформ, президент Нагірного Карабаху Самвел Шахраманян підписав указ про розпуск усіх державних установ та організацій Нагірного Карабаху. Невизнана Нагірно-Карабаська Республіка (Арцах) припинить своє існування з 1 січня 2024 року.