Президентка Молдови Мая Санду засудила російський ракетний удар по Чернігову, внаслідок якого загинули семеро людей.

Як передає Укрінформ, про це вона повідомила в соцмережі Х (колишній Tвіттер).
«Я рішуче засуджую ракетний удар Росії по Чернігову. Загинули невинні люди, багато поранених — мої думки з жертвами та їхніми родинами. Така відверта агресія проти мирного населення не повинна залишитися безкарною», - заявила Санду.
За її словами, Росія має відповісти за свої звірства в Україні.
Як повідомляв Укрінформ, 19 серпня російські війська завдали ракетного удару по центру Чернігова. Внаслідок атаки загинули семеро людей, постраждали 148 осіб.
Фото: tv8.md