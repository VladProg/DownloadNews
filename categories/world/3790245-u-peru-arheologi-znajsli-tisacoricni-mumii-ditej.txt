Перуанські археологи у понеділок знайшли у столиці Лімі чотири мумії дітей, віком щонайменше 1000 років.

Як передає Укрінформ, про це повідомляє Reuters.


Peru archaeologists unearth 1,000-year-old mummies of children in Lima https://t.co/ikFF6qkWrI pic.twitter.com/N0s3mgGGmk
— Reuters (@Reuters) November 22, 2023

На думку дослідників, діти, мумії яких були виявлені разом із рештками дорослої людини, походять із культури Ічма, яка розвинулась на центральному узбережжі Перу до того, як Імперія Інків піднялась на території Андського регіону.
Деякі із решток були знайдені біля підніжжя сходів на невеликому пагорбі, де, як вважається, колись був храм. За словами археолога Луїса Такуди, цей храм, ймовірно, був зведений 3500 років тому.
«Вся ця зона є дуже важливою церемоніальною залою. Люди, які жили у період Ічми, вважали це місце священним і тому ховали тут своїх померлих», – зазначив вчений.
Такуда додав, що на черепах мумій все ще лишилось волосся.
Як повідомляв Укрінформ, у вересні перуанські робітники газової служби під старовинними вулицями Ліми виявили вісім мумій і низку артефактів часів культури доінків.
Перше фото ілюстративне