У Грузії затримали ватажка одного з угруповань терористичної організації "Ісламська держава" - Малхаза Паксашвілі.

Як передає Укрінформ, про це повідомляє Грузия Online.
Зазначається, що на підставі доказів, здобутих в результаті спільного розслідування Контртерористичного центру Служби держбезпеки, Генеральної прокуратури та МВС Грузії, встановлено, що ця особа у 2013 році залишила Грузію, виїхала до Сирії та приєдналася до терористичної організації «Ісламська держава».
У 2013-2015 роках він брав активну участь у бойових діях та нападах, що здійснювалися зазначеною терористичною організацією.


1tv.ge

За даними Служби державної безпеки Грузії, затриманий мав тісні зв'язки з командирами високої ланки «Ісламської держави» та обіймав посаду так званого «наїба» в одному з угруповань терористичної організації.
Справа розслідується за статтею 328 КК Грузії, що передбачає членство у терористичній організації іноземної держави та сприяння терористичній діяльності. Злочин карається позбавленням волі терміном від 10 до 17 років.
Як повідомлялося, 17 квітня у Сирії ліквідували ватажка ІДІЛ, який планував теракти в Європі.
Фото: RFE/RL