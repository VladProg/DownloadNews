У Західній Європі внаслідок потужного шторму «Сіаран» загинуло щонайменше шестеро людей.

Про це повідомляє Reuters, передає Укрінформ.
Як зазначається, по дві людини загинули у Франції й Бельгії, по одній – на півдні Нідерландів та в Іспанії, у Мадриді.
У Франції 1,2 млн домогосподарств залишилося без електропостачання. Влада Фіністера, що на півночі країни, закликала жителів залишатися вдома через вітер, швидкість якого сягає 207 км/год, що призвів до утворення 20-метрових хвиль на морі.
Зливові дощі й вітер спричинили сильні повені в Північній Ірландії та деяких частинах Великої Британії.
Нідерландська авіакомпанія KLM скасувала сотні рейсів до та з Амстердама, також були скасовані міжнародні потяги зі столиці Нідерландів до Парижа.
Судноплавні шляхи на південному заході країни також закриті.
В Іспанії через шторм скасували 42 авіарейси.
Як повідомляв Укрінформ, у Нідерландах загинула людина внаслідок падіння поваленого вітром дерева.


Фото: Alamy