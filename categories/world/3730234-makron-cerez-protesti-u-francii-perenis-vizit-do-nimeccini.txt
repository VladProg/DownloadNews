Президент Франції Еммануель Макрон вирішив перенести свій візит до Німеччини через протести, які спалахнули у Франції після вбивства поліцією підлітка.

Про це повідомляє BFM TV, передає Укрінформ.
«З огляду на внутрішню ситуацію президент Макрон зазначив, що воліє залишатися у Франції упродовж наступних кількох днів», - йдеться у заяві Єлисейського палацу.
Зазначається, що президенти Франції та Німеччини домовилися перенести візит Макрона до Німеччини на пізнішу дату.
Державний візит президента Франції до Німеччини мав розпочатись у неділю, 2 липня, і тривати до вівторка.
Як повідомляв Укрінформ, протести й заворушення у Франції виникли 27 червня після того, як поліція застрелила 17-річного хлопця, який не зупинився за наказом поліцейського.
У Франції за минулу ніч затримано понад 1300 осіб через заворушення.