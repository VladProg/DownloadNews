Міністерство оборони Великої Британії заявило про «серйозний рівень неточності» у злитих у мережу, ймовірно, секретних документах США.

Про це британське відомство повідомило у Твіттері, передає Укрінформ.
«Широко відомий витік передбачуваної секретної інформації США продемонстрував серйозний рівень неточності. Читачі повинні бути обережними і не приймати за чисту монету твердження, які потенційно можуть поширювати дезінформацію», – йдеться у дописі.
Як повідомляв Укрінформ, минулого тижня видання The New York Times повідомило, щоПентагон розслідує витік секретних документів у соцмережі, які стосуються планів США й НАТО щодо запланованого контрнаступу ЗСУ. Тим часом, група розслідувачів Bellingcat провела власне розслідування щодо пошуку першоджерел злитих документів Пентагону.
Радник керівника Офісу Президента Михайло Подоляк заявив, що оприлюднення, нібито, документів про контрнаступ України - це російський блеф, пил в очі.
Міністерство юстиції США оголосило, що розпочало розслідування витоку документів американської розвідки, які були опубліковані в соціальних мережах протягом останніх тижнів.