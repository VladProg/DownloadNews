На виборах президента Чорногорії, за попередніми результатами, переміг кандидат від орієнтованих на Сербію та росію сил Яков Мілатович.

Як передає Укрінформ, про це повідомляє Радіо Свобода.
За Якова Мілатовича, який вийшов у другий тур разом із чинним президентом Міло Джукановичем, проголосували близько 60% з-поміж 542 тисяч виборців. Явка на виборчих дільницях становила 70%.
«Мілатович виступав під гаслом «Європа зараз». Однак його підтримували просербсько-проросійські партії та Сербська православна церква, ті сили які упродовж минулих років намагалися дестабілізувати Чорногорію, розширити її звʼязки з Белградом і москвою й таким чином сповільнити її вступ до ЄС», - ідеться в повідомленні.
У разі затвердження результатів виборів Мілатович очолюватиме Чорногорію впродовж наступних п’яти років.
Як повідомлялося, 19 березня в Чорногорії відбувся перший тур президентських виборів. За його результатами у другий тур вийшли чинний президент Міло Джуканович і кандидат від руху «Європа зараз» Яков Мілатович