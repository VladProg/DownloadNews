Посольство України взаємодіє з британською поліцією для з'ясування обставин загибелі українки у Великій Британії.

Про це Укрінформу повідомили у пресслужбі Міністерства закордонних справ.
"МЗС України поінформоване про смерть української громадянки в графстві Девон в Сполученому Королівстві. Українське посольство вже взаємодіє із британськими правоохоронцями задля з’ясування усіх обставин, встановлює зв'язок із рідними", - зазначили у зовнішньополітичному відомстві.
У пресслужбі додали, що причини смерті має визначити розслідування, яке розпочалося.
Як повідомляв Укрінформ, у графстві Девон, що в Англії, поліція виявила на пляжі непритомну 14-річну українку, невдовзі дівчинка померла у лікарні.