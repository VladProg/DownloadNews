Підконтрольне угрупованню ХАМАС Міністерство охорони здоров'я Гази заявило, що 4 358 палестинців загинули внаслідок бойових дій, які розпочалися після нападу бойовиків цього угруповання на Ізраїль.

Про це повідомляє The Guardian, передає Укрінформ.
Зазначається також, що ще 13 651 людина отримала поранення.
Серед загиблих - 37 медичних працівників, сім лікарень не працюють.
Раніше Армія оборони Ізраїлю заявила, що приблизно 700 тисяч людей з 1,1-мільйонного населення сектору Гази перемістилися на південь анклаву.
Як повідомляв Укрінформ, у суботу у Каїрі стартував саміт світових лідерів, присвячений обговоренню ескалації війни між Ізраїлем і палестинським угрупованням ХАМАС у Газі та пошуку шляхів розв'язання палестино-ізраїльського конфлікту.