Щонайменше 29 мігрантів загинули у неділю після того, як два човни розбилися поблизу узбережжя Тунісу.

Як передає Укрінформ, про це повідомляє BBC.
Зазначається, що мігранти намагалися перетнути Середземне море, аби дістатися Італії.
Це один із багатьох човнів із мігрантами, що перекинувся біля узбережжя Тунісу за останні кілька днів.
Італійські чиновники на острові Лампедуза повідомили, що за останню добу туди прибула рекордна кількість мігрантів – 2500.
За даними ООН, принаймні 12 000 мігрантів, які прибули до Італії цього року, саме з Тунісу. Минулого року таких було лише 1300.
Прем’єр-міністр Італії Джорджа Мелоні попередила Європу про величезну хвилю біженців.
Як повідомляв Укрінформ, у вівторок берегова охорона Туреччини біля узбережжя Дікілі провінції Ізмір зняла 43 нелегалів із гумового човна та ще 25-х врятувала біля берегів Фетхіє, що в провінції Мугла.
Фото ілюстративне, АА