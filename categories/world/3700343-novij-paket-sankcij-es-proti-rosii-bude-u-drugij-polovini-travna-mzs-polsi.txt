Черговий пакет санкцій ЄС проти росії буде ухвалений не раніше другої половини травня.

Таку думку висловив глава МЗС Польщі Збігнєв Рау, передає Укрінформ з посиланням на Wnp.pl.
"Насправді це все ще на стадії обговорення. Деякі країни роблять пропозиції, що там (у новому пакеті санкцій – ред.) має бути, як, наприклад, Польща – діаманти. Інші кажуть, можливо не безпосередньо, що діаманти – ні. Я не думаю, що справу буде закрито раніше ніж у другій половині травня. Не можна очікувати на щось раніше", – підкреслив Рау.
Глава МЗС РП додав, що особисто сподівається у новому пакеті на персональні санкції щодо осіб, причетних до викрадення і вивезення українських дітей до росії, а також щодо представників російської системи правосуддя, які відповідають за судові переслідування опонентів.
Як повідомлялося, Євросоюз має намір запровадити заборону на транзит багатьох товарів територією росії,намагаючись посилити дотримання вже запроваджених раніше санкцій.