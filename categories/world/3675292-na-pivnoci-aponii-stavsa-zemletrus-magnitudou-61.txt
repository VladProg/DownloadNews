На північному японському острові Хоккайдо увечері в суботу стався землетрус магнітудою 6,1.

Про це повідомляє NHK, передає Укрінформ.



За даними Метеорологічного агентства Японії, епіцентр землетрусу залягав на глибині 60 кілометрів поблизу узбережжя Хоккайдо
Як зазначається, відповідно до японської 7-бальної шкали у двох містах - Немуро та Шібецу - сили поштовхів становили нижче 5 балів.
На решті території інтенсивність землетрусу становила 4 бали.
В агентстві також уточнили, що загрози цунамі немає.