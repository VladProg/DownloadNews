Косово закупило партію безпілотників Bayraktar турецького виробництва.

Про це заявив прем’єр-міністр Альбін Курті, передає Укрінформ.
"Ми поповнили арсенал нашої армії безпілотниками Bayraktar TB2, які ми як уряд закупили у Туреччини", – написав Курті у своєму Фейсбуці.
Разом із військовим керівництвом Косова він привітав офіцерів, які завершили навчання з використання турецьких безпілотників.

Як передає Reuters, частково визнана держава зараз стикається з заворушеннями на півночі, де етнічні серби відмовляються визнавати владу Приштини.
"15-річна республіка будує армію, яка в кінцевому підсумку матиме 5000 регулярних солдатів і 3000 резервістів. Військовий альянс НАТО також має понад 4500 миротворців у країні з населенням 1,8 мільйона осіб", - зазначає агенція.
Нагадаємо: безпілотники Bayraktar набули популярності у всьому світі після того, як українські військові почали використовували їх проти російських військ.