Спеціальне агентство ООН у справах палестинських біженців попередило в понеділок, що в Газі, яка перебуває в облозі, не вистачає мішків для трупів.

Про це повідомляє Politico, передає Укрінформ.
«Кількість вбитих зростає. У Газі не вистачає мішків для трупів. У Газі немає електрики, що ставить життєво важливі послуги, включаючи охорону здоров'я, водопостачання і санітарію, на межу колапсу і погіршує продовольчу безпеку», - йдеться в пресрелізі Близькосхідного агентства ООН для допомоги палестинським біженцям та організації робіт (БАПОР).
Як повідомляв Укрінформ, за повідомленнями ЗМІ, США, Єгипет та Ізраїль домовилися про припинення вогню на півдні сектору Гази з 9:00 понеділка (за київським часом).
Пізніше Ізраїль заперечив повідомлення про те, що він погодився припинити вогонь на півдні Гази, щоб дозволити відкрити прикордонний перехід «Рафах» для доставки допомоги в сектор.
Фото ілюстративне