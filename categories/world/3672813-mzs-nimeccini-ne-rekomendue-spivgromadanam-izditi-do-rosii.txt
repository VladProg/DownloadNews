Міністерство закордонних справ Німеччини не рекомендує співгромадянам здійснювати поїздки до російської федерації.

Про це повідомляє DW, передає Укрінформ.


“Загалом Берлін не рекомендує здійснювати поїздки до рф”, - ідеться в повідомленні з посиланням на МЗС ФРН.


Зовнішньополітичне відомство випустило попередження про відвідини Білгородської, Брянської, Воронезької, Курської та Ростовської областей, а також Краснодарського краю - російських регіонів, які межують з Україною.


Як зазначається, МЗС Німеччини закликало співгромадян бути особливо пильними, а також уникати великого скупчення людей, оскільки з 20-го по 26 лютого "уряд росії планує низку заходів".
Нагадаємо, 14 лютого МЗС Канади випустило рекомендації своїм громадянам негайно залишити територію росії.