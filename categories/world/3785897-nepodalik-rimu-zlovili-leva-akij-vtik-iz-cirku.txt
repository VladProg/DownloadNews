Ввечері суботи вулицями приморського міста Ладісполі поблизу італійської столиці Риму кілька годин ходив лев, який втік із цирку.

Як передає Укрінформ, про це повідомляє Sky News.


Non sarà la pantera dell ‘89 però che spettacolo la leonessa in fuga #Ladispoli pic.twitter.com/mSeeAn308V
— viola giannoli (@violagiannoli) November 11, 2023

Мер Ладісполі Алессандро Грандо закликав містян залишатися вдома, поки поліція разом із співробітниками цирку будуть ловити тварину.
Через понад п’ять годин Грандо опублікував допис у Фейсбуці, в якому повідомив, що лева, на ім'я Кімба, «приспали та спіймали». Він зазначив, що хижак буде переданий співробітникам цирку.
«Я сподіваюся, що цей випадок зможе розбудити совість і ми нарешті зможемо покласти край експлуатації тварин у цирках», – додав мер Ладісполі.
Як повідомляв Укрінформ, наприкінці липня цього року в італійському містечку Амантеа, що в регіоні Калабрія на півдні країни, з цирку втік слон, тварина вільно розгулювала вулицями міста.
Фото: X/@violagiannoli