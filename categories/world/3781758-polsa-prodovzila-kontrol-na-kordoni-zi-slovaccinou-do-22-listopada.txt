Польща продовжила прикордонний контроль на кордоні зі Словаччиною на наступні 20 днів – до 22 листопада.

Про це йдеться в розпорядженні глави МВС й адміністрації Польщі, опублікованому у Віснику законів, передає Укрінформ.
"Тимчасово відновлений прикордонний контроль…продовжується на період з 3 по 22 листопада", – йдеться в розпорядженні.
За даними Прикордонної служби Польщі, всього від початку відновлення прикордонного контролю на кордоні із Словаччиною, 4 жовтня, було перевірено близько 115 тис. автомобілів і понад 343 тис. людей. Від початку цього року на польсько-словацькому відрізку кордону польські прикордонники зафіксували 2052 спроби нелегального перетину кордону.
Як повідомлялося, уряд Польщі від опівночі, 4 жовтня, через велику кількість нелегальних мігрантів, які намагаються потрапити до РП через так званий балканський шлях, відновив контроль на кордоні зі Словаччиною у Підкарпатському, Малопольському та Сілезькому воєводствах країни.

Фото: @Straz_Graniczna