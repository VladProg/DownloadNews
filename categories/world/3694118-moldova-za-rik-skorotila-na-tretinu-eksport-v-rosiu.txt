За останній рік експорт молдовської продукції в російську федерацію скоротився на 31%.

Як передає Укрінформ, про це повідомляє NewsMaker із посиланням на міністра економіки Молдови Думітру Алайбу.
Алайба підкреслив, що в 2022 році Молдова експортувала в країни ЄС продукцію на суму понад 2,54 мільярда доларів США.
За його оцінками, об’єм експорту за європейськими напрямками виріс на 32% порівняно з 2021 роком.
Алайба зазначив, що за останні 15 років економіка Молдови «радикально переорієнтувалася».
Найбільше молдовських товарів імпортує Румунія, про що свідчать дані Національного бюро статистики Молдови. Сусідня країна отримує 28,6% експортованої молдовської продукції.
Міністр сільського господарства Молдови раніше зазначав, що Румунія залишається головним торговим партнером країни, особливо після російського вторгнення в Україну, коли показники експорту на ринок СНД різко знизилися.
Як повідомляв Укрінформ, НЕК «Укренерго» провело перший аукціон з розподілу пропускної спроможності міждержавних мереж для експорту електроенергії у Молдову; день постачання - 11 квітня.