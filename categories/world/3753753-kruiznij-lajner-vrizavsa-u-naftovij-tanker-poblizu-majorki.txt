Круїзне судно Britannia компанії P&O Cruises врізалося в нафтовий танкер біля іспанської Майорки, коли в неділю на Балеарських островах вирував сильний шторм із поривами вітру в 89 км за годину.

Як передає Укрінформ, про це повідомляє The Sun.
«Ми знаємо про інцидент за участю Britannia в неділю вранці, коли поруч стояв корабель у Пальма-де-Майорці. Нині ми оцінюємо ситуацію. Капітан тримає в курсі всіх пасажирів», - заявив представник P&O Cruises.

Фото з сайту www.thesun.co.uk


Фото: MEDIA WALES

Зазначається, що лайнер, на якому перебували декілька тисяч пасажирів, зіштовхнувся з нафтовим танкером, який був пришвартований на момент інциденту.

Фото: TNI PRESS

Буксири намагалися прив’язати 140 000-тонне судно на тлі 3-метрових хвиль та потужних поривів вітру, які сьогодні оповили курортні острови Середземного моря.
Зазначається, що Служба екстреної допомоги 112 на Балеарських островах повідомила про 84 випадки, пов’язані зі штормом на Майорці, протягом години.
Зокрема, були повалені дерева, затоплені підвали, а вагітна жінка постраждала від падіння дорожнього знаку.
Як повідомляв Укрінформ, Національне пошуково-рятувальне агентство Індонезії повідомило, що поблизу острова Сулавесі затонув пором. Відомо про 15 загиблих і 19 зниклих безвісти пасажирів.