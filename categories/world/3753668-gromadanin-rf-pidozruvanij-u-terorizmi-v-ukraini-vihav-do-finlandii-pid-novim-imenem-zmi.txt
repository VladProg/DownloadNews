Росіянин Ян Петровський, підозрюваний у терористичних злочинах в Україні, зміг в'їхати до Фінляндії завдяки новому імені.

Про це повідомляє Yle, повідомляє Укрінформ.
За даними газети Helsingin Sanomat, Петровський отримав документи на ім'я Воїслав Торден, оскільки під своїм справжнім ім'ям він раніше був включений до списків санкцій західних країн.
Згідно з HS, Торден в'їхав до Фінляндії на автомобілі через МАПП Ваалімаа 19 липня у супроводі дружини та трьох дітей. Його дружина здобула місце в одному з фінських університетів прикладних наук.
Адвокат чоловіка Наталія Мальгіна повідомила HS, що Торден хотів, щоб його діти здобули скандинавську освіту.
Торден був затриманий за підозрою в імміграційних злочинах у вестибюлі аеропорту Гельсінкі-Вантаа 20 липня. Сім'я прямувала до Ніцци (Франція), щоб відвідати родичів.
Як повідомляв Укрінформ, поліція Фінляндії затримала росіянина, якого підозрюють у скоєнні терористичних злочинів у Луганській і Донецькій областях у 2014-2015 роках.
За інформацією газета Ilta-Sanomat, чоловіку було заборонено в'їзд у Фінляндію.
Затриманий громадянин Росії Ян Петровський є одним із лідерів неонацистської групи «Русич». Він перебуває під санкціями ЄС та США.
Проросійський бойовий загін добровольців-націоналістів «Русич» брав участь у війні на Донбасі у 2014-2015 роках. У 2022 році його залучили до бойових дій в Україні, угрупованням керує командир Олексій Мільчаков.
Українські прокурори готують матеріали для екстрадиції в Україну затриманого у Фінляндії громадянина Російської Федерації, який підозрюється в участі у терористичній організації.