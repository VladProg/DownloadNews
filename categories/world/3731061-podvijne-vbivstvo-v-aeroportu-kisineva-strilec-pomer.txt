Підозрюваний у подвійному вбивстві в аеропорту Кишинева помер.

Як передає Укрінформ, про це повідомляє пресслужба Поліції Молдови у Фейсбуці.
“15 хвилин тому померла особа, яка підозрюється у подвійному вбивстві в міжнародному аеропорту”, - йдеться у повідомленні.

Як повідомляв Укрінформ, 43-річний громадянин Таджикистану Рустам Ашуров, який убив двох людей у Кишинівському аеропорту, - колишній співробітник поліції Таджикистану.

30 червня у Кишинівському аеропорту іноземець відкрив стрілянину, вбивши двох людей та поранивши одного пасажира. Поліції вдалося затримати стрільця. Він отримав поранення. Співробітники правоохоронних органів продовжать забезпечувати безпеку та громадський порядок в аеропорту.
Як повідомила президент Мая Санду, іноземець, який відкрив стрілянину, застрелив працівника прикордонної поліції та співробітника служби безпеки аеропорту.