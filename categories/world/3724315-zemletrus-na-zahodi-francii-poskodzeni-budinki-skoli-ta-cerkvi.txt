На заході Франції 17 червня стався землетрус магнітудою від 5,2 до 5,8. В результаті постраждали будинки, є поранені люди.

Про це передає Укрінформ із посиланням на BBC.
Поштовхи відчувалися від міста Ренн на північному заході до Бордо на південному заході.
Унаслідок землетрусу були пошкоджені будинки, школи та церкви, а сотні будівель визнали непридатними для проживання. Також відомо про двох поранених людей в місті Де-Севр.
Особливо постраждав регіон Приморська Шаранта на північ від Бордо. З муніципалітету Ла-Лень евакуювали близько 170 людей. Місцевий посадовець сказав, що постраждали більшість будинків у центрі міста.

There was an earthquake with a magnitude of 5.8 in france,many buildings were damaged in deux-sevres charente-maritime regions,1 person was slightly injured,the power line was overturned,la laigne bay was evacuated as a precaution, earthquake also felt cities of rennes,bordeaux pic.twitter.com/tjUWTgAWcK
— Nico (@Nico00503) June 17, 2023
Прем'єр-міністерка Франції Елізабет Борн назвала землетрус «незвичайним» і висловила солідарність з тими, кому він приніс лиха. Міністр внутрішніх справ країни Джеральд Дарманін заявив, що уряд запустить прискорену процедуру, щоб оцінити структурні пошкодження будівель.
Як повідомлялося, ввечері 16 червня на більшій частині Заходу Франції, а також у столиці Парижі стався землетрус. Сила його сягала 5,3 бала за шкалою Ріхтера. Внаслідок землетрусу постраждала людина.
Також повідомляється про завдану шкоду будівлям у районі на південний захід від департаменту Де-Севр.
Землетруси магнітудою понад п'ять у Франції велика рідкість, останній був зафіксований у південно-східному департаменті Дром у 2019 році.