Військові з Руанди невдало спробували провести вторгнення до Конго, напавши на конголезьких прикордонників.

Як повідомляє кореспондент Укрінформу, про це пише Reuters із посиланням на конголезьких військових.

“Армія Демократичної Республіки Конго заявила, що сили оборони Руанди у четвер перетнули кордон Конго й напали на прикордонників”, - йдеться у матеріалі.

Зазначається, що у результаті сутички конголезьким військовим “вдалося відтіснити руандських терористів, які вчинили цю нестерпну провокацію”.
“Організатори нападу відступили на територію Руанди”, - стверджує Reuters.

Нагадаємо: сусідні Конго та Руанда з минулого року сперечаються через поновлення діяльності угрупування повстанців М23, які діють на сході Конго за ймовірної підтримки Руанди. Експерти ООН заявили, що мають докази участі військових Руанди у спільних операціях із М23 на сході Конго та постачання повстанцям зброї.