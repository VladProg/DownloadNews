Італійські лікарі перевели з реанімації до іншої палати 86-річного колишнього прем'єр-міністра країни Сільвіо Берлусконі, госпіталізованого з легеневою інфекцією, пов’язаною з лейкемією.

Як передає Укрінформ, про це повідомляє ANSA.
За словами медиків, Берлусконі перевели з реанімації до іншої палати медзакладу Сан-Раффаеле у Мілані після 12 днів лікування.
Зазначається, що переведення ексглави уряду Італії, яке було заплановане на неділю, стало можливим завдяки «постійному поліпшенню» стану здоров’я Берлусконі.
Як повідомлялося, 5 квітня Берлусконі, який чотири рази обіймав посаду прем’єр-міністра Італії, потрапив до реанімації міланської лікарні Сан-Раффаеле.
Згодом медики повідомили, що Берлусконі вже деякий час хворіє на лейкемію і потрапив у реанімацію через легеневу інфекцію.