Міністр національної безпеки Ізраїлю Ітамар Бен-Гвір оголосив про запровадження надзвичайного стану в країні, значно розширивши повноваження поліції.

Як передає Укрінформ, про це повідомляє Haarets.
Надзвичайний стан почав діяти з вечора суботи.
Поліція може запроваджувати комендантську годину, оголошувати райони забороненими для відвідування, а також оглядати особисті речі та майно громадян, зокрема й транспортні засоби.
Правоохоронці відтепер мають право застосовувати "розумну силу" проти цивільних осіб, які не виконують їхні накази й відмовляються показувати своє майно, а також у разі потреби - для проникнення в приватні будинки.
Як повідомлялося, по центральних та південних районах Ізраїлю в суботу вранці було завдано масованого ракетного удару. Унаслідок масштабної атаки ХАМАС по Ізраїлю загинуло щонайменше 250 осіб.
Старший військовий командувач ХАМАС Мохаммад ад-Дейф оголосив про початок операції в трансляції в ЗМІ, закликаючи палестинців у всьому світі до боротьби. Він повідомив, що по Ізраїлю було випущено 5000 ракет. В Ізраїлі заявили, що по території країни було випущено 2200 ракет.
Міністр оборони Ізраїлю затвердив призов резервістів відповідно до потреб ЦАХАЛу. Армія Ізраїлю оголосила про початок контртерористичної операції «Залізні мечі» у відповідь на атаку ХАМАС.
Міністр оборони Ізраїлю затвердив призов резервістів відповідно до потреб ЦАХАЛу. Армія Ізраїлю оголосила про початок контртерористичної операції «Залізні мечі» у відповідь на атаку ХАМАС.
Прем'єр-міністр Біньямін Нетаньягу заявив, що країна перебуває у стані війни.
США, ЄС, Україна та низка інших держав засудили атаки по Ізраїлю.