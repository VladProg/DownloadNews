У Йоганнесбурзі (ПАР) загиблими внаслідок пожежі у житловому будинку вважаються щонайменше 73 людини, 52 особи отримали ушкодження.

Як передає Укрінформ, про це повідомляє Sky News.
"Щонайменше 73 людини загинули внаслідок пожежі у багатоповерховому будинку в найбільшому місті ПАР", - йдеться у повідомленні.
За даними офіційних осіб, ще 52 людини отримали поранення внаслідок пожежі в Йоганнесбурзі, яка спалахнула посеред ночі.
Речник екстрених служб Роберт Мулаудзі заявив, що кількість загиблих може зрости.
Деякі з людей, що знаходилися всередині будівлі, коли почалася пожежа, вистрибували з вікон і розбивалися.
Серед загиблих семеро дітей, наймолодшому з них був лише рік.
Як повідомлялося, за попередніми даними, унаслідок пожежі у Йоганнесбурзі, яка спалахнула посеред ночі, загинуло 63 людини.
Фото: Siphiwe Sibeko