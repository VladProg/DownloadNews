У Грузії впродовж кількох годин зафіксували два землетруси.

Про це повідомляє Грузия Online, передає Укрінформ.
За інформацією Національного центру сейсмічного моніторингу Інституту наук про землю, спершу поштовхи зафіксували о 02:38 за місцевим часом поряд із містом Дедоплісцкаро, потім – о 04:54 біля міста Дманісі.
Магнітуда першого землетрусу становила 3,2.
Епіцентр другого був за 57 км від столиці Тбілісі, його сила становила 3,1 бала.
Як повідомляв Укрінформ, поблизу південно-західного узбережжя Мексики 14 липня стався землетрус магнітудою 6,3.
Фото: АА