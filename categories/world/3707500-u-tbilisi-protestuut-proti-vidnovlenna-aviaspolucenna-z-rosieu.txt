У Тбілісі, столиці Грузії, протестують проти відновлення прямого авіасполучення з росією.


Про це повідомляє «Ехо Кавказу», передає Укрінформ.
Акція протесту відбувається біля Міністерства закордонних справ Грузії.

Як повідомлялося, 10 травня путін підписав укази про скасування візового режиму для громадян Грузії та пряме авіасполучення з цією країною.
Згідно з указом, з 15 травня 2023 року громадяни Грузії в'їжджатимуть та виїжджатимуть з рф без оформлення віз на підставі чинних документів, що посвідчують особу. Виняток становлять "громадяни, які в'їжджають з метою здійснення трудової діяльності або терміном понад 90 днів, зокрема з метою здобуття освіти".
Іншим указом скасовується заборона на повітряні перевезення із росії до Грузії, запроваджені указом від 21 червня 2019 року.
росія припинила авіасполучення з Грузією 8 липня 2019 року після інциденту за участю депутата держдуми Сергія Гаврилова.
Фото: Gela Bochikashvili RFE/RL