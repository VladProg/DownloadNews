У ніч на 22 серпня відбулася чергова атака безпілотників на Москву.

Як повідомляє Укрінформ із посиланням на російські ЗМІ, у результаті атаки є пошкоджені будинки та авто.
Місцеві телеграм-канали повідомляють про атаку на Красногорськ та Строгіно.
Як повідомляє "Astra", у Красногорську після вибуху у будинках повилітали вікна і пошкоджено автомобілі. На асфальті одного з дворів лежать уламки ймовірно БПЛА.

Канал "Shot" стверджує, що над Красногорськом дрон було збито у районі будівлі уряду Московської області.

Вибух також чули жителі московського району Строгіно, пише "Astra". Після вибуху у небі видно дим.

Мер Москви заявив, що Москву нібито атакували ударні безпілотники. Повідомляється про збиття дронів у районі Красногорська та Часців.

Також у московських аеропортах Внуково та Домодєдово оголошено режим "Килим", вони тимчасово припинили роботу. Відомо, що затримуються кілька літаків на виліт і приліт.