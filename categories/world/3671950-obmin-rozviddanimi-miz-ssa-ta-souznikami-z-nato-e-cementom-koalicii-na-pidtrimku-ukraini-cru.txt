Обмін розвідданими між США та союзниками з НАТО відіграють важливу роль для збереження коаліції на підтримку України.

Про це заявив у суботу директор ЦРУ Білл Бернс під час дискусії на засіданні Мюнхенської конференції з безпеки, передає Укрінформ.
«Думаю, обмін розвідданими, в якому ми беремо участь – а це вулиця з двостороннім рухом (ми багато чого навчилися від наших партнерів по НАТО, багато чому навчилися й від українців), – став своєрідним важливим цементом коаліції, яку організував (президент США Джо Байден)», - сказав Бернс.
За його словами, розвідслужби Сполучених Штатів наполегливо працюють з командуванням Об’єднаних збройних сил НАТО в Європі та європейськими партнерами, щоб мати «максимально чітку картину по всьому Альянсу».
Обмін інформацією з партнерами відбувається «дуже швидко і систематично», додав Бернс.
Як повідомляв Укрінформ, 17-19 лютого в Німеччині проходить Мюнхенська конференція з питань безпеки за участю провідних політиків, експертів, громадських діячів, журналістів з усього світу.