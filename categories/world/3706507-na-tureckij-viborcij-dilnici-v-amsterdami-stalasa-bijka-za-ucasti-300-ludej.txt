В нідерландському Амстердамі сталася бійка за участі близько 300 осіб на виборчій дільниці, де відбувалося голосування на виборах президента й парламенту Туреччини.

Про це повідомляє Укрінформ з посиланням на NOS.
“В бійці в Амстердамі взяли участь 300 осіб, двоє з них отримали поранення”, - йдеться у повідомленні.
Зазначається, що сутичка виникла під час підрахунку голосів.
Поліція заявила про масову бійку через день після події.
Бійка відбулася на дільниці у виставковому центрі RAI в Амстердамі в неділю ввечері - останній день, коли виборці могли віддати свої голоси.
За допомогою великої кількості правоохоронців вдалося вгамувати учасників сутички.
Варто зазначити, що у Нідерландах проживає понад 200 000 власників турецьких паспортів, які мають право голосу на виборах.
Як повідомлялося, парламентські та президентські вибори в Туреччині відбудуться 14 травня - на місяць раніше від запланованого терміну.
Фото: nos.nl