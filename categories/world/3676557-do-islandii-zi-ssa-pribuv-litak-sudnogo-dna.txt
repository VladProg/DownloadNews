У Ісландії приземлився повітряний командний пункт Військово-морських сил США.

Як повідомляє Укрінформ, про це йдеться на Твіттер-сторінці командування військ США у Європі.
“Літак “E-6B Mercury” Військово-морських сил США, підпорядкований першому крилу Стратегічного командування США, нещодавно прибув до Ісландії, виконуючи операції у зоні відповідальності Європейського командування Збройних сил США”, - йдеться у повідомленні.
Зазначається, що під час перебування у Ісландії члени екіпажу літака зустрілися із послом США у Ісландії та іншими членами дипломатичної та військової спільноти.

A @USNavy E-6B Mercury assigned to @US_STRATCOM Wing One arrived in #Iceland recently, while conducting operations in the USEUCOM area of responsibility. The crew met w/U.S. Ambassador to Iceland Carrin Patman & other diplomatic & military leaders. #WeAreNATO @usembreykjavik pic.twitter.com/CLYdl86kP4
— U.S. European Command (@US_EUCOM) February 28, 2023

Нагадаємо: “E-6B Mercury” - це американський військовий стратегічний літак управління і зв'язку, а також повітряний командний пункт ВМС США. Одним із його завдань є забезпечення резервного зв'язку з атомними підводними човнами стратегічного призначення, а також виконання ролі повітряного командного пункту об'єднаного стратегічного командування Збройних сил США.