Кількість жертв землетрусів у Туреччині та Сирії, за останніми даними, перевищує 37 774 людей.

Дані щодо Туреччині оновив AFAD, повідомляє Укрінформ із посиланням на TRT Haber.
"31 тисяча 974 людини загинули внаслідок землетрусів у Кахраманмараші”, - поінформували в AFAD.
Президент Реджеп Тайїп Ердоган заявив, що понад 8 тисяч людей витягли живими з-під завалів. Він також подякував усім країнам, які надали Туреччині допомогу після землетрусів.
Водночас агентство Al Jazeera повідомляє, що кількість загиблих, за даними ООН і сирійського уряду, перевищує 5800 людей.
Як повідомляв Укрінформ, у зоні лиха працює група ДСНС у складі 87 рятувальників, 16 одиниць спеціальної техніки, два літаки ДСНС та 10 спеціально навчених службових собак, які проводять пошук живих людей у завалах.
6 лютого на південному сході Туреччини сталося два землетруси магнітудою 7,7 і 7,6.
Фото: АА