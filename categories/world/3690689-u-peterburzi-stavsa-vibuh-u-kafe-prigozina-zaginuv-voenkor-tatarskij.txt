Увечері 2 квітня у Василеострівському районі Петербурга у кафе «Стрітбар», яке належить євгену пригожину, стався вибух під час зустрічі з Z-війсккором владленом татарським.

Про це повідомляє «Медуза», яка веде моніторинг ситуації.
В результаті вибуху загинула одна людина, ще 15 отримали поранення. Пожежі за вибухом не було. «За попередніми даними, в кафе міг вибухнути газовий балон», - заявили в екстрених службах рф.



У Санкт-Петербурзі в кафе пролунав вибух. Російські медіа повідомляють про загибель відомого російського пропагандиста Владлена Татарського. pic.twitter.com/ripsQuubkd
— Ukrinform (@UKRINFORM) April 2, 2023

Кафе розташовується на Університетській набережній, будинок 21Б, і належить засновнику ПВК «вагнера» євгену пригожину. У вихідні цього кафе збирається дискусійний клуб «Кіберфронт Z». 2 квітня там відбувався творчий вечір «військкора» владлена татарського.

«У рф починається… Павуки поїдають один одного в банці. Питання «Коли внутрішній тероризм стане інструментом внутрішньої політичної боротьби?» у країні закручених гайок було питанням часу, як прорив дозрілого гнійника. рф чекають незворотні процеси і Смута 2.0. А нам своє робити», - написав радник керівника Офісу Президента Михайло Подоляк у Твіттері.