Невідомі зловмисники зламали особистий обліковий запис президента Ізраїлю Іцхака Герцога в месенджері Телеграм.

Як передає Укрінформ, про це повідомляє Vesty.
У канцелярії глави держави заявили, що нині розслідуванням обставин злому займається Служба внутрішньої безпеки Ізраїлю (ШАБАК).
Як запевняють у канцелярії, жодного витоку секретної інформації чи персональних даних не було.
За попередніми даними, шахраям вдалося зламати оригінальний обліковий запис президента і створити ще один - фейковий - також від його імені.
Зазначається, що несподіваний збій виявили, коли багатьом користувачам Телеграму почали надходити повідомлення про новий обліковий запис на ім'я Іцхака (Бужі) Герцога.
Співробітники офісу глави держави провели перевірку та з'ясували, що хакерам вдалося дістатися і до офіційного облікового запису.
Операція хакерів розпочалася напередодні, 4 жовтня.
Як повідомляв Укрінформ, у четвер, 5 жовтня, російські хакери атакували низку сайтів банків, податкової служби та ЗМІ Фінляндії.
Фото: twitter.com/Isaac_Herzog