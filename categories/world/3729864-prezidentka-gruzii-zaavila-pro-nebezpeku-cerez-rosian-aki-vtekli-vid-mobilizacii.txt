Президентка Грузії Саломе Зурабішвілі вважає, що Росія за допомогою пропаганди намагається вплинути на росіян, які втекли в Грузію від мобілізації.

Про це вона сказала в інтерв’ю CNN, передає Укрінформ.
«Росія сьогодні перевіряє другий фронт за допомогою «м'ягкої сили», за допомогою пропаганди... Переважна більшість людей, які сьогодні тікають із Росії, не є прибічниками Путіна. Але водночас ми знаємо про погрози, які використовує РФ: що якщо російськомовні не будуть захищені належним чином, це може бути використано як привід для вторгнення», – сказала Зурабішвілі.
Вона також висловила сумнів, що у Росії "є ресурси чи бажання випробувати новий фронт проти Заходу у Грузії".
Водночас президент наголосила на необхідності контролю за притоком громадян РФ у країну.
Як повідомляв Укрінформ, голова парламенту Грузії Шалва Папуашвілі заявив, що заклики щодо введення двосторонніх санкцій проти Росії змусять країну піти на ризик ескалації проти країни-агресора.