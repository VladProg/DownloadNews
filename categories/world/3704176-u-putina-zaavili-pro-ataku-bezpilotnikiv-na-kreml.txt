Пресслужба президента росії заявила про відбиття спроби удару безпілотниками по кремлю.

Про це повідомляє ТАСС на Телеграм-каналі, повідомляє Укрінформ.
«російські військові та спецслужби вивели з ладу два безпілотники, які атакували кремль, постраждалих немає. росія залишає за собою право відповісти на спробу удару по кремлю, де і коли вважатиме за потрібне», - йдеться у повідомленні.

Заявлено, що кремль розцінює спробу удару як «сплановану терористичну акцію та замах на президента рф напередодні Дня перемоги».
Водночас уточнюється, що президент рф путін «не постраждав і продовжує працювати у звичайному режимі».