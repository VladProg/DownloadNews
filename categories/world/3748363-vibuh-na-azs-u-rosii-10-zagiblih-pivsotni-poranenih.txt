Унаслідок вибуху на автозаправній станції у російській Махачкалі, загинули щонайменше 10 людей, більше пів сотні зазнали поранень.

Як повідомляє Укрінформ, про це пише Телеграм-канал Baza.
“До 10 осіб зросла кількість загиблих унаслідок вибуху на автозаправці в Махачкалі. Поранених понад 50, серед них - діти”, - йдеться у повідомленні.

Зазначається, що “вогонь перекинувся на сусідні житлові будинки, існує загроза повторного вибуху”.
“За попередніми даними, більшість загиблих та поранених - перехожі, які зібралися подивитися на пожежу, яка починалася в автосервісі. У якийсь момент відбувся сильний вибух”, - пише Baza.

Нагадаємо: раніше з’явилася інформація про двох загиблих та кількох постраждалих унаслідок вибухів на нафтовому родовищі у Тюменській області.