У Міністерстві оборони Казахстану заявили, що проведення військового параду в країні на 9 травня цього році не планується.

Про це повідомляє Zakon.kz, передає Укрінформ.
У міністерстві пояснили, що військовий парад не проводитиметься з метою економії бюджетних коштів, «а також у зв’язку з необхідністю вирішення інших завдань», зокрема підтримки належного рівня «боєздатності та мобільності підрозділів збройних сил Казахстану».
У 2022 році в Казахстані теж не проводили військовий парад на 9 травня з аналогічної причини. У 2020 та 2021 роках військові паради в країні були скасовані через коронавірус.
Як повідомляв Укрінформ, Латвійський парламент ухвалив новий закон, який передбачає, що 9 травня на всій території країни в публічних місцях заборонено святкові заходи, мітинги, марші та пікетування.