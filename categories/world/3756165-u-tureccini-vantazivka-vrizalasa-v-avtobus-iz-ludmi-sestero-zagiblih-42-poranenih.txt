На південному заході Туреччини 6 людей загинули і 42 людини отримали поранення, коли вантажівка з піском виїхала на зустрічну смугу і врізалася в автобус.

Про це повідомляє Укрінформ із посиланням на TRT Haber.
“Вантажівка з піском, перетнувши загородження посередині дороги, врізалася в автобус на зустрічній смузі, оскільки водій втратив контроль над транспортним засобом», - йдеться у повідомленні.

Внаслідок ДТП 5 людей з автобуса, який перевернувся, загинули на місці події, ще одна людина померла в лікарні.

Водії, які постраждали в аварії, і 40 пасажирів автобуса були доставлені в найближчі лікарні.
Зазначається, що автобус перевозив людей, які їхали на весілля з Ізміра до Кайсері.
Триває розслідування інциденту.
Як повідомляв Укрінформ, 21 серпня у провінції Йозгат, в центральній частині Туреччини, внаслідок ДТП за участі пасажирського автобуса загинули 12 людей та 19 зазнали травм.
Фото: АА