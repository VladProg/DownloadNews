росфінмоніторинг вніс колишнього позаштатного радника Офісу Президента України, блогера Олексія Арестовича та російського актора Артура Смольянінова до списку «екстремістів і терористів».

Про це повідомляє Укрінформ із посиланням на реєстр відомства.
При цьому Арестовича внесено до реєстру з позначкою у вигляді зірочки (*). російська преса уточнює, що зірочками «відзначені організації та фізичні особи, щодо яких є відомості про їхню причетність до тероризму».


Переслідування відомого російського актора Артура Смольянінова, який перебуває в еміграції, почалося в росії після його інтерв'ю виданню «Нова газета. Європа» у січні 2023 року. В ньому актор, зокрема, заявив, що гіпотетично взяв би участь у поточних бойових діях лише на боці України. Незабаром глава слідкому рф Олександр Бастрикін доручив порушити кримінальну справу проти актора. 13 січня мін'юст рф вніс Смольянінова до реєстру «іноагентів».
Наразі у переліку терористів і екстремістів росфінмоніторингу значиться 11 139 осіб.