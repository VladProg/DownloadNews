У портовому місті Гамбург на півночі Німеччини через масштабну пожежу оголошено небезпеку забруднення повітря.

Як передає Укрінформ, про це повідомили жителів міста через державний портал попереджень.
«Через пожежу населення в районі Гамбурга може постраждати від димових газів і хімічних компонентів у повітрі», - йдеться у попередженні.
Рівень загрози оцінюється як «надзвичайно високий».
Хмара темного диму вже дісталася центру міста. Жителів просять не виходити на вулиці, закрити вікна та двері.
Пожежа виникла рано вранці у неділю на зупинці вантажівок, яка вже повністю згоріла. Зараз горять кілька складів поруч. За попередніми даними, стався витік сірководню.
На місці працюють понад 200 співробітників екстрених служб.
Залізнична компанія Deutsche Bahn оголосила, що сполучення між Гамбургом і Бюхеном закрито через пожежу, а потяги між Гамбургом і Берліном перенаправлять іншими маршрутами, поїзди між Гамбургом і польським Ростоком узагалі скасовано.
Обмежено також рух міського транспорту.
Причина пожежі поки що невідома, працюють слідчі.

Фото: Jonas Walzberg/dpa