У п’яти із шести штатів США, голосування в яких традиційно суттєво впливає на результат виборів президента, в опитуваннях лідирує Дональд Трамп, і лише в одному – Джо Байден.

Як передає Укрінформ, про це йдеться в поширеному в неділю повідомленні Дослідницького інститут Сієнського коледжу, який проводив опитування спільно з The New York Times.
Зазначається, що Трамп випереджає Байдена в Неваді на 11 відсоткових пунктів, Джорджії – на 7, Аризоні – на 5, Пенсильванії – на 4, Мічигані – на 3 пункти. Натомість Байден на 3 пункти випереджає Трампа у Вісконсині.
За даними опитування, якщо проти Трампа балотуватиметься не Байден, а інший демократ, то він лідируватиме в усіх шести штатах.
Не схвалюють роботу Байдена на президентській посаді 59% респондентів, 71% – вважають його занадто старим і 62% кажуть, що йому бракує гостроти розуму, аби бути ефективним главою держави.
Водночас антирейтинг в обох політиків подібний: виборці однаково негативно ставляться як до Байдена (41–57%), так і до Трампа (42–56%).
«Єдина добра новина для президента Джо Байдена в цьому опитуванні полягає в тому, що воно проводилося за рік виборів. Зараз колишній Трамп випереджає Байдена у п'яти із шести ключових штатів, які той виграв у 2020-му і які, ймовірно, визначатимуть переможця президентських виборів 2024 року» – зауважив директор Дослідницького інституту Сієнського коледжу Дон Леві.
Нагадаємо, наступні вибори президента Сполучених Штатів відбудуться 5 листопада 2024 року.
Фото: MARIO TAMA/GETTY