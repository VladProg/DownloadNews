Некомерційна організація Samaritans of Singapore (SOS) зафіксувала в Сінгапурі найбільшу кількість самогубств з 2000 року, що свідчить про зростання психічних розладів серед населення.

Як передає Укрінформ, про це повідомляє Bloomberg.
За даними SOS, у 2022 році в Сінгапурі сталося 476 самогубств, причому прослідковується зростання суїцидів серед молоді та людей похилого віку.
«Суїцид був основною причиною смерті серед людей від 10 до 29 років у країні четвертий рік поспіль, становлячи майже 39% від загальної кількості для вікової групи», – йдеться у повідомленні.
Зазначається, що зростання смертності підкреслює важливість реагування на проблеми, пов’язані з психічним здоров’ям.
При цьому вказується, що Всесвітня організація охорони здоров’я поставила за мету знизити рівень самогубств у світі на третину до 2030 року.
«Згідно зі звітом ВООЗ, у 2019 році внаслідок самогубств померли 703 тисячі людей, що робить суїцид однією з головних причин смерті у всьому світі», – йдеться у повідомленні.
Як повідомляв Укрінформ, у Португалії провели конференцію щодо соціально-психологічної допомоги українцям.