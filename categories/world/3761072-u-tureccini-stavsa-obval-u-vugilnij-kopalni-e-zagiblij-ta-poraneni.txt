Унаслідок обвалу вугільної копальні на півночі Туреччини, загинув щонайменше один шахтар, ще троє отримали травми.

Як повідомляє Укрінформ, про це пише Сіньхуа із посиланням на місцеві ЗМІ.
Зазначається, що аварія, причина якої поки не встановлена, трапилася у провінції Зонгулдак.
Загалом на момент обвалу у копальні перебувало 280 людей, однак більшості із них вдалося безпечно вибратися.
Сіньхуа нагадує що в 2014-му році в Туреччині трапилася найкривавіша аварія на вугільній копальні. Під час підземної пожежі на шахті у місті Сома в західній провінції Маніса тоді загинув 301 гірник.
Фото: bnn.network