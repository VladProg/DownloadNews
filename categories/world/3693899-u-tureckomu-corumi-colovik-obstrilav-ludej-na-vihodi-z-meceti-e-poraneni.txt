У районі Іскіліп міста Чорум (Туреччина) громадян, які вийшли після молитви з мечеті, невідомий обстріляв з рушниці: шестеро людей зазнали поранень.

Про інцидент повідомляє Укрінформ із посиланням на TRT Haber.
“Чоловік на ім'я Ялчин Гьобель, який проживає в селі Юкари Оренсекі (район Іскіліп - ред.), відкрив вогонь з мисливської рушниці по місцю, куди жителі села виходили після молитви”, - повідомляє телеканал.
До місця події направили правоохоронців та медиків, триває пошук нападника. Поранень зазнали шестеро людей, яких відправили до місцевих лікарень.
Як повідомляв Укрінформ, наприкінці березня щонайменше троє дітей і троє дорослих загинули внаслідок стрілянини у християнській початковій школі в американському Нешвіллі (штат Теннессі).