Австралія стала першою країною у світі, що легалізувала використання психоделіків, такі як метилендіоксиметамфетамін та галюциногенні гриби, для лікування деяких психічних захворювань.

Як передає Укрінформ, про це повідомляє BBC.
З 1 липня схвалені психіатри можуть призначати метилендіоксиметамфетамін для лікування посттравматичного стресового розладу (ПТСР) і псилоцибін для лікування депресій, стійких до інших методів лікування.
Багато вчених і експертів із психічного здоров’я назвали цей суперечливий крок таким, що змінює правила гри.
Однак інші вважають, що цей крок був надто «поспішним, і, що на ньому не слід хайпувати».
За даними австралійських ЗМІ, один курс такого лікування може коштувати десятки тисяч доларів.
Австралія є першою країною у світі, яка включила такі препарати до категорії ліків. Клінічні випробування також тривають у США, Канаді та Ізраїлі.
Метилендіоксиметамфетамін, також відомий як вечірній наркотик екстазі, є синтетичним наркотиком, що має галюциногенну дію. Підвищує «рівень енергії» користувача, сенсорний досвід, а також спотворює його відчуття часу.
Галюциногенні гриби, які ростуть у природі, також мають галюциногенну дію завдяки активній сполуці псилоцибіну.
Як повідомляв Укрінформ, у середині червня Рада міністрів Албанії підтримала законопроєкт, який потенційно легалізує використання канабісу в медичних і промислових цілях.
Фото: GETTY IMAGES