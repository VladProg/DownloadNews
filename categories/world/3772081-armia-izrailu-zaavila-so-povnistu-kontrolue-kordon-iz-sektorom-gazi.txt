Речник Армії оборони Ізраїлю контр-адмірал Даніель Хагарі заявив, що військові відновили контроль над кордоном з сектором Гази.

Про це повідомляє Times of Israel, передає Укрінформ.
«За останню добу жоден терорист не потрапив через паркан», - сказав він у розмові з журналістами.
За словами Хагарі, інженерно-саперні війська працюють над розмінуванням територій біля дірок у паркані після того, як терористи ХАМАСу підірвали частини прикордонного паркану під час суботньої атаки.
За оцінками ЦАХАЛу, на ізраїльській території все ще переховується невелика кількість терористів.
Як повідомляв Укрінформ, в Армії оборони Ізраїлю (ЦАХАЛ) заявили, що протягом ночі завдали ударів по понад 200 цілей у секторі Гази.
Фото ілюстративне: AA