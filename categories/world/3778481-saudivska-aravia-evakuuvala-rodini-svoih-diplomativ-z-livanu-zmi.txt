Посольство Саудівської Аравії в Лівані евакуювало родини своїх дипломатичних співробітників з Бейрута.

Як передає Укрінформ, про це повідомляє AP.
"Саудівська Аравія евакуювала родини свого дипломатичного персоналу через триваючі сутички між бойовиками Хезболли та ізраїльськими військами", - йдеться у повідомленні.
Цей крок Саудівської Аравії стався на тлі зростання напруженості вздовж лівансько-ізраїльського кордону, де члени Хезболли щодня протягом двох тижнів ведуть бої з ізраїльськими військами.
Офіційної заяви від влади Саудівської Аравії з цього приводу не було, але цей крок зроблено через декілька днів після того, як Саудівська Аравія закликала своїх громадян негайно залишити Ліван.
Як повідомлялося, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.