Унаслідок громадянського конфлікту, який спалахнув у Судані, вже загинули 270 людей, 2600 дістали поранення.

Про це у Twitter повідомляє Всесвітня організація охорони здоров'я, передає Укрінформ.
Вона закликала лідерів в Судані забезпечити мир та необмежений доступ до медичних закладів.
"Я засуджую будь-яку втрату життів, і ми солідарні з нашими братами і сестрами в Судані", - зазначив генеральний директор ВООЗ Тедрос Аданом Гебреїсус.
Як повідомляв Укрінформ, 15 квітня після кількох днів напруженості між армією Судану та Силами швидкого реагування в Хартумі пролунали вибухи й стрілянина. Конфлікт точиться навколо запропонованого переходу країни до цивільного правління.
Обидві сторони застосовують танки, артилерію, бойову авіацію та іншу важку зброю.