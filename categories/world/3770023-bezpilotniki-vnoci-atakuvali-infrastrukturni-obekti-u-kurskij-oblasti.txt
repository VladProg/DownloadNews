Цієї ночі нібито відбулася атака безпілотників на об’єкти інфраструктури у Курській області РФ. Частина споживачів залишилися без світла.

Про це повідомив губернатор Курської області Роман Старовойт у Телеграмі, передає Укрінформ.
За словами губернатора, атаки були у Суджанському, Коренівському і Глушківському районах.
Старовойт повідомив, що є відключення електропостачання і аварійні бригади вже розпочали його відновлення.
Як повідомлялося, дрон СБУ знищив російську радіолокаційну станцію «Каста» в Курській області, особливістю якої є здатність виявляти цілі на гранично малих висотах.