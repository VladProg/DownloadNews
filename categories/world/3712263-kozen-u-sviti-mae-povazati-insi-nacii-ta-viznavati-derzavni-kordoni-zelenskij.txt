Кожен у світі повинен робити все можливе, аби свідчення про війни можна було побачити лише в музеях, і кожен у світі має поважати інші нації та визнавати державні кордони.

Про це заявив Президент України Володимир Зеленський під час виступу в рамках візиту до Японії, передає Укрінформ із посиланням на Телеграм глави держави.
«Кожен у світі має робити все можливе, щоб від воєн залишились тільки тіні на камінні історії і щоб це можна було побачити лише в музеях. Кожен у світі має поважати інші нації. Кожен у світі має визнавати державні кордони. Кожен у світі має захищати справедливість. Кожен у світі має дбати про життя. Кожен у світі має сприймати мир своїм обовʼязком», - наголосив Президент.
Як повідомлялося, Зеленський перебуває у Японії, де триває 48-й саміт «Групи семи». У Хіросімі Президент України зустрівся з главами країн G7, відвідав місцевий музей миру та поклав квіти до меморіалу жертвам атомного бомбардування.
Фото: ОП