Туреччина провела нову повітряну операцію в північній Сирії, знищивши 15 цілей.

Про це повідомляє Укрінформ з посиланням на міноборони Туреччини.
“Внаслідок проведеної повітряні операції 6 жовтня о 22.00 проти об’єктів терористів на півночі Сирії, було знищено 15 цілей, у т.ч. так звані штаби, укриття та склади, які використовувалися терористами”, - йдеться у повідомленні.
Зазначається також, що у результаті проведеної операції також було нейтралізовано велику кількість терористів.
Як повідомляв Укрінформ, в Анкарі 1 жовтня поблизу будівлі Міністерства внутрішніх справ Туреччини пролунав потужний вибух. Влада заявила про теракт, і повідомила про двох нападників, один з яких себе підірвав, а іншого було знешкоджено. Під час пожежі двоє поліцейських зазнали легких поранень. Одного із нападників було ідентифіковано як члена Робітничої партії Курдистану. Після нападу Туреччина здійснила авіаудари по об'єктах терористів у північному Іраку, а також кілька днів поспіль здійснює авіаудари по цілях на півночі Сирії.