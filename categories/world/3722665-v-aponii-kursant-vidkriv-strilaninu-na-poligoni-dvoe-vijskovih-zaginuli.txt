У Японії внаслідок стрілянини, яку відкрив курсант на тренувальному полігоні в Гіфу, загинули двоє військових Сил самооборони.

Про це повідомляє NHK, передає Укрінформ.
Як зазначається, 18-річний кандидат на службу в Сили самооборони Японії відкрив стрілянину з автоматичної гвинтівки невдовзі після початку навчань.
Трьох поранених терміново доправили до лікарні, двоє з них померли. Про стан третьої жертви не повідомляється.
Стрільця затримано.
Як повідомляв Укрінформ, у Голлівуді, штат Флорида (США), дев'ятеро людей зазнали поранень унаслідок стрілянини на набережній.
Фото: KYODO