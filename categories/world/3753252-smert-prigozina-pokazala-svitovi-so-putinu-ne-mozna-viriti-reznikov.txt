Міністр оборони Олексій Резніков вважає, що смерть ватажка ПВК «Вагнер» Євгена Пригожина послабила президента Росії Володимира Путіна.

Як передає Укрінформ, про це він сказав в інтерв’ю німецькому виданню Die Welt.
«Смерть Пригожина послабила Путіна. Тому що вона показала світові: якщо Путін укладає з кимось якусь угоду й порушує її, це означає, що йому більше не можна довіряти», - сказав Резніков.
Очевидно, немає сенсу сідати за стіл переговорів з Путіним і обговорювати домовленості на майбутнє.
«Це просто поведінка гангстерів, а Кремль поводиться як гангстери, як злочинці», – додав він.
Водночас Резніков не очікує, що смерть ватажка ПВК «Вагнер» якось вплине на хід війни.
«Угруповання «Вагнер» фактично вже не існує, хоча ще рік тому воно було серйозною силою. Воно розбите», – зазначив міністр оборони.
Як повідомляв Укрінформ, 23 серпня у Тверській області (РФ) розбився приватний літак, на борту якого, за попередньою інформацією, перебував Пригожин.