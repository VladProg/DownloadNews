Експрезидент Дональд Трамп з‘явився в залі суду Мангеттену у Нью-Йорку, де йому оголосили обвинувачення.

Про це передає Укрінформ із посиланням на CNN.
Деталі щодо 34 пунктів звинувачення, які йому висунуто, стануть відомі, коли буде оприлюднено обвинувальний висновок великого журі.
Цей висновок ґрунтується на розслідувані, пов'язаному з виплатою грошей за мовчання порнозірці Стормі Деніелс під час президентської кампанії 2016 року.
Суд не дозволив ЗМІ вести трансляцію із суду.
Зазначається, що Трамп не визнає себе винним щодо жодного з пунктів. За даними джерел видання, суд ухвалив рішення розсекретити обвинувальний висновок великого журі.
Трамп має намір оскаржити звинувачення.
Сьогодні ввечері він повернеться до Флориди в маєток «Мар-а-Лаго» й виступить звідти по телебаченню.
Повідомляється, що Трамп вийшов із зали суду й повернувся в офіс окружного прокурора. Жодних коментарів пресі він не давав.

Арешт із нього знято.
Як повідомляв Укрінформ у вівторок експрезидент прибув до офісу окружного прокурора Мангеттена, де, як і очікувалося, був заарештований для доправлення до суду.