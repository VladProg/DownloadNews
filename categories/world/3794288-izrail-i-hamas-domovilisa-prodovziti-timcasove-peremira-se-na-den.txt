Ізраїль і ХАМАС домовилися продовжити тимчасове перемир'я в Газі ще на один день, щоб звільнити більше заручників.

Про це повідомляє Укрінформ із посиланням на The Wall Street Journal.
Угода про продовження тимчасового перемир'я на восьмий день передбачає звільнення ще 10 заручників, переважно жінок і дітей.
Як повідомляв Укрінформ, ЗМІ у четвер повідомили про готовність бойовиків ХАМАСу звільнити ще 10 ізраїльських заручників. У попередніх заявах сторін говорилося про вісьмох заручників та повернення трьох тіл загиблих.
24 листопада набуло чинності чотириденне перемир'я, укладене між Ізраїлем та терористичним угрупованням ХАМАС. Потім воно було продовжене ще на два дні.