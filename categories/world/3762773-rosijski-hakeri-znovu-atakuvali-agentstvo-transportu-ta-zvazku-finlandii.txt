Фінське Агентство транспорту та зв'язку Traficom 18 вересня зазнало DoS-атаки, за якою стоять російські хакери.

Про це повідомляє Yle, передає Укрінформ.
За даними Traficom, за атакою стоїть російський хакерське угруповання NoName 057(16), яке й раніше здійснювало DoS-атаки на сайти у Фінляндії.
Через кібернапад доступ до сайту Traficom був недоступний, проте ситуацію вже вдалося нормалізувати.
Востаннє сайт Traficom зазнав DoS-атаки 7 вересня. Відповідальність за атаку взяло на себе угруповання NoName 057 (16).
Як повідомляв Укрінформ, російські спецслужби використовують шкідливе програмне забезпечення Infamous Chisel, намагаючись проникнути в додатки, якими користуються українські військові.
Фото ілюстративне