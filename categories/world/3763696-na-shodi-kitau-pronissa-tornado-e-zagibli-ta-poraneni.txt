На сході Китаю в провінції Цзянсу внаслідок торнадо, що раптово обрушився на два селища, загинули п’ятеро людей і ще четверо зазнали серйозних травм.

Про це з посиланням на місцеву владу повідомляє Xinhua, передає Укрінформ.
Стрімкий вихор напередодні ввечері пронісся двома містечками на околиці міста Суцянь із населенням понад п’ять мільйонів жителів. За даними місцевої влади, торнадо зруйнував 137 сільських будинків та завдав шкоди ще майже 1500 домогосподарств.
Загалом від стихії постраждали понад 5500 людей.
Сильний вітер пошкодив близько 42 гектарів посівів.
Нині в постраждалих районах тривають рятувальні та ремонтно-відновлювальні роботи.
Як повідомляв Укрінформ, в американському штаті Мічиган внаслідок штормових вітрів і торнадо загинуло щонайменше пʼятеро осіб, зазнали руйнувань багато будівель.
Фото з сайту new.qq.com