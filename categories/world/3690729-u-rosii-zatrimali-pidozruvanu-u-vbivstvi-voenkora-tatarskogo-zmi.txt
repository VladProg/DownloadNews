За підозрою у вбивстві російського «воєнкора» владлена татарського, затримано жительку Санкт-Петербурга Дар'ю Трепову.

Як передає Укрінформ, про це повідомляє «Інтерфакс».
«За підозрою у вбивстві татарського затримано Дар'ю Трепову, 1997 року народження, вона доставлена до слідчого, сказав співрозмовник агентства. За його словами, слідство має підстави вважати, що Трепова принесла в кафе коробку з бюстом татарського, в який було вмонтовано вибуховий пристрій», - йдеться в повідомленні.
З посиланням на моз рф зазначається, що від вибуху постраждали 25 людей, 24 з них госпіталізовані.
За цим фактом слідчий комітет росії порушив кримінальну справу за статтею про вбивство загальнонебезпечним способом.

Як уточнює ТГ-канал NEXTA, росЗМІ повідомляють, що Трепова затримувалася 24 лютого на антивоєнному мітингу. «Був суд за стандартною мітинговою статтею», - вказується в дописі.
Нагадаємо, увечері 2 квітня у Василеострівському районі Петербурга у кафе «Стрітбар», яке належить євгену пригожину, стався вибух під час зустрічі з «воєнкором» владленом татарським. Унаслідок вибуху пропагандист загинув.