Під час лобового зіткнення двох потягів у РФ постраждали 25 осіб, серед яких неповнолітні.

Як передає Укрінформ, про це повідомляє Телеграм-канал Mash.
"25 людей постраждали під час лобового зіткнення двох потягів на переїзді до Ульянівської області", - йдеться у повідомленні.
Пасажирський потяг Адлер — Перм з 396-ма пасажирами врізався у маневровий тепловоз на 962 кілометрі між станціями Бряндіно та Тіїнськ Куйбишевської залізниці. Серед пасажирів було 94 дитини.
Попередньо, серед постраждалих є одна неповнолітня особа. У російській залізниці повідомили, що усім постраждалим надається необхідна допомога.
Як повідомляв Укрінформ, у червні на сході Індії зіткнулися кілька потягів, загинуло понад 300 людей.