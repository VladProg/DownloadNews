Нацбанк Грузії змінив порядок реалізації міжнародного санкційного режиму, коли йдеться про громадян Грузії після того, як США ввели обмежувальні заходи проти колишнього головного прокурора країни Отара Парцхаладзе за співпрацю з ФСБ РФ.

Як передає Укрінформ, про це повідомляє Новини-Грузія.
Згідно з рішенням Нацбанку, якщо міжнародні санкції накладені на громадянина Грузії – рахунки можуть бути заморожені лише після обвинувального вироку місцевого суду, а не автоматично, як раніше.
Зазначається, що США ввели санкції щодо колишнього головного прокурора Грузії Отара Парцхаладзе 14 вересня.
За даними Держдепу, громадянин Росії та Грузії Парцхаладзе активно працював із ФСБ Росії з метою «надання впливу на грузинське суспільство та політику на користь Росії».
Нацбанк Грузії 18 вересня оголосив, що в рамках режиму дотримання міжнародних санкцій, на території Грузії обмежений доступ до банківських активів та фінансових операцій колишньому генпрокурору Отару Парцхаладзе.
Це рішення розкритикував лідер правлячої партії «Грузинська мрія» Іраклій Кобахідзе, заявивши, що Конституція Грузії гарантує своїм громадянам право на презумпцію невинності.
Наступного дня Нацбанк змінив порядок реалізації міжнародного санкційного режиму у разі, коли йдеться про громадян Грузії, знімаючи розморожування рахунків Парцхаладзе до рішення суду.
Два найбільші грузинські банки – TBC і Bank of Georgia заявили, що будуть дотримуватись вимог, пов'язаних із санкціями США, Євросоюзу та Великої Британії. У банках стверджують, що не збираються робити жодних винятків.
Сьогодні ввечері біля будівлі Нацбанку планується акція протесту.
Як повідомляв Укрінформ, найбільший банк Грузії TBC Bank попередив своїх клієнтів, що закриватиме рахунки у разі порушення ними санкцій проти Росії