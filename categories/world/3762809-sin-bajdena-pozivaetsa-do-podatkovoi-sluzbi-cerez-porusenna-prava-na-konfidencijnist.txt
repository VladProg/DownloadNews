Син президента США Гантер Байден подав позов проти Служби внутрішніх доходів (IRS) через порушення його права на конфіденційність як платника податків.

Про це повідомляє The Washington Post, передає Укрінформ.
У позові Байдена молодшого йдеться про те, що має «всі ті ж обов’язки, як і будь-який інший американський громадянин, а також має не менше прав, ніж будь-який інший американський громадянин, і жодна державна установа чи державний службовець не має повноважень порушувати його права».
Син президента США зауважив, що коли два агенти IRS звернулися до Конгресу та ЗМІ зі скаргами щодо ймовірного неналежного проведення розслідування посадовими особами Міністерства юстиції проти нього, вони розкрили інформацію про розслідування та про податки Байдена, які закон має на меті зберегти в таємниці.
Зазначається, що спеціальний прокурор Мін'юсту США Девід Вайс може незабаром висунути нові обвинувачення проти Гантера Байдена в іншому федеральному суді — можливо, в Каліфорнії — щодо ймовірних податкових злочинів, які, за словами агентів, вони виявили під час перевірки його фінансів впродовж 2014-2019 роках.
Як повідомляв Укрінформ, минулого тижня спеціальний прокурор Міністерства юстиції США Девід Вайс офіційно висунув сину президента США Джо Байдена, Гантеру, звинувачення за трьома пунктами, пов’язаними з порушенням законів щодо володіння зброєю.
Фото: WireImage