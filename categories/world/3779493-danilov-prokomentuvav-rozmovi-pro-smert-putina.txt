Секретар Ради національної безпеки та оборони Олексій Данілов вважає, що російські інформаційні вкиди про «смерть Путіна» є частиною підготовки до його президентської кампанії.

Про це він сказав у ефірі телемарафону «Єдині новини», передає кореспондент Укрінформу.
«Це все спецоперація РФ, яка в такій спосіб готує передвиборчу кампанію Путіна. Маємо розуміння що у березні наступного року ця істота має намір очолювати цю терористичну територію. І зараз по технологіях, які вони розробляють у такій спосіб - звертають увагу на нього, потім як Христос воскрес, так і у них Путін має «воскреснути» і має починати тур по всій Росії», - сказав Данілов.
За його словами, ці технології є зрозумілими. Однак, «рано чи пізно це станеться (смерть Путніа – ред.) і з урахуванням ситуації я певен, що такий процес невдовзі відбудеться», - додав Данілов.
Як повідомлялось, раніше секретар РНБО Олексій Данілов заявив, що в разі смерті російського диктатора Володимира Путіна ставлення росіян до українців не зміниться.