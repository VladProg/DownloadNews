Уряд Нідерландів ухвалив рішення скасувати останні з чинних обмежень щодо коронавірусу, серед яких вимога самотестування на COVID-19 у разі симптомів хвороби, а також перебування вдома на карантині.

Про це повідомляє Укрінформ з посиланням на NOS.
“Уряд скасував останні заходи щодо коронавірусу. Більше не треба самотестуватися у разі симптомів, сидіти вдома, навіть якщо немає поганого самопочуття”, - йдеться у повідомленні.
Міністр охорони здоров'я Нідерландів Ернст Кейперс сказав, що коронавірус тепер лікуватиметься як будь-яка інша інфекція дихальних шляхів. До коронавірусу підходитимуть так само як до інших респіраторних інфекцій.
“Тепер ви дійсно можете назвати це різновидом грипу”, - сказав він.
За його словами, вірус ніколи не зникне, але “майже всі в Нідерландах зараз створили такий захист”, що наслідки набагато менш серйозні, ніж раніше.
Він зазначив, що хворих на COVID-19 все ще приймають щодня. Зараз у лікарні перебуває близько 900 хворих із коронавірусом.
Минуло три роки відтоді, як у Нідерландах було діагностовано першу коронаінфекцію.
Водночас уряд закликає людей надалі реагувати на погане самопочуття, зокрема вірус, грип чи застуду, та продовжувати дотримуватися загальних гігієнічних заходів, таких як миття рук, провітрювання приміщення тощо.
У країні закриють центри тестування в регіонах і не будуть оголошувати нову хвилю вакцинації проти COVID-19.
Як повідомляв Укрінформ, Данія до кінця наступного березня закриє усі центри тестування на COVID-19.