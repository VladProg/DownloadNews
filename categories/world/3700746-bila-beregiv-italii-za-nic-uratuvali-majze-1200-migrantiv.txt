Берегова охорона Італії врятувала за одну ніч близько 1200 мігрантів, які намагалися потрапити до країни на 35 човнах.

Як передає Укрінформ, про це повідомляє ANSA.

Близько 1200 мігрантів з 35 човнів були врятовані італійською береговою охороною в ніч з 24 на 25 квітня.
"Протягом минулої ночі (проти 25 квітня – ред.), тільки з туніської течії було врятовано 35 човнів. Це дозволило врятувати близько 1200 осіб, усі вони висадилися на острові Лампедуза", - інформують у береговій охороні.
Зазначається, що у водах центрального Середземномор'я тривають рятувальні роботи, які координує національний морський пошуково-рятувальний центр берегової охорони.
Як повідомляв Укрінформ, італійська берегова служба та гуманітарно-рятувальне судно впродовж доби врятували 109 мігрантів.