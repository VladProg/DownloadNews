В Анкарі вважають, що опублікований Єврокомісією звіт щодо розширення ЄС до 2023 року містить несправедливий та упереджений підхід стосовно Туреччини.

Про це повідомляє Укрінформ з посиланням на заяву МЗС Туреччини.
«Викликає занепокоєння для майбутнього нашого континенту, який стикається з багатьма загрозами, що ЄС знову зберігає свій несправедливий і упереджений підхід до нашої країни... Ми категорично відкидаємо необґрунтовані претензії та несправедливу критику, зокрема щодо політичних критеріїв та розділу про судоустрій та основні права», - йдеться в заяві.
У МЗС Туреччини переконані, що несправедливі звинувачення свідчать про нещирість підходу та подвійні стандарти.
У звіті Комісії йдеться про те, що Туреччина не виконала своїх зобов'язань у рамках Митного союзу, що є перешкодою для двосторонніх торгових відносин. Це твердження в Анкарі вважають «оманливим» та вважають перешкодою цьому «політизацію з боку ЄС переговорів щодо оновлення Митного союзу».
Як повідомляв Укріфнорм, ​​Єврокомісія оприлюднила огляд висновків, які увійшли у щорічну доповідь 2023 року щодо розширення ЄС у контексті подання Україною заявки на членство в Європейському Союзі. Звіт про розширення вперше відображує прогрес, досягнутий на шляху до членства в ЄС Україною, Молдовою і Грузією.