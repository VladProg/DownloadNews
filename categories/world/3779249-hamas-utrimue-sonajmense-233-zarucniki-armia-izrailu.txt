ЦАХАЛ встановив, що щонайменше 233 заручники викрадені бойовиками ХАМАС і вивезені у сектор Гази.

Про це з посиланням на оновлену інформація речника Армії оборони Ізраїлю Даніеля Хагарі, повідомляє Times of Israel, передає Укріфнорм.
Хагарі зазначив, що наразі військові поінформували родини 229 заручників про те, що їхні близькі час утримуються в секторі Гази.
За словами речника, ця кількість не остаточна, оскільки військові продовжують розслідувати нову інформацію.
Ця кількість не включає чотирьох раніше звільнених заручників.
Як повідомляв Укрінформ, раніше була інформація про 224 заручників, утримуваних бойовиками ХАМАС.
За даними ЗМІ, переговори про звільнення заручників, у яких беруть участь США, Ізраїль, Катар, Єгипет і ХАМАС, є складними.
В угрупованні ХАМАС заявляли про нібито готовність звільнити жінок і дітей, яких бойовики утримують у полоні.