Прикордонний із Китаєм гірський район Таджикистану сколихнув сильний землетрус.

Як повідомляє Укрінформ, про це із посилання на Геологічну службу США пише CTV.

“Зранку четверга землетрус силою 6,8 бала сколихнув малозаселений віддалений регіон Таджикистану поблизу із західним китайським регіоном Сіньцзян”, - йдеться у матеріалі.
Зазначається, що епіцентр знаходився за 67 км на захід від таджицького міста Мугроб на глибині 20 км.
“Мугроб - це районний центр із населенням кілька тисяч людей, розташований високо у горах Паміру”, - зауважує CTV.

Землетрус добре відчувався й у прикордонних районах китайського Сіньцзяну, але поки інформації про жертв чи руйнування не надходило.
Нагадаємо: за останніми даними, внаслідок землетрусів 6 лютого в Туреччині загинуло 41 156 людей, отримали травми 108 068 людей.