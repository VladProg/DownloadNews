Цього року Москва імпортувала з Китаю безпілотники на суму понад 100 млн доларів. Це у 30 разів більше, ніж Україна.

Як передає Укрінформ, про це повідомляє Politico.
«Цього року Росія імпортувала з Китаю безпілотників на понад 100 мільйонів доларів — у 30 разів більше, ніж Україна», - йдеться у повідомленні.
Китайський експорт кераміки, що використовується для виробництва бронежилетів, до РФ збільшився на 69% та становить понад 225 млн доларів, тоді як відповідний показник експорту до України впав на 61 відсоток - лише до 5 мільйонів доларів, про що свідчать дані китайської митниці.
«Очевидно те, що Китай, незважаючи на всі свої заяви про те, що він нейтральний гравець, насправді підтримує позиції Москви у цій війні», — сказала Хелена Легарда, провідний аналітик, що спеціалізується на китайській обороні та зовнішній політиці в Інституті вивчення Китаю Меркатора, берлінського аналітичного центру.
Якщо Китай почне продавати зброю, він перейде червону межу, і тоді санкції запрацюють проти нього. Але продаж саме комерційних безпілотників, бронежилетів та тепловізорів не викликає подібні наслідки.
Зазначається, що китайська компанія Shanghai H Win, яка виробляє бронежилети, нині переживає зростання - після початку війни. Один її покупців – бурятська компанія «Сільва». Вона замовила 100 000 бронежилетів та стільки ж касок.
Згідно з публічними даними, «Сільва» була зареєстрована лише у вересні минулого року. У 2022 році компанія повідомила про нульовий прибуток. Пошук у Google Street View за її адресою в місті Улан-Уде - столиці Бурятії, веде до напівзруйнованого житлового будинку.
Видання Politoco намагалося зв’язатися з представниками компанії «Сільва», але номер телефону, вказаний у документах, не відповідає.
Інша російська компанія під назвою Legittelekom, чия домашня сторінка показує, що це московська транспортно-експедиторська компанія, також фігурує як покупець 100 000 одиниць головних уборів та 100 000 костюмів верхнього одягу від компанії Deekon Shanghai, згідно з даними від 24 листопада минулого року.
Фото ілюстративне: DJI