Британський принц Гаррі та його дружина Меган хрестили свою доньку Лілібет Діану. Церемонія відбулася в американському штаті Каліфорнія.

Про це повідомляє Sky News, передає Укрінформ.
«Я можу підтвердити, що принцесу Лілібет Діану хрестив у п’ятницю, 3 березня, архиєпископ Лос-Анджелеса преподобний Джон Тейлор», - заявив речник подружжя.
Зазначається, що Лілібет уперше публічно назвали принцесою. Вона отримала цей титул, коли її дід, король Чарльз ІІІ, зійшов на престол.
Вважається, що Лілібет і її брат Арчі титули принцеси і принца будуть використовувати в офіційних заходах, але не у повсякденному вжитку.
За даними журнала People, запрошення на хрестини Лілібет були надіслані британському королю Чарльза ІІІ, королеві-консорт Каміллі, принцу Вільяму та його дружині Кетрін, але вони не були присутні на церемонії.
Як повідомляв Укрінформ, майже половина британців вважають, що герцог Сассекський принц Гаррі має бути позбавлений свого титулу після виходу на Netflix шестисерійного документального фільму про нього.
Фото з інстаграму Мішана Гаррімана