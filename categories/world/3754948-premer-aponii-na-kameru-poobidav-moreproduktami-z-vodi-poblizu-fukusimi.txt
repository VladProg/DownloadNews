Прем’єр-міністр Японії Фуміо Кішіда та кілька міністрів публічно пообідали морепродуктами, виловленими з моря біля префектури Фукусіма.

Як передає Укрінформ, про це повідомляє Kyodo News.
Обід на камери під час зустрічі урядовців був спрямований на те, щоб розвіяти занепокоєння щодо можливого негативного впливу від скинутої в океан обробленої радіоактивної води з атомної електростанції «Фукусіма-1» в океан на здоров’я людей, і репутаційної шкоди рибним продуктам із районів навколо північно-східної префектури Японії.
Після обіду в офісі прем'єр-міністра, міністр економіки, торгівлі та промисловості Ясутосі Нісімура, відповідальний за ядерну політику, заявив, що Кішіда їв сашімі з морського окуня, камбали та восьминога, а також рису, зібраного у Фукусімі.
Він наголосив, що уряду потрібно інформувати людей як удома, так і за кордоном про безпеку морепродуктів, виловлених у морі поблизу ядерного комплексу «Фукусіма-1».
Як повідомляв Укрінформ, Японія почала скидати в море очищену радіоактивну воду з пошкодженої атомної електростанції «Фукусіма-1» попри занепокоєння місцевих рибалок і деяких сусідніх країн щодо впливу цього кроку на навколишнє середовище.
Компанія-оператор АЕС «Фукусіма» Tokyo Electric Power Company (TEPCO) заявила, що у зразках скинутої у море очищеної радіоактивної води з АЕС не виявлено тритію.
Згодом Міністерство океанів і рибальства Південної Кореї підтвердило, що рівень радіації у водах поблизу країни залишається значно нижчим за стандарти питної води, визначені Всесвітньою організацією охорони здоров’я (ВООЗ) після початку скидання Японією у море води з АЕС «Фукусіма-1».
Фото: Kyodo