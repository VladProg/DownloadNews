"Цкалі Маргебелі", компанія-виробник питної води «Бахмаро», вилучає з торгових мереж Грузії пляшки з написами російською мовою після скандалу в соцмережах.

Як передає Укрінформ, про це повідомляє Новости-Грузия.
«Ми беремо на себе повну відповідальність за те, що сталося. Щоб виправити ситуацію та зберегти довіру наших покупців, ми вживаємо негайних заходів – кожна така пляшка буде вилучена з мереж. Просимо вибачення за зазначені незручності та непорозуміння. Нам важлива ваша довіра», – йдеться у заяві компанії.
У "Цкалі Маргебелі" пояснили, що компанія взагалі не продає свою воду в Росії, а на грузинському ринку помилково опинилися 7 776 пляшок, призначених для відправки до Білорусі.
Як повідомляв Укрінформ, продукція компанії Pepsi більше не продаватиметься у будівлі парламенту Фінляндії, адже компанія не припинила свою діяльність в Росії.