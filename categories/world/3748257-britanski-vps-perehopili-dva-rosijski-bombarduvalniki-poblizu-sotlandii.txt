Літаки Королівських ВПС перехопили російські бомбардувальники на північ від Шотландії у понеділок, 14 серпня.

Про це повідомляє The Independent, передає Укрінформ.
«Сьогодні вранці пілоти на реактивних літаках Typhoon піднялися на перехоплення двох російських дальніх бомбардувальників, спостерігаючи за ними, коли вони пролітали на північ від Шетландських островів», - заявив заступник міністра оборони Великої Британії Джеймс Гіпі.
Він запевнив, що британські пілоти готові протистояти будь-якій потенційній загрозі країні.
Як повідомляв Укрінформ, 14 серпня Військово-повітряні сили Данії перехопили два російські бомбардувальники, які прямували до повітряної зони НАТО.
Фото: Jane Barlow/PA