Згідно з інформацією Міністерства фінансів США, фінські компанії Luminor та Siberica в обхід санкцій постачали в Росію закордонну електроніку з березня минулого року.

Як передає Укрінформ, про це повідомляє Yle.
Виконавчого директора зазначених фінських компаній Габріеля Теміна підозрюють в обході західних санкцій проти Росії, через що влада США внесла керовані ним фірми до антиросійського санкційного списку.
Злочинна діяльність здійснювалася з 18 березня 2022 року, повідомили у повітовому суді Східної Уусімаа. Як місце злочину вказано місто Вантаа. Компанії Luminor та Siberica постачали в Росію закордонну електроніку.
На Теміна, а також Катрін Естер Темін, яка обіймала керівну посаду в компанії Siberica, Мінфін США наклав персональні санкції.
Питання про взяття Теміна під варту, запит на яку направила митниця, розглядатиметься у понеділок у районному сулі Ітя-Уусімаа.
Як повідомляв Укрінформ, мікрочипи виробництва нідерландських компаній попри санкції потрапляють до РФ, експорт відбувається через посередників.
Фото: Markku Rantala / Yle