Федеральний бюджет росії у січні-квітні був виконаний з дефіцитом 3424 мільярди рублів, що перевищує прогнозні показники на весь рік — у законі про бюджет було передбачено дефіцит у розмірі 2925 мільярдів рублів.

Про це передає Укрінформ із посиланням на повідомлення мінфіну рф.
Згідно зі звітом мінфіну, за перші чотири місяці 2023 р. доходи федерального бюджету знизилися на 22,4% порівняно з тим же періодом 2022 і склали 7782 мільярди рублів. Водночас витрати бюджету зросли на 26,3% — до 11206 мільярдів рублів.
Нафтогазові доходи, за даними мінфіну, знизилися на 52,3% порівняно з минулим роком і становили 2282 мільярди рублів.


Як повідомлялося наприкінці березня, російська влада засекретила третину видатків бюджету. Зростання секретної частини видатків, імовірно, пов'язане з витратами на повномасштабну війну в Україні.