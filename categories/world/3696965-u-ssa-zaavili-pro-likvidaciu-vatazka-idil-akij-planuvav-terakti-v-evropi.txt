Гелікоптер США здійснив рейд на північному сході Сирії, ліквідувавши високопоставленого лідера ІДІЛ і планувальника терактів у Європі.

Як передає Укрінформ, про це повідомляє CNN.
«Ми вважаємо, що під час рейду було вбито високопоставленого лідера ІДІЛ у Сирії та оперативного планувальника терористичних атак на Близькому Сході та в Європі», —заявив речник Центрального командування США полковник Джо Буччіно.
При цьому не оголошується ім’я ліквідованого ватажка.
За словами речника, двоє інших озброєних осіб також були вбиті під час рейду.
Зазначається, що під час рейду жоден військовослужбовець США не був поранений і жоден вертоліт не був збитий.
Тиждень тому США захопили бойовика ІДІЛ і двох його соратників у східній Сирії під час іншого гелікоптерного рейду.
Як повідомляв Укрінформ, бойовиківІДІЛ підозрюють у вбивстві 30 людей – збирачів трюфелів і пастухів.