–£ –°–®–ê –Ω–∞ –º—ñ–∂—Ä–µ–≥—ñ–æ–Ω–∞–ª—å–Ω—ñ–π —Ç—Ä–∞—Å—ñ –≤ —à—Ç–∞—Ç—ñ –õ—É—ó–∑—ñ–∞–Ω–∞, —Å–µ–º–µ—Ä–æ –ª—é–¥–µ–π –∑–∞–≥–∏–Ω—É–ª–∏ —Ç–∞ –ø–æ–Ω–∞–¥ 20 –ø–æ—Å—Ç—Ä–∞–∂–¥–∞–ª–æ —á–µ—Ä–µ–∑ –î–¢–ü –∑–∞ —É—á–∞—Å—Ç—é —â–æ–Ω–∞–π–º–µ–Ω—à–µ 158 —Ç—Ä–∞–Ω—Å–ø–æ—Ä—Ç–Ω–∏—Ö –∑–∞—Å–æ–±—ñ–≤.

–Ø–∫ –ø–µ—Ä–µ–¥–∞—î –£–∫—Ä—ñ–Ω—Ñ–æ—Ä–º, –ø—Ä–æ —Ü–µ –ø–æ–≤—ñ–¥–æ–º–ª—è—î NBC News.
"–°–µ–º–µ—Ä–æ –ª—é–¥–µ–π –∑–∞–≥–∏–Ω—É–ª–∏ —Ç–∞ –ø–æ–Ω–∞–¥ –¥–≤–∞ –¥–µ—Å—è—Ç–∫–∏ –æ—Ç—Ä–∏–º–∞–ª–∏ –ø–æ—Ä–∞–Ω–µ–Ω–Ω—è –≤–Ω–∞—Å–ª—ñ–¥–æ–∫ –∞–≤–∞—Ä—ñ—ó –∑–∞ —É—á–∞—Å—Ç—é —â–æ–Ω–∞–π–º–µ–Ω—à–µ 158 —Ç—Ä–∞–Ω—Å–ø–æ—Ä—Ç–Ω–∏—Ö –∑–∞—Å–æ–±—ñ–≤ –Ω–∞ –º—ñ–∂—à—Ç–∞—Ç–Ω—ñ–π —Ç—Ä–∞—Å—ñ –≤ –õ—É—ó–∑—ñ–∞–Ω—ñ", - –π–¥–µ—Ç—å—Å—è —É –ø–æ–≤—ñ–¥–æ–º–ª–µ–Ω–Ω—ñ.
–ó–∞ —ñ–Ω—Ñ–æ—Ä–º–∞—Ü—ñ—î—é –ø–æ–ª—ñ—Ü—ñ—ó —à—Ç–∞—Ç—É, –ø–æ–Ω–∞–¥ 25 –ª—é–¥–µ–π –±—É–ª–∏ –¥–æ–ø—Ä–∞–≤–ª–µ–Ω—ñ –¥–æ –ª—ñ–∫–∞—Ä–Ω—ñ –∑ —Ä—ñ–∑–Ω–∏–º —Å—Ç—É–ø–µ–Ω–µ–º —Ç—Ä–∞–≤–º, —â–µ –¥–µ—è–∫—ñ –∑–≤–µ—Ä–Ω—É–ª–∏—Å—è –∑–∞ –º–µ–¥–∏—á–Ω–æ—é –¥–æ–ø–æ–º–æ–≥–æ—é —Å–∞–º–æ—Å—Ç—ñ–π–Ω–æ.


Wow! A ‚Äòsuper fog‚Äô caused this awful crash on I-55 in Louisiana, that involved 150 vehicles. Sadly, 7 people lost their lives. Gov John Bell Edwards is asking for blood donations to the Red Cross to help the injured. pic.twitter.com/5RD0B4V9qX
‚Äî üá∫üá∏ProudArmyBrat (@leslibless) October 24, 2023

–£ –ø–æ–ª—ñ—Ü—ñ—ó —Ç–∞–∫–æ–∂ –ø–æ–≤—ñ–¥–æ–º–∏–ª–∏, —â–æ –Ω–∞ –æ–¥–Ω—ñ–π –∑ –¥—ñ–ª—è–Ω–æ–∫ –¥–æ—Ä–æ–≥–∏, –Ω–∞ —è–∫—ñ–π —Å—Ç–∞–ª–æ—Å—è –º–∞—Å—à—Ç–∞–±–Ω–µ –∑—ñ—Ç–∫–Ω–µ–Ω–Ω—è –∞–≤—Ç—ñ–≤–æ–∫, –≤–∏–Ω–∏–∫–ª–∞ –ø–æ–∂–µ–∂–∞.
–ü—Ä–∞–≤–æ–æ—Ö–æ—Ä–æ–Ω—Ü—ñ –≤–≤–∞–∂–∞—é—Ç—å, —â–æ –¥–∞–Ω—ñ –ø—Ä–æ –∫—ñ–ª—å–∫—ñ—Å—Ç—å –∑–∞–≥–∏–±–ª–∏—Ö –º–æ–∂—É—Ç—å –∑—Ä–æ—Å—Ç–∏ –ø—ñ–¥ —á–∞—Å –æ—á–∏—â–µ–Ω–Ω—è —Ç–µ—Ä–∏—Ç–æ—Ä—ñ—ó –Ω–∞–≤–∫–æ–ª–æ –º–∞—à–∏–Ω–∏ –∑ —Ü–∏—Å—Ç–µ—Ä–Ω–æ—é, —â–æ –ø–µ—Ä–µ–≤–æ–∑–∏–ª–∞ –Ω–µ–±–µ–∑–ø–µ—á–Ω—É —Ä—ñ–¥–∏–Ω—É.


Cars explode in flames and carnage stretches for miles as more than 150 vehicles collide on a Louisiana highway, leaving 7 dead. A "superfog" cutting visibility, sending cars and trucks careening into each other. The tragic scene - Tonight at 11 from ABC7 https://t.co/w0s4XZFVct pic.twitter.com/tUMif3dVYP
‚Äî ABC7 Eyewitness News (@ABC7) October 24, 2023

–£ –ø–æ–ª—ñ—Ü—ñ—ó –¥–æ–¥–∞–ª–∏, —â–æ –Ω–∏–∑–∫–∞ –ø–æ—Å–ª—ñ–¥–æ–≤–Ω–∏—Ö –î–¢–ü –ø–æ—á–∞–ª–∞—Å—è –ø—Ä–∏–±–ª–∏–∑–Ω–æ –æ 9 –≥–æ–¥–∏–Ω—ñ —Ä–∞–Ω–∫—É 23 –∂–æ–≤—Ç–Ω—è —Ç–∞ —Ä–æ–∑—Ç—è–≥–Ω—É–ª–∞—Å—è –Ω–∞ –º–∏–ª—é (–ø—Ä–∏–±–ª–∏–∑–Ω–æ 1,6 –∫–º). –ù–∞–ø–µ—Ä–µ–¥–æ–¥–Ω—ñ –º—ñ—Å—Ü–µ–≤–∏—Ö –≤–æ–¥—ñ—ó–≤ –ø–æ–ø–µ—Ä–µ–¥–∂–∞–ª–∏ –ø—Ä–æ —Å–∏–ª—å–Ω–∏–π —Ç—É–º–∞–Ω –Ω–∞ —Ü—ñ–π –¥—ñ–ª—è–Ω—Ü—ñ —Ç—Ä–∞—Å–∏.
–Ø–∫ –ø–æ–≤—ñ–¥–æ–º–ª—è–ª–æ—Å—è, —É–Ω–∞—Å–ª—ñ–¥–æ–∫ –∞–≤–∞—Ä—ñ—ó –ø–∞—Å–∞–∂–∏—Ä—Å—å–∫–æ–≥–æ –∞–≤—Ç–æ–±—É—Å–∞ –Ω–∞ –∑–∞—Ö–æ–¥—ñ –ú–µ–∫—Å–∏–∫–∏ –∑–∞–≥–∏–Ω—É–ª–æ —â–æ–Ω–∞–π–º–µ–Ω—à–µ 18 –ª—é–¥–µ–π.
–§–æ—Ç–æ: NBC News