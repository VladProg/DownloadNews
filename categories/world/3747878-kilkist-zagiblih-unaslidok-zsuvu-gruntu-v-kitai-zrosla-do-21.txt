Щонайменше 21 людина загинула внаслідок зсуву ґрунту в провінції Шеньсі на північному заході Китаю.

Як передає Укрінформ, про це повідомляє Сіньхуа.
За даними рятувальників, ще шестеро осіб вважаються зниклими безвісти.
Тим часом влада Китаю в неділю провела відеоконференцію з метою обговорити ситуацію з повенями та лихами геологічного характеру в країні, а також потенційний вплив тайфунів.
Це зумовлено тим, що на північному й південному заході та на північному сході Китаю найближчим часом очікуються сильні опади.
Учасники конференції закликали владу відповідних регіонів посилити захисні та аварійно-рятувальні заходи, досліджувати та усувати ризики, а також прискорити відновлення зруйнованих дамб.
За інформацією Сіньхуа, Китай запровадив режим екстреного реагування на повені другого рівня у місті Тяньцзінь, режим екстреного реагування на повені третього рівня у Пекіні та у провінціях Хебей, Хейлунцзян та Цзилінь, а також режим екстреного реагування на повені та на тайфун четвертого рівня у провінції Ляон.
Як повідомляв Укрінформ, у червні у провінції Сичуань на південному заході Китаю внаслідок спричинених зливами зсувів ґрунту загинули четверо людей.
Фото: China Media Group