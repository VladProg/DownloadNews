У поїзді метро, що курсує в нью-йоркському районі Бруклін, сталася стрілянина, внаслідок якої поранено двох осіб.

Як передає Укрінформ із посиланням на ABC 7NY, стрілянину спричинила сварка між двома пасажирами.
Один з них вихопив пістолет і вистрілив у 17-річного хлопця. Куля пробила юнакові руку та влучила в ногу 40-річного чоловіка, непричетного до суперечки.
Обох потерпілих забрали до лікарні.
Нападник вийшов з вагона на станції, утім, у поліції розраховують, що ідентифікувати його допоможуть камери спостереження, встановлені біля виходу з метро.
Як зазначається, останнім часом у нью-йоркській підземці почастішали випадки насильства.
Фото ілюстративне