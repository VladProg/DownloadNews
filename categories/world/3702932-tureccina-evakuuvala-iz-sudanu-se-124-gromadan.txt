Військово-повітряні сили Туреччини здійснили евакуаційний рейс із Судану, вивізши з країни 124 громадян.

Про це повідомляє Укрінформ з посиланням на Міноборони Туреччини.
“Евакуювали наших громадян із Судану, де тривають конфлікти. Евакуацію 124 наших громадян було здійснено до Анкари безпечнішим чином за допомогою літака С-130 наших ВПС”, - йдеться у повідомленні.


Çatışmaların devam ettiği Sudan’dan vatandaşlarımızın tahliyesini gerçekleştirdik. Hava Kuvvetlerimize ait C-130 uçağı ile 124 vatandaşımızı daha emniyetli şekilde Ankara’ya ulaştırdık.#MillîSavunmaBakanlığı pic.twitter.com/JXPtAPga6R
— T.C. Millî Savunma Bakanlığı (@tcsavunma) April 30, 2023

Раніше Туреччині здійснювала евакуацію наземним транспортом через третю країну.
Як повідомляв Укрінформ, раніше Збройні сили Канади припинили авіаційну місію з евакуації цивільних з розташованого поблизу Хартума летовища через небезпеку обстрілів.
Нагадаємо, вчора Сторони збройного конфлікту в Судані домовилися продовжити перемир'я ще на 72 години.
15 квітня після кількох днів напруженості між армією Судану та Силами швидкого реагування (RSF) в Хартумі пролунали вибухи й стрілянина. Суперечка зосереджена навколо запропонованого переходу країни до цивільного правління.
Унаслідок бойових дій у країні загинули сотні людей, у тому числі щонайменше 400 цивільних осіб.
Бойові дії в країні тривають, низка європейських країн докладають зусиль для евакуації своїх громадян із Судану.
Фото: Getty images