Білоруські незалежні медіа та правозахисні організації зібрали вже понад 500 тисяч євро на допомогу політичним в'язням.

Як передає Укрінформ, про це повідомляє незалежне білоруське видання Зеркало.
«На цей час вдалося зібрати понад 500 тисяч євро завдяки вам і вашій підтримці», - йдеться у повідомленні.
Медуза зазначає, що збір коштів організували в рамках онлайн-марафону «Нам не байдуже», який відбувся 29 липня. У ньому взяли участь понад 20 медіа та правозахисних організацій.
Зібрані гроші розподілять між фондами, правозахисними організаціями й ініціативами, які надають допомогу білоруським політв'язням та їхнім родинам. Організатори мають намір насамперед підтримати сім'ї, яким раніше не допомагали.
За даними білоруської правозахисної організації «Вясна», станом на 30 липня в Білорусі визнано політичними в'язнями 1 475 осіб.
Як повідомляв Укрінформ, у травні США та Європейський Союз виступили з вимогою до режиму Лукашенка негайно звільнити всіх політичних в’язнів.