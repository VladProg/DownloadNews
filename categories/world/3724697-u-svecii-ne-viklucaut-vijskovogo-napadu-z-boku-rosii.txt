У звіті парламентського комітету з питань оборони повідомляється, що не можна виключити російський військовий напад на Швецію.

Як передає Укрінформ, про це повідомляє Reuters із посиланням на шведську громадську телерадіокомпанію SVT.
«Здатність Росії проводити операції за допомогою військово-повітряних сил, військово-морських сил, зброї далекого радіусу дію або ядерної зброї проти Швеції залишається незмінною», – йдеться у звіті.
У доповіді шведського парламенту, який має бути опублікований у понеділок, зазначено, що попри знаходження російських військ на території України, не можна виключати інших видів військових атак проти Швеції, повідомляє SVT із посиланням на джерела, які працювали над доповіддю.
Також телерадіокомпанія повідомила, що у доповіді викладено нову оборонну доктрину для Швеції, засновану на членстві в НАТО.
«Як і більшість західних країн, Швеція скоротила свою оборону після закінчення холодної війни, але збільшила витрати на оборону та має досягти порогу НАТО у 2% ВВП у 2026 році», – йдеться у повідомленні.
Як повідомлялося, Швеція торік подала заявку на вступ в НАТО, проте Туреччина та Угорщина досі її не ратифікували.
У Сенаті США зупинили продаж зброї Угорщині на суму $735 мільйонів через відмову країни схвалити членство Швеції в НАТО.