У Судані розбився цивільний літак виробництва концерну "Антонов", внаслідок аварії загинуло щонайменше 9 людей.

Про це повідомляє Укрінформ з посиланням на Al-Hadath.
Повідомляється, що серед загиблих було 4 солдати армії Судану. Катастрофа сталася в аеропорту Порт-Судана. Влада зазначає, що літак розбився через технічну несправність під час зльоту.
Також відомо, що в аварії літака вижила дитина, отримавши невеликі травми. Примітно, що аеропорт Порт-Судана на сході Судану не постраждав від війни, яка йде з 15 квітня між армією та Силами оперативної підтримки.
За попередніми даними, у цивільному транспортному літаку виробництва концерну "Антонов" перебували близько 20 осіб, у тому числі цивільні та військовослужбовці.
Як повідомив кореспондент телеканалу "Аль-Арабія", потерпілих в аварії було переведено до лікарні Порт-Судану для лікування.
Фото: АА