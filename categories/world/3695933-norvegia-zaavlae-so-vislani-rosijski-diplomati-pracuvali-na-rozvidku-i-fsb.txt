П'ятнадцять російських дипломатів, висланих Норвегією цього тижня, намагалися завербувати інформаторів, перехопити повідомлення та придбати передові технології.

Про це повідомила в п'ятницю Норвезька поліційна служба безпеки (PST), передає Укрінформ з посиланням на Reuters.
Глава контррозвідки PST Інгер Хаугланд заявила на пресконференції, що дипломати насправді працювати на гру, фсб та сзр.
«Це знижує загрозу з боку російської розвідки в Норвегії шляхом постійного скорочення кількості офіцерів розвідки, які діють під дипломатичним прикриттям», — сказала Хаугланд про видворення російських дипломатів.
Агентство зазначає, що рішення Норвегії знаменує собою найбільше видворення російських дипломатів і є останнім у серії подібних кроків західних країн з початку повномасштабного вторгнення рф в Україну.
Як повідомляв Укрінформ, напередодні уряд Норвегії вирішив оголосити персонами нон грата 15 офіцерів російської розвідки, які працювали під дипломатичним прикриттям у країні.