86-річному Папі Римському Франциску у середу проведуть операцію у римській лікарні імені Джемеллі.

Як передає Укрінформ, про це повідомляє Reuters.
У пресслужбі Ватикану додали, що медична команда понтифіка вирішила, що потрібна операція, і очікується, що Папа Римський залишиться в лікарні на «кілька днів», щоб відновитися.
Зазначається, що йому проведуть операцію на черевній стінці під загальним наркозом.
Франциск мав бути доставлений до лікарні після щотижневої аудієнції у Ватикані в середу вранці, де він не згадував про свою заплановану операцію.
У вівторок він провів 40 хвилин на огляді в лікарні ім. Джемеллі.
Як повідомляв Укрінформ, на початку липня минулого року Папа Римський Франциск переніс планову операцію з приводу симптоматичного дивертикулярного стенозу товстої кишки. Операцію проводила медична група з 10 осіб.
Фото: ANSA