Проєкт реконструкції занедбаної будівлі американського посольства в столиці Куби Гавані коштуватиме США 28 мільйонів доларів.

Про це повідомляє Reuters, передає Укрінформ.
Як зазначається, роботи розпочалися ще у 2022 році, проте через бюрократичні та логістичні проблеми виникли затримки.
Головний дипломат США на Кубі Бенджамін Зіфф зауважив у цьому зв'язку, що уряд країни не поспішав з видачею віз для американських робітників і техніків.
Очікується, що будівлю здадуть в експлуатацію не пізніше весни 2024 року.
Як повідомляв Укрінформ, американська розвідка заявила, що кубинська влада погодилась надати Китаю дозвіл побудувати на острові шпигунський центр, який дозволить китайським спецслужбам прослуховувати електронні комунікації на південному сході США.