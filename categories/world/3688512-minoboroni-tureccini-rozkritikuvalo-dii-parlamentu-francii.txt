Прийом представників курдських "Загонів народної самооборони" у парламенті Франції суперечить духу Альянсу, а також руйнує боротьбу НАТО з тероризмом.

Про це йдеться у заяві Міністерства національної оборони Туреччини, передає Укрінформ.
“Цей крок суперечить духу Альянсу, а також руйнує боротьбу НАТО з тероризмом”, - йдеться у заяві міністерства.
Також вказується, що прийом представників PKK/YPG (Робітничої партії Курдистану/Загонів народної самооборони) у парламенті країни-члена НАТО Франції кинув тінь на престиж парламенту.
“У будь-якому випадку Збройні сили Туреччини продовжуватимуть безперервну боротьбу з усіма терористичними організаціями”, - йдеться в документі.
Як повідомляв Укрінформ, посла Франції в Туреччині викликали до Міністерства закордонних справ через «чорну пропаганду» проти Туреччини на тлі протестів у Парижі.