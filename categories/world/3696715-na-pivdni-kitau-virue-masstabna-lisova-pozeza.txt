У південній китайській провінції Юньнань вже декілька днів триває масштабна лісова пожежа.

Як передає Укрінформ, про це повідомляє Xinhua.
Зазначається, що понад 1400 людей, у тому числі пожежники та правоохоронці, намагаються загасити лісову пожежу.
За словами муніципальних чиновників, пожежа спалахнула в селі Гуаньчжуан під містом Аннін у четвер вдень.
Для гасіння пожежі також залучено 56 водовозів і техніки, а також гелікоптери. Наразі про постраждалих не повідомляється.
Причина пожежі ще встановлюється.
Тим часом у суботу пожежники загасили ще одну лісову пожежу, яка вирувала з вівторка в місті Юйсі, також у провінції Юньнань.
Як повідомляв Укрінформ, унаслідок лісової пожежі на півдні американського штату Нью-Джерсі, площа якої за ніч розширилася на понад 1000 гектарів, було евакуйовано мешканців 170 будинків.