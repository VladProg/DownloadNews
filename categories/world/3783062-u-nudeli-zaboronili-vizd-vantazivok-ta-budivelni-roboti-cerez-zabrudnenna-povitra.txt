У столиці Індії Нью-Делі вживають заходів з метою зменшення рівня забруднення повітря.

Про це повідомляє The Times of India, передає Укрінформ.
Зокрема, влада заборонила в’їзд вантажівок і комерційних чотириколісних автомобілів, окрім електрокарів та машин на стисненому природному газі.
Також діятиме заборона на проведення будівельних робіт.
Згідно з директивою, 50% працівників в офісах державного та приватного секторів мають працювати з дому, що сприятиме зменшенню кількості транспорту на дорогах у години пік.
Школи у столиці Індії закриті до 10 листопада, повідомляє Reuters.
За даними індексу якості повітря міст, Нью-Делі очолює список найбільш забруднених міст світу. У неділю його рейтинг становив 471, що відносить місто до категорії «небезпечних».
Як повідомляв Укрінформ, у столиці Індії Нью-Делі тимчасово закрили школи через украй токсичне та забруднене повітря.
Фото: Getty Images