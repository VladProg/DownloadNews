У Литві почалися військові навчання під кодовою назвою Strong Griffin, у яких беруть участь також підрозділи збройних сил США, Польщі та Португалії.

Про це повідомляє Польське радіо, передає Укрінформ.
У навчаннях, які відбуватимуться переважно на північному сході Литви, візьмуть участь 2200 військових і 300 одиниць військової техніки.

Як зазначається, серед техніки, що буде задіяна на маневрах, - танки Abrams, американські бойові машини Bradley та польські бронетранспортери Rosomak.
Метою навчань є підготовка литовської піхотної бригади «Żemaitija» до планування та проведення оборонних операцій у взаємодії з підрозділами союзників по НАТО.

Під час маневрів буде проведена, зокрема, перевірка здатності виконувати поставлені завдання, що має забезпечити готовність протистояти потенційним загрозам.
Навчання Strong Griffin завершаться 19 листопада.
Як повідомлялося, наступного року НАТО готується провести найбільші спільні командно-штабні навчання з часів Холодної війни за участю понад 40 тисяч військовослужбовців,
Фото ілюстративне: kam.lt