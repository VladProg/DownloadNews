Президент Володимир Зеленський висловив співчуття Лівії та всім лівійцям у звʼязку із загибеллю людей і руйнуваннями через сильні повені.

Як передає Укрінформ, про це Зеленський написав у соцмережі Х.
“Мої співчуття Лівії та всім лівійцям у звʼязку із загибеллю людей і руйнуваннями через сильні повені на сході країни. Бажаємо швидкого одужання постраждалим. Україна солідарна з лівійським народом у цей важкий час”, - зазначив Зеленський.

Фото: АА

Як повідомлялося, у Лівії вирує шторм “Деніель”, на додачу до цього через негоду прорвало дамбу неподалік міста Дерна. Понад 2 тисячі людей загинули, і ще тисячі вважаються зниклими безвісти.