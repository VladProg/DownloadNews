Міністр закордонних справ Італії Антоніо Таяні назвав російську атаку і руйнування Спасо-Преображенського собору в Одесі «мерзенним вчинком».

Про це глава МЗС Італії заявив у Твіттері, передає Укрінформ.
«Через російську атаку в Одесі знищено частину Спасо-Преображенського собору, мерзенний вчинок. Італія, підтримавши Одесу при занесенні її до списку культурної спадщини ЮНЕСКО, буде однією з перших, хто відбудовуватиме місто", - написав Таяні.


I bombardamenti russi su #Odessa hanno distrutto parte della Cattedrale della Trasfigurazione, un atto indegno. L'Italia, dopo aver sostenuto Odessa per diventare patrimonio culturale dell’UNESCO, sarà in prima linea per la ricostruzione della città. pic.twitter.com/NH1NrBiII9
— Antonio Tajani (@Antonio_Tajani) July 23, 2023

Як повідомляв Укрінформ, за даними оперативного командування "Південь", під час ракетної атаки вночі 23 липня ворог вдарив по Одещині щонайменше п'ятьма видами ракет всіх видів базування: "Калібри", "Онікси", Х-22 та "Іскандер-К", а також застосував балістичні "Іскандер-М". Внаслідок чергового нічного ворожого обстрілу одна людина загинула і 22 людини дістали поранення, зокрема чотири дитини.
Великих руйнувань зазнав головний православний храм Одеси – кафедральний Свято-Преображенський собор УПЦ (Московського патріархату).