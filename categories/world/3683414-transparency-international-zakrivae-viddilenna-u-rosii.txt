російський підрозділ міжнародної організації боротьби з корупцією Transparency International оголосив про ліквідацію юридичної особи, створеної в росії в 1999 році.

Про це повідомляється на Телеграм-каналі російського підрозділу TI, передає Укрінформ.
Як зазначається, після того як влада рф оголосила Transparency International «небажаною» організацією, подальша робота російського підрозділу стала практично неможливою.
«Дане рішення прийняте тому, що ми, творці та керівники „ТІ-росія“, вважаємо, що люди, які працюють з нами і які повірили в нашу місію — протидія корупції, просування прозорості, підзвітності та порядності, — важливіші за слова, назви та інші нав'язані нам правові обставини», - заявили представники організації.
Зазначається, що попереду - серйозна перебудова роботи команди «Трансперенсі Інтернешнл — росія».
Як повідомлялося, генпрокуратура рф оголосила Transparency International "небажаною організацією" 6 березня.