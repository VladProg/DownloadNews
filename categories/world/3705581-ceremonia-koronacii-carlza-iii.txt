У Вестмінстерському абатстві в Лондоні відбувається церемоніня коронації Чарльза III, яка включає показові виступи і військові процесії.

Як передає Укрінформ, трансляцію веде The Royal Family Channel.



З самого ранку у короля Чарльза та всіх осіб, дотичних до церемонії, розпочався щільний графік, повідомляє Reuters.
О 6.30 за Гринвічем (9.30 за київським часом) двері лондонського Вестмінстерського абатства відчинилися для парафіян. Пізніше, в центрі Лондона, очікується шикування військових уздовж церемоніального маршруту.
З 8.30 за Гринвічем (11.30 за київським часом) в абатство прибувають іноземні уряди, після чого розпочнеться королівська процесія.
На шляху до Вестмінстерського абатства Чарльза і його дружину Каміллу супроводжуватимуть кавалерійські підрозділи і музиканти. Вони пройдуть по The Mall - великому проспекту за межами палацу.
До 10.00 за Гринвічем (13.00 за київським часом) очікується прибуття всіх гостей. Під звуки дзвонів члени королівської процесії попрямують до місця коронації, де розпочнеться двогодинна церемонія.
Чарльза коронує архієпископ Кентерберійський Джастін Велбі. На честь коронації в Лондонському Тауері і по всій столиці, по всій країні, в Гібралтарі, на Бермудських островах і на кораблях у відкритому морі пролунають фанфари і гарматні салюти.
О 12:00 за Гринвічем (15.00 за київським часом) королівське подружжя вирушить на кареті з Вестмінстерського абатства до Букінгемського палацу. Зазначається, що принц Вільям, син і спадкоємець Чарльза, разом з дружиною Кейт і трьома дітьми їхатимуть у першій кареті за королем. Інші члени королівської сім'ї їхатимуть позаду.
За графіком коронаційна процесія має прибути до Букінгемського палацу. Чарльз і Камілла вийдуть у сад, де пролунає королівський салют від представників збройних сил.
Після цього очікується традиційний вихід членів королівської сім'ї на балкон Букінгемського палацу.
О 13:30 за Гринвічем (16.30 за київським часом) офіційні урочистості завершать показовим прольотом сучасних військових літаків. Пізніше члени королівської сім'ї зберуться на неформальний сімейний обід.
Як повідомляв Укрінформ, до Лондона на коронацію Чарльза III. запрошені високі делегації, серед них українська, тоді як російську не запросили.
Королева Великої Британії померла 8 вересня 2022 року на 97-му році життя.
10 вересня Чарльз III офіційно був проголошений королем Великої Британії.
Британські монархи залишаються єдиними в Європі, які вже понад тисячу років зберігають традицію коронації. До того ж, для них це буде перша коронація у XXI столітті.