У Греції упродовж найближчих років 293 пляжі, ймовірно, зникнуть через зміну клімату та ерозію прибережних зон.

Як передає Укрінформ, про це у коментарі Ekathimerini заявила Нікі Евелпіду, професорка географії та кліматології Афінського національного університету ім. Каподистрії.
Такі пляжі, розділені вузькою піщаною косою, відомою як томболо, існують у багатьох регіонах Греції. Це піщані або галькові перешийки, «прикріплені» до материка вузькою ділянкою суші.
Зараз рівень моря підвищується зі швидкістю 4 мм на рік. «Якщо це здається малим, важливо знати, що багато пляжів – рівні, тому 4 мм насправді означають, що щороку затоплюється велика територія», — сказала Евелпіду.
Серед тих пляжів, які перебувають під загрозою, – Прасонісі на Родосі, Балос на Криті, Павлопетрі на Пелопоннесі, Коккарі на Самосі та Потамі на Кітірі.
Як повідомляв Укрінформ, президенти Греції, Італії, Хорватії, Мальти, Португалії та Словенії виступили із закликом до термінових дій для усунення небезпек, що виникають через кліматичну кризу в Середземному морі.