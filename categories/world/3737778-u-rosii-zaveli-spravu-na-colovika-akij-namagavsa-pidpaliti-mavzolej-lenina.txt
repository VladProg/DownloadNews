У Росії на жителя Чити Костянтина Старчукова, який кинув пляшку із запальною сумішшю в бік мавзолею Леніна на Красній площі, порушили кримінальну справу за статтею "Хуліганство".

Яке передає Укрінформ, про це повідомляє Телеграм-канал Baza.
За вказаною статтею Старчукову може загрожувати до семи років позбавлення волі.
Увечері 17 липня читинець кинув пляшку із запальною сумішшю в бік Мавзолею. Повідомлялося, що пляшка до мавзолею не долетіла, а розбилася об бруківку і спалахнула.
37-річного Старчукова вже затримували на Красній площі у середині травня. Тоді він приніс із собою дві пляшки із бензином. Проте притягувати його до відповідальності не стали.
Після початку повномасштабного російського вторгнення в Україну в різних регіонах РФ регулярно відбуваються надзвичайні ситуації, пожежі. Пляшки із запальною сумішшю періодично кидають в адмінбудівлі, найчастіше – у військкомати.