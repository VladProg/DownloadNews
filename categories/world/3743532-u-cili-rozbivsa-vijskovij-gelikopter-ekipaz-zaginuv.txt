На півдні Чилі зазнав катастрофи військовий вертоліт, унаслідок чого загинули п’ятеро військовослужбовців ВПС.

Про це повідомляє Сіньхуа, передає Укрінформ.
У ВПС поінформували, що політ був тренувальним. На борту судна перебували п’ятеро членів екіпажу, всі вони загинули.
Причини аварії гелікоптера Bell 412, що сталась у південному регіоні Лос-Лагос у понеділок увечері, розслідуються.
Президент Чилі Габріель Борік вшанував пам'ять загиблих у зверненні, яке транслювалося по ТБ, а палата депутатів провела хвилину мовчання на початку сесії у вівторок.
Як повідомляв Укрінформ, пожежний літак Canadair розбився під час гасіння лісової пожежі у південній частині грецького острова Евія.