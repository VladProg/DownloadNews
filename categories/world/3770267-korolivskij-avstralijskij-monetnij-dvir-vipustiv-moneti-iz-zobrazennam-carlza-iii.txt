Першою монетою із зображенням короля стане долар, а інші номінали будуть випущені в 2024 році, залежно від попиту з боку банків.

Про це повідомляє The Guardian, передає Укрінформ.
Відповідно до традиції, король буде зображений на монетах обличчям ліворуч, як за часів правління королеви Єлизавети II, яка стояла обличчям праворуч.
Погруддя короля, випущене в четвер Королівським монетним двором Австралії, з'явиться в обігу ще до Різдва.
Заступник міністра фінансів Ендрю Лі сказав, що для багатьох австралійців це буде перший раз, коли вони побачать інше обличчя на своїх грошах.
"На кожній десятицентовій монеті була зображена королева Єлизавета ІІ. Тепер, вперше з 1953 року, зображення короля з'явиться на австралійській монеті. Для більшості австралійців це буде перший раз, коли вони будуть тримати в руках монету із зображенням короля ", - сказав він.
Монети із зображенням королеви Єлизавети залишаться законною валютою.
Виконавчий директор Королівського монетного двору Австралії Лі Гордон сказав, що питання про те, коли короля можна буде побачити на австралійських монетах, часто виникало після смерті його матері.
"Як австралійський виробник обігових монет, ми розуміємо важливість цього переходу, і ми застосовуємо нашу значну майстерність і досвід для виробництва австралійських монет з новим королівським портретом", - сказав він.
Зображення короля Чарльза є офіційним символом Співдружності націй і було розроблене Королівським монетним двором у Лондоні та отримало королівське схвалення.
Як повідомляв Укрінформ, заснована 1949 року Співдружність націй раніше була відома як Британська співдружність, вона об'єднує незалежні держави, більшість яких колись входила до складу Британської імперії. Її члени визнають британського монарха як символ вільного об'єднання. На 20 квітня 2018 року організація налічує 53 країни-учасниці, в яких проживають 2,4 мільярда людей.
Організація не має політичного характеру, йдеться радше про співпрацю урядів, зокрема, в таких питаннях, як захист довкілля.
Фото: Mick Tsikas/AAP