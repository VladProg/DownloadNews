Президент Європейської комісії Урсула фон дер Ляєн після відвідання разом з іншими учасниками саміту G7 у японській Хіросімі меморіального комплексу жертвам ядерного бомбардування нагадала про обов’язок людства зберігати мир.

Допис і відео президент Єврокомісії опублікувала у Твіттері, передає Укрінформ.
«Те, що сталося в Хіросімі, досі тривожить людство. Тут ми згадуємо про жахливу ціну війни. І отримуємо нагадування про наш обов’язок зберігати мир», - написала фон дер Ляєн.


What happened in Hiroshima continues to haunt humanity.

Here we remember the terrible cost of war.

And we are reminded of our duty to preserve peace. pic.twitter.com/TK9sGZqJuP
— Ursula von der Leyen (@vonderleyen) May 19, 2023

Як повідомлялося, у Хіросімі розпочався 48-ий саміт Групи семи, який триватиме до 21 травня. Головною темою зустрічі японське головування у G7 визначило забезпечення стійкості глобальної економіки в контексті наслідків пандемії коронавірусу та російської агресії проти України.
Одним з пріоритетів зустрічі є продовження допомоги Україні. Очікується, що до учасників саміту в режимі відеоконференції звернеться Президент Володимир Зеленський.