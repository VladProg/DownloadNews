Рада безпеки ООН проголосувала проти участі в її засіданні так званої представниці «днр» з прав людини дар’ї морозової.

Про це повідомляє кореспондент Укрінформу.
«За висловилися 4 члени Радбезу, «проти» – 8, утрималися – 3», - йдеться у повідомленні.
Проти участі так званої представниці «днр» виступила постпред США при ООН Лінда Томас-Грінфілд, оскільки Радбез жодним чином не може легітимізувати окупацію території України.
Оскільки це процедурне питання, його винесли на голосування (без використання права вето). Рішення Ради безпеки з процедурних питань вважається ухваленим, якщо за нього подано голоси 9 з 15 членів Ради.
Як повідомили Укрінформу в дипломатичних колах, росія намагалася залучити для участі в засіданні РБ морозову для відвернення уваги від видання суддями Міжнародного кримінального суду ордера на арешт президента росії володимира путіна.