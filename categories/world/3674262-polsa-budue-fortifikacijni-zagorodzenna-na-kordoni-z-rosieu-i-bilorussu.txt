Варшава розпочала превентивне спорудження фортифікаційних загороджень на кордоні з росією і білоруссю як засіб відлякування і стримування.

Про це написав у Твіттері міністр національної оборони Польщі Маріуш Блащак, передає Укрінформ.
“Ми розпочали превентивне розміщення загороджень на кордоні з росією та білоруссю. Це частина нашої стратегії захисту і стримування. Перші укріплення вже розміщуються на кордоні з Калінінградською областю”, - повідомив Блащак.


Rozpoczęliśmy prewencyjną rozbudowę zabezpieczeń na granicy z Rosją i Białorusią. To element naszej strategii obrony i odstraszania. Pierwsze umocnienia są już rozmieszczane na granicy z Obwodem Kaliningradzkim. pic.twitter.com/HODJlCgnvi
— Mariusz Błaszczak (@mblaszczak) February 23, 2023

Як повідомлялося, Польща нещодавно призупинила роботу останнього прикордонного пункту для руху вантажного транспорту на спільному кордоні з білоруссю. На польсько-білоруському відрізку кордону продовжує діяти лише один автомобільний пункт пропуску для руху пасажирського транспорту “Тересполь”.