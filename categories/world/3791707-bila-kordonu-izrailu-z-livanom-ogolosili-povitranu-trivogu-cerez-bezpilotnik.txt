Звук сирени, що сигналізує про небезпеку ракетного удару пролунав в містах Ейлон, Яар та Авдон на півночі Ізраїлю, поблизу кордону з Ліваном.

Як передає Укрінформ, про це повідомляє The Times of Israel.
Повідомлень про постраждалих чи руйнування наразі немає.
Сьогодні вранці сирени тривоги пролунали в кількох північних населених пунктах. Пізніше Армія оборони Ізраїлю заявила про перехоплення повітряної цілі, яка ймовірно була безпілотником, запущеним з Лівану.
Як повідомляв Укрінформ, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
Фото: Getty Images