Компанія-оператор Tokyo Electric Power Company Holdings Inc (TEPCO) 5 жовтня розпочне процес скидання в океан другої партії очищеної води з АЕС «Фукусіма-1».

Про це повідомляє Kyodo News, передає Укрінформ.
Як зазначається, планується протягом приблизно 17 днів скинути в океан приблизно 7800 тонн очищеної радіоактивної води, тобто стільки ж, як і першого разу.
Підготовка до операції розпочнеться у вівторок. Тоді перевірятимуть рівень тритію на етапі розбавлення очищеної води морською перед спуском.
Як повідомлялося, першу партію очищеної води з «Фукусіма-1» скинули в океан у період з 24 серпня до 11 вересня.
Компанія-оператор АЕС Tokyo Electric Power Company Holdings Inc (TEPCO) заявила, що у зразках скинутої в океан очищеної радіоактивної води з АЕС не виявлено тритію.
Проте Головне митне управління Китаю оголосило, що від 24 серпня призупиняє імпорт усіх морепродуктів із Японії.