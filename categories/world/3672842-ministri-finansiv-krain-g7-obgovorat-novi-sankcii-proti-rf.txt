Японія, яка зараз головує в G7, проведе зустріч глав фінансових міністерств та центробанків країн Великої сімки, щоб обговорити їхню відповідь на війну росії в Україні, включаючи санкції.

Про це сказав міністр фінансів Японії Сунічі Судзукі, передає Укрінформ із посиланням на Kyodo News.
За його словами, нарада відбудеться 23 лютого на полях ширшої зустрічі представників країн G20 в Бангалуру, Індія.
«Ми хотіли б підтвердити солідарність G7 у підтримці України та збереженні нашого тиску на росію та обговорити вплив (війни) на світову економіку», - сказав Судзукі журналістам після засідання Кабінету міністрів.
Судзукі вирушить до Індії, щоб зустрітися зі своїми колегами з країн G20, які проведуть предметні переговори в п'ятницю та суботу. росія також є членом G20.
Лідери G7 також планують провести віртуальну зустріч із Президентом України Володимиром Зеленським 24 лютого, коли виповниться рік після початку вторгнення росії в Україну.
Як повідомлялося, черговий саміт лідерів G7 пройде у Хіросімі з 19 до 21 травня.