Народні збори Болгарії ухвалили декларацію щодо євроатлантичного шляху Грузії та надання їй статусу країни-кандидата на вступ до ЄС.

Про це повідомляє BNA, передає Укрінформ.
У документі, прийнятому 133 голосами, засуджується незаконна окупація РФ Абхазії та Південної Осетії, а також наголошується на підтримці незалежності, суверенітету та територіальної цілісності Грузії в межах її міжнародно визнаних кордонів.
«З огляду на якнайшвидше надання Грузії статусу країни-кандидата вступ до ЄС відзначається відчутний прогрес у виконанні рекомендацій Європейської комісії від червня 2022 року, а також відзначається переконливе зближення з позиціями Спільної зовнішньої політики та політики безпеки ЄС. (Національна асамблея – ред.) вітає Грузію в її реформаторських зусиллях та висловлює готовність надати усю підтримку на європейському та євроатлантичному шляху країни, включаючи ухвалення необхідних законодавчих поправок, імплементацію законодавства ЄС та нарощування потенціалу», – йдеться у декларації.
Як повідомлялося, віцепрезидент Єврокомісії Вера Йоурова відзначила прогрес України та Молдови у виконанні критеріїв, що супроводжували надання їм статусів кандидата у члени ЄС. Також вона вбачає просування Грузії щодо отримання аналогічного статусу.