Берегова охорона Італії врятувала 211 біженців і мігрантів з рибальського човна, що дрейфував у штормовому морі біля Лампедузи в ніч на п’ятницю.

Як передає Укрінформ, про це повідомляє ANSA.
Операція з порятунку за участю двох кораблів Берегової охорони відбулася в ніч на п’ятницю в італійській пошуково-рятувальній зоні приблизно в 24 км на південь від крихітного сицилійського острова.
Врятованих людей висадили на Лампедузі, а одну особу, підозрювану в контрабандисті, передали поліції.
Таким чином кількість врятованих італійською стороною мігрантів під час небезпечної спроби морського перетину до Європи із початку року становить близько 9 тисяч людей.
У 2022 році загальна кількість врятованих мігрантів перевищила 55 тисяч.
Як повідомляв Укрінформ, щонайменше 67 мігрантів загинули під час корабельної аварії біля південного узбережжя Італії минулої неділі.
Фото: ANSA