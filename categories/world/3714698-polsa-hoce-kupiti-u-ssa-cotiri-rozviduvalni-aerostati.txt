Польща хоче придбати у США чотири розвідувальні аеростати для потреб польської армії.

Про це у Твіттері написав віцепрем’єр, міністр національної оборони Польщі Маріуш Блащак, передає Укрінформ.
“Сьогодні ми надіслали запит на придбання розвідувальних аеростатів “Barbara” для польської армії. Ми хочемо максимально розширити наші можливості у сфері радіолокаційної розвідки повітряного та надводного простору”, - підкреслив Блащак.


Dziś wysłaliśmy zapytanie ofertowe LOR dotyczące pozyskania rozpoznawczych aerostatów "Barbara" dla Wojska Polskiego. Chcemy maksymalnie zwiększyć nasze możliwości w zakresie radiolokacyjnego rozpoznania przestrzeni powietrznej i nawodnej. pic.twitter.com/iNCreZA6Ve
— Mariusz Błaszczak (@mblaszczak) May 26, 2023

Речник агентства озброєння Польщі Кшиштоф Платек у Твіттері уточнив, що йдеться про чотири аеростати, які Варшава хоче купити у США. За його словами, разом з літаками раннього виявлення вони підвищать здатність польської армії щодо моніторингу повітряного простору.


Agencja Uzbrojenia @Armament_Agency przekazała stronie amerykańskiej zapytanie ofertowe ws. 4 aerostatów rozpoznawczych #BARBARA. Razem z samolotami wczesnego ostrzegania zwiększą one zdolności Sił Zbrojnych w zakresie monitorowania przestrzeni powietrznej. pic.twitter.com/29AykEckBb
— Krzysztof Płatek (@krzysztof_atek) May 26, 2023

Як відомо, декілька днів тому Блащак повідомив, що Варшава хоче купити у Стокгольма літаки раннього попередження та контролю виробництва Saab GlobalEye. Він зазначив, що ведуться детальні переговори, і висловив сподівання, що незабаром вони завершаться успіхом.
На сьогодні сучасні шведські літаки-розвідники GlobalEye використовують ОАЕ, їх планують взяти на озброєння Швеція, Греція, а також Польща.
Фото: Маріуш Блащак / Твіттер