Генеральний секретар ООН Антоніу Гутерреш закликав покарати винних у загибелі його підлеглих під час бойових дій у Судані армією та силами швидкого реагування.

Про це повідомляє Укрінформ із посиланням на Twitter генсека ООН.
"Жахливо. Зіткнення, що тривають у Судані, призвели до загибелі та поранень цивільних осіб, у тому числі трьох наших колег, загиблих під час виконання роботи. Винні мають бути негайно притягнуті до відповідальності", - написав він.

Appalling.

The ongoing clashes in Sudan have resulted in the deaths & injuries of civilians, including 3 of our @WFP colleagues killed while carrying out their work.

Those responsible should be brought to justice without delay.

Humanitarian workers are #NotATarget.
— António Guterres (@antonioguterres) April 16, 2023

Як повідомляв Укрінформ, 15 квітня після кількох днів напруженості між армією Судану та Силами швидкого реагування (RSF) в Хартумі пролунали вибухи й стрілянина. Суперечка зосереджена навколо запропонованого переходу країни до цивільного правління.
За останніми даними, загинули щонайменше 56 людей, 595 зазнали поранень.