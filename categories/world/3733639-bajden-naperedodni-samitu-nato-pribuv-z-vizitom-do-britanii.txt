Президент США Джо Байден прибув до Великої Британії для обговорення, зокрема, гарантій безпеки Україні, про які йтиметься на саміті НАТО у Вільнюсі, що відбудеться у Вільнюсі 11–12 липня.

Як передає Укрінформ з посиланням на BBC, президентський літак приземлився в аеропорту Станстед у неділю ввечері.

У понеділок Байден зустрінеться прем’єр-міністром Ріші Сунаком, щоб обговорити різні питання, включаючи російську війну проти України.
Президент також матиме зустріч з королем Чарльзом – уперше від часу коронації короля.
Зазначається, що Президент Байден не був присутній на коронації в травні, і його відсутність була помічена.
Припускається, що сторони обговорюватимуть кандидатуру наступника Генсека НАТО, повноваження будуть продовжені до 2024 року. Великобританія і країни Балтії віддають перевагу кандидатурі британського міністра оборони Бена Воллеса, який відіграв важливу роль в активізації підтримки України з боку Заходу.
Проте Байден віддає перевагу президентці Єврокомісії Урсулі фон дер Ляєн, яка раніше обіймала посаду міністра оборони Німеччини.
Як повідомляв Укрінформ, США, Великобританія, Франція і Німеччина на саміті НАТО мають намір представити формат гарантій безпеки Україні, до яких можуть долучатися інші країни. У Лондоні мають між двома країнами бути узгоджені останні деталі.