На російському нафтовому родовищі в Тюменській області прогриміли два вибухи, надходить інформація про загиблих і поранених.

Як повідомляє Укрінформ, про це пише Телеграм-канал Baza.

“На Талінському нафтовому родовищі в Ханти-Мансійському автономному окрузі прогриміли два вибухи. За попередніми даними, щонайменше 2 людей загинули й 5 постраждали. Ще двох шукають”, - йдеться у повідомленні.

За даними ТАСС, чотири людини постраждали унаслідок вибуху й усі перебувають в важкому стані.

Зауважимо, що Ханти-Мансійський автономний округ - основний нафтогазоносний регіон Росії й один із найбільших нафтовидобувних регіонів світу.