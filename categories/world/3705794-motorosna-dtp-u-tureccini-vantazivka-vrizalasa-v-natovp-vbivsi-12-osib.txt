У Туреччині в районі Белен міста Хатай вантажівка, що вийшла з-під контролю водія, влетіла в натовп, які проводжали військових.

Про це передає Укрінформ з посиланням на Haberglobal.
За попередніми даними, загинуло 12 осіб, 31 – поранено. Пошкоджено 12 автомобілів, 4 з яких згоріли.
Вантажівка також зачепила припарковані автомобілі, а два мікроавтобуси загорілися.
Зазначається, що у вантажівки, яка їхала з Іскендеруна в напрямку Антак'ї, відмовили гальма. Вона вдарила вантажівку, що їхала попереду, потягнула за собою кілька інших автомобілів, з'їхала з дороги і врізалася у натовп людей.
На місце події вирушило 22 карети швидкої допомоги та три бригади рятівників.
Фото: haberglobal.com.tr