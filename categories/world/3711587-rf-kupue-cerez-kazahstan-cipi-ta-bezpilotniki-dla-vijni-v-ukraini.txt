Попри західні санкції, російська оборонна промисловість та армія отримують потрібні їм мікроелектроніку та безпілотники через «дружні» країни, зокрема компанії Казахстану.

Про це йдеться у спільному розслідуванні видання «Важливі історії», Центру дослідження корупції та організованої злочинності (OCCRP) та журналу Der Spiegel, передає Укрінформ.
«Важливим історіям» вдалося ознайомитись із докладними даними митної статистики Росії. З неї випливає, що понад 500 дронів у 2022 році до Росії відправила казахстанська компанія «Аспан Арба». Вона була зареєстрована в Казахстані вже після початку війни в Україні у квітні 2022 року. Галузевий портал Metalmininginfo повідомляв, що «Аспан Арба» буде офіційним дилером дронів DJI у Казахстані.

Ілюстрація: James O'Brien//OCCRP
Зазначається, що одним із головних продавців дронів DJI у Росії є компанія "Небесна механіка". У лютому 2023 року на рахунок московської компанії надійшли майже 800 тис. рублів, як оплата за квадрокоптер від благодійного фонду «Народний фронт». Все для перемоги». Цей фонд допомагає з оснащенням підрозділам російської армії, що воюють в Україні. Засновник фонду – Загальноросійський народний фронт, засновником та лідером якого є Володимир Путін.

Фото з соцмереж
Сама китайська компанія DJI ще наприкінці квітня 2022 року повідомила, що припиняє постачання до Росії та України, щоб запобігти використанню дронів у бойових діях.
Як свідчать дані Міністерства цифрового розвитку Казахстану, "Аспан Арба" отримала ліцензію на імпорт 18 тис. безпілотників DJI на 45 млн доларів. Експортер – компанія DJI Europe B.V., нідерландська донька китайської компанії. 500 безпілотників "Аспан Арба" відправила до Росії "Небесна механіка".
У квітні 2022 року дрони DJI Mavic 2 загальною вартістю 11 млн. рублів у «Небесної механіки» купила московська обласна федерація ветеранів збройних конфліктів «Рись». Її засновник та єдиний член правління, вказаний на сайті, — підполковник спецназу Андрій Межєвих. В Україні його внесено до бази «Миротворець».
Також серед покупців самої «Небесної механіки» Камчатська крайова рада ветеранів війни та праці та магазин на Ozon, де закуповуються російські військові.
Комплектуючі для виробництва електроніки для ФСБ, розвідки та міноборони у великій кількості в Росію ввозить фірма «Стек», яка купує німецькі чіпи у казахстанської компанії Da Group 22 російських бізнесменів на прізвище Чернет.

За даними авторів розслідування, з початку російського вторгнення імпорт мікроелектроніки до Казахстану зріс більш ніж удвічі. За даними Бюро національної статистики Казахстану, 2021 року в країну ввезли інтегральних мікросхем на 35 млн доларів (приблизно стільки ж було й у попередні роки), а 2022-го — вже більш ніж на 75 млн доларів. При цьому експорт мікросхем з Казахстану до Росії збільшився із 245 тисяч доларів до 18 млн доларів.
Така сама ситуація і з дронами, пишуть автори. У 2021 році Бюро національної статистики Казахстану взагалі не згадувало дрони у своєму звіті про імпорт-експорт. А у 2022 року Казахстан імпортував дронів на 5 млн доларів і експортував до Росії — на 1,23 млн доларів.
Фото: Astana.kz