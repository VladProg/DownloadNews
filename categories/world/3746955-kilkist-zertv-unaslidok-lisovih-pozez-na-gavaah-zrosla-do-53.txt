Рятувальники підтвердили загибель щонайменше 53 людей внаслідок стихійних лісових пожеж на острові Мауї, який входить до архіпелагу з 19-ти великих островів та атолів Гаваїв (США).

Про це повідомляє в ніч проти п’ятниці телеканал ABC News, передає Укрінформ.
«Через лісові пожежі на Мауї загинули щонайменше 53 людини, а значна частина історичного міста Лахайна знищена»,- зазначається в повідомленні.
На всій території острова оголошений надзвичайний стан. Будь-які поїздки до популярного місця відпочинку – крім необхідних для реагування на стихію – заборонені. Місцева влада називає ситуацію найбільшим стихійним лихом в історії штату Гаваї.
Окремо зазначається, що місто Лахайна просто припинило існувати – там стихія знищила більше тисячі будівель.
Правоохоронці та рятувальники намагаються знайти та надати допомогу якомога більшій кількості людей. Однак зауважується, що поки назвати точну кількість зниклих безвісті немає можливості.
Повідомляється також, що Великий острів Архіпелагу Гаваї також постраждав від лісових пожеж.
Як повідомляв Укрінформ, небезпечні лісові пожежі швидко охопили острів Мауї через спекотні умови, спричинені посухою в поєднанні з потужними вірами.
Фото: Pexels