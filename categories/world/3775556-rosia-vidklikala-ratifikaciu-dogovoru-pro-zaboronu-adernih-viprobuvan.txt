Державна дума Росії відкликала в трьох читаннях ратифікацію Договору про всеосяжну заборону ядерних випробувань (ДВЗЯВ).

Про це повідомляє Укрінформ із посиланням на Телеграм-канал Думи.
«Держдума відкликала ратифікацію Договору про всеосяжну заборону ядерних випробувань. Закон ухвалено у третьому читанні», – йдеться у повідомленні.
Документ, розроблений за дорученням голови Держдуми В'ячеслава Володіна, був внесений до парламенту РФ 13 жовтня.
У понеділок російські депутати схвалили законопроєкт про відкликання ратифікації Договору про всеосяжну заборону ядерних випробувань відкликання ратифікації у першому читанні. У середу він був схвалений одразу у другому та третьому читаннях.
Як повідомлялося, питання про відкликання ратифікації Договору про всеосяжну заборону ядерних випробувань (ДВЗЯВ) порушив президент країни-агресора Володимир Путін 5 жовтня на виступі у міжнародному дискусійному клубі "Валдай". За його словами, Росія практично завершила роботу над новою ядерною зброєю, для її випробування достатньо відкликання зазначеної ратифікації.
Перед тим деякі російські експерти з безпеки та законодавці закликали відновити ядерні випробування для "попередження" Заходу.
Фото ілюстративне