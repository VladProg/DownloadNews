У Молдові заблокували ще п'ять вебсайтів пов'язаних з російською пропагандистською інформагенцією Sputnik.

Про це повідомляє NewsMaker, передає Укрінформ.
Служба інформації та безпеки Молдови повідомила, що за її розпорядженням заблокують п’ять інтернет-ресурсів, пов'язаних з російським порталом Sputnik. Зазначається, що йдеться про вебсайти sputniknews.com, md.sputniknews.com, ro.sputniknews.com, sputniknews.ru та md.sputniknews.ru.
Зазначається, що вони публікують неправдиву інформацію й цим створюють загрозу для національної безпеки в умовах надзвичайного стану.
Після звернення служби провайдери зобов'язані негайно заблокувати доступ для користувачів з Молдови до цих вебсайт.
Як повідомлялося, Центр глобальної взаємодії (GEC – Global Engagement Center) Державного департаменту США представив 20 січня спеціальну доповідь «Роль RT та Sputnik в екосистемі російської дезінформації та пропаганди».