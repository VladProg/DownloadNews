Міністерство закордонних справ та євроінтеграції Молдови викликало посла росії олега васнєцова у зв'язку з останніми неприйнятними висловлюваннями російських офіційних осіб щодо Молдови.

Про це повідомляє NewsMaker, передає Укрінформ.
У МЗС Молдови заявили, що не коментуватимуть «абсолютно неприйнятну мову заяв, зроблених сьогодні деякими російськими офіційними особами».
«Але ми хотіли б зазначити, що ми викличемо посла рф у Молдові олега васнєцова для отримання пояснень щодо заяв, які стосуються нашої країни», — заявили в МЗС країни, назвавши ці заяви «наклепницькими на адресу Молдови та ЄС».
Як повідомлялося, в ефірі одного з телеканалів повідомив прем'єр-міністр Молдови Дорін Речан заявив, що влада Молдови має «чорний список» росіян, яким заборонено в'їзд до країни, і незабаром він може бути оприлюднений.
За його словами, до «чорного списку» ввійшли посадовці й популярні артисти, які пропагують та підтримують війну росії проти України. Зокрема, Речан уточнив, що серед них - володимир путін, бізнесмен ігор чайка та співак філіп кіркоров.
Заступник голови ради безпеки росії дмитро медведєв, коментуючи заяву прем'єра Молови Доріна Речана про заборону на в'їзд до Молдови президента рф володимира путіна, сказав, що «такої країни вже немає», оскільки «її продали Румунії».
Прессекретар президента росії дмитро пєсков, коментуючи заяву медведєва, сказав, що бачить «дрейф у бік поглинання (Молдови - ред.) з боку Румунії» та «свідоме урізання свого власного суверенітету».