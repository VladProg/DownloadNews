У місті Адана, що на південному сході Туреччини, виникла пожежа на сміттєпереробному заводі, яка згодом поширилася ще на одне підприємство.

Як передає Укрінформ, про це повідомляє телеканал TRT Haber.
“З невстановленої причини на сміттєпереробному заводі в районі Сарихамзали сталася пожежа. Невдовзі полум’я перекинулося на сусідню косметичну фабрику”, - йдеться у повідомленні.


Фото: DHA


На місце події були направлені бригади екстреної медичної допомоги, поліції та вогнеборців.
Боротьба з вогнем триває, вжито заходів, аби вогонь не поширився на інші підприємства в цьому районі.

Фото: АА

Як повідомляв Укрінформ, у турецькій провінції Чанаккале, що на заході країни, внаслідок лісових пожеж вигоріло 2,5 тисячі гектарів, половина з яких - лісові масиви.