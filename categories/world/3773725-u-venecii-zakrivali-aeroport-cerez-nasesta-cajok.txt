Аеропорт Венеції у п’ятницю був закритий понад годину, а рейси були перенаправлені в інші міста через присутність на території зграї чайок.

Як передає Укрінформ, про це повідомляє BBC.
Аеропорт Marco Polo у Венеції закрили о 09:45 за місцевим часом, а вже об 11:20 він працював у штатному режимі. Заплановані авіарейси були перенаправлені до Тревізо, Верони, Трієста, та Мілану.
Загалом, за час припинення діяльності венеційського летовища було скасовано чотирнадцять авіарейсів, тоді як ще кілька були затримані.
Зіткнення із птахами в аеропортах найчастіше трапляються під час зльоту та посадки та можуть завдати шкоди літакам, йдеться у матеріалі.
Як повідомляв Укрінформ, 9 жовтня в аеропорту німецького Гамбурга відновлено польоти, які призупиняли через загрозу нападу на іранський літак.
Близько півтори години не було зльотів і посадок; літаки, що прибували, перенаправлялися в інші аеропорти.
Фото: GETTY IMAGES