У Швейцарії літак з туристами на борту зазнав аварії у горах біля кордону з Францією сьогодні вранці.

Як передає Укрінформ, про це повідомляє AFP.
Місцева поліція підтвердила, що літак розбився поблизу громади Понс-де-Мартель у швейцарському кантоні Невшатель.
Згідно з повідомленнями місцевих ЗМІ, кілька людей загинули. Аварія сталася близько 10:20 за місцевим часом у лісистій місцевості.
Поліція заявила, що не надасть інформацію про літак, що розбився, або кількість людей, які перебували на борту, доки їхні родини не будуть поінформовані про аварію.
Водночас представник поліції підтвердив RTN, що кілька людей загинули внаслідок аварії.
На місці інциденту працюють рятувальні служби та поліція, влада почала розслідування обставин катастрофи.