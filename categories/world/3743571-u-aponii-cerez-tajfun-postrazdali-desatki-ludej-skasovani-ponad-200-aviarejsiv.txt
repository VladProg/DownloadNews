У Японії внаслідок потужного тайфуну, що обрушився на острів Окінава, щонайменше одна людина загинула і ще 35 постраждали.

Про це повідомляє Kyodo News, передає Укрінформ.
За даними місцевої влади, троє травмованих перебувають у тяжкому стані.

Шостий за цей сезон тайфун «Ханун» спричинив перебої в роботі транспорту. Зокрема, авіакомпанії All Nippon Airways і Japan Airlines скасували понад 200 рейсів.
Скасовані також деякі заплановані на четвер рейси на Окінаву та з неї, а також до префектури Кагошіма.
Як повідомляв Укрінформ, сильний вітер на японському острові Окінава вранці середи спричинив знеструмлення близько 210 тисяч домогосподарств.
Фото: Kyodo News