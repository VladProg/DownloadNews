На північ від Сан-Дієго у штаті Каліфорнія у п’ятницю розбився американський винищувач F/A-18 Hornet.

Як передає Укрінформ, про це повідомляє FOX News.
«Нам відомо про аварію за участю F/A-18 Hornet поблизу авіабази морської піхоти о 09.54 годині (за київським часом – ред.)», — йдеться в заяві авіабази Корпусу морської піхоти Мірамар.
Зазначається, що цей літак не входить до складу 3-ї авіадівізії морської піхоти.
«Місце падіння знаходиться на державній території на схід від аеродрому, і на землі немає жодних ознак пошкодження майна», - додали в Корпусі.
Речник Міноборони США заявив, що на борту F/A-18 Hornet була одна людина, а катастрофа сталася у віддаленому районі на схід від військової бази. Статус пілота наразі невідомий.
Як повідомляв Укрінформ, винищувач МіГ-23 розбився під час авіашоу в місті Детройт, США. Пілот та другий член екіпажу вчасно катапультувалися.
Фото ілюстративне: LCPL John Mcgarity via Wikipedia