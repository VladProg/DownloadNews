Глава палестинського угруповання ХАМАС незабаром здійснить офіційний візит до Ірану.

Як повідомляє Укрінформ, про це пише Сіньхуа із посиланням на заяву угруповання.

“Глава політичного бюро ХАМАСу Ізмаїлі Ханієх прийняв запрошення Ірану незабаром відвідати країну”, - йдеться у матеріалі.

Зазначається, що глава МЗС Ірану Хусейн Амір-Абдолаліян запросив лідера ХАМАСу здійснити візит під час телефонної розмови, яка відбулася у п’ятницю, і на якій йшлося про розвиток політичної ситуації у регіоні.

Нагадаємо: багато палестинських угруповань, особливо ХАМАС і Палестинський ісламський джихад, підтримують близькі зв’язки з Іраном.
У січні 2020-го року Ханієх вже відвідував Іран, аби долучитися до поховання високопоставленого іранського військового командувача Касема Сулеймані, вбитого поблизу аеропорту Багдада за допомогою американського безпілотника.