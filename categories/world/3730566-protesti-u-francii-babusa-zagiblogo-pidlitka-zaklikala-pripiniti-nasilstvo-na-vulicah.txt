Бабуся 17-річного хлопця, який був застрелений поліцейським поблизу Парижа, закликала припинити масові заворушення.

Про це повідомляє Euronews, передає Укрінформ.
"Я звертаюсь до людей, які знищують майно: зупиніться! Не бийте шибки, не громіть школи, не ламайте автобуси. Припиніть це!" - закликала жінка на ім'я Надія.
Як повідомляв Укрінформ, у Франції протести й заворушення виникли 27 червня після того, як поліцейський застрелив 17-річного хлопця. Після четвертої ночі масових заворушень затримано понад 1300 осіб.
Фото: Getty Images