Жителі міста Гальштат, що у центральній частині Австрії, вийшли на акцію протесту проти масового туризму.

Як передає Укрінформ, про це повідомляє BBC.
Гальштат, який є об’єктом Всесвітньої спадщини ЮНЕСКО, нараховує трохи більше 700 жителів, але в розпал сезону його відвідує до 10 000 осіб за добу.
Місцеві мешканці вимагають обмежити кількість щоденних туристів і заборонити роботу екскурсійних автобусів після 17-ї години.
Гальштат із його мальовничими старими будинками на березі альпійського озера в оточенні скелястих гір останнім часом став туристичною «гарячою точкою».
У 2006 році місто потрапило в кадр південнокорейської романтичної драми, що підвищило його популярність в Азії.
Крім цього, через шість років у Китаї побудували копію цього міста.
Вже у 2010 році кількість відвідувачів Гальштата становила в середньому 100 відвідувачів на день у порівнянні з максимальними 10 000 відвідувачів на день, які село приймає зараз.
Гальштат приймав близько мільйона відвідувачів на рік до пандемії коронавірусу.
Як повідомляв Укрінформ, У 1997 році Гальштат отримав статус Світової спадщини ЮНЕСКО завдяки місцевій 7000-річній соляній шахті – найдавнішій у світі. Селище з будинками XVI століття і церквою, де в "Крижаному серці" розташований замок королеви Ельзи, розмістилося поруч із мальовничим озером біля підніжжя гір Зальцкаммергут.