Щонайменше 15 людей загинули, і понад сто отримали поранення в результаті зіткнення пасажирського поїзда з товарним в окрузі Кішоргандж, Бангладеш.

Про це повідомляє Hindustan Times, передає Укрінформ.
Залізнична катастрофа сталася за 80 кілометрів від столиці країни Дакки.
За даними ЗМІ та очевидців, велика кількість людей опинилися заблокованими у пошкоджених вагонах, або під їх уламками.
На місце події прибули пожежники та медики.
Кількість загиблих та постраждалих може зрости, повідомив представник місцевої поліції Сіраджул Іслам.
Як повідомляв Укрінформ, у Бангладеш майже 1000 людей померли внаслідок лихоманки Денге протягом останніх тижнів.
Фото: Dhaka Tribune