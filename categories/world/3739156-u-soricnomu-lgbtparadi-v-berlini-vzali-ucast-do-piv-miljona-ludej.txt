У столиці Німеччини у суботу пройшов 45-й щорічний ЛГБТ-парад під назвою Christopher Street Day, участь в якому взяла колона українців.

Як передає Укрінформ, про це повідомляє DW.
За оцінками організаторів, до заходу долучилися до 500 тисяч людей. Учасники ходи, яка включала до 70-х різних організованих колон з автобусів та пішоходів, пройшли через центр Берліна до фінального мітингу перед Бранденбурзькими воротами.
Зазначається, що ЛГБТ-прапор у суботу майорів над відомством канцлера та Рейхстагом з ранку.
Колона українців пройшла вулицями німецької столиці під гаслом «Be Pride Like Ukraine». Люди йшли з прапорами України та ЛГБТ-спільноти, у національних костюмах і викрикували гасла «Війна не скінчена» та «Слава Україні».
В урочистій ході взяв участь і посол України у ФРН Олексій Макеєв.
Як повідомляв Укрінформ, в Австрії викрили ісламістів, які планували напад на учасників ЛГБТ-параду.
Фото: DW