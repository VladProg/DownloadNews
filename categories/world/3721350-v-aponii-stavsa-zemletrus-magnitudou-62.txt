У неділю, 11 червня, біля північного японського острова Хоккайдо стався потужний землетрус - магнітудою 6,2.

Як передає Укрінформ, про це повідомляє Kyodo News.
Японське метеорологічне агентство не оголошувало загрозу цунамі.
Зазначається, що підземні поштовхи були зафіксовані близько 18.55 за місцевим часом на глибині 140 кілометрів у водах біля Уракави на півдні Хоккайдо.
Також поштовхи відчули на північному сході Японії.
Компанія Hokkaido Electric Power Co заявила, що на її атомній електростанції Томарі не було виявлено жодних відхилень.
Як повідомляв Укрінформ, 10 червня землетрус магнітудою 5,7 стався в південній частині Тихого океану у регіоні Фіджі.
Фото: AA