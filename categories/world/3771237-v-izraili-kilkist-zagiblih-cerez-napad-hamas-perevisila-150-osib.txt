В Ізраїлі кількість загиблих унаслідок нападу терористичного угруповання ХАМАС зросла до понад 200 осіб.

Як передає Укрінформ, про це повідомляє The Times of Israel.
"За повідомленнями місцевих ЗМІ, кількість загиблих унаслідок масованої атаки терористичного угруповання ХАМАС на Ізраїль перевищила 200 осіб", - йдеться у повідомленні.
Щонайменше 1100 людей отримали поранення, багато з них перебувають у важкому стані.
Як повідомлялося, по центральних та південних районах Ізраїлю в суботу вранці було завдано масованого ракетного удару.
Прем'єр-міністр Біньямін Нетаньягу заявив, що країна перебуває у стані війни. ЄС, Україна та низка інших держав засудили атаки по Ізраїлю.