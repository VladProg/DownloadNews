Туристи з Бельгії постануть у Туреччині перед судом за спробу вивезти “каміння для акваріума”, яке виявилося артефактами римського періоду.

Про це повідомляє CNN Türk, передає Укрінформ.
“Подружжя туристів з Бельгії затримали в аеропорту Анталії… через каміння, знайдене в їхніх валізах… Експерти музею Анталії встановили, що воно датоване римським періодом”, - йдеться у повідомлення.
Бельгійці стверджували, що знайшли каміння на прогулянці в околицях Манавгату (провінція Анталія) та хотіли використати його для свого домашнього акваріума.

Фото: cnnturk.com

Суд заборонив туристам виїзд із Туреччини, зобов'язавши їх щодня відмічатися в поліції.
За інформацією телеканалу, це не перший такий випадок з туристами з Бельгії. Раніше в Анталії за підозрою в контрабанді історичних артефактів затримували туристів з Антверпена. Дехто з них мусив залишатися в країні від чотирьох до восьми тижнів, у результаті суд призначив їм умовне ув'язнення до п'яти років і штрафи в розмірі 400-600 євро.
Як повідомляв Укрінформ, Сполучені Штати передали Україні старовинні артефакти, зокрема скіфські мечі, частину старовинного списа, кинджал бронзової доби, вилучені під час спроби незаконного ввезення в США з Росії.