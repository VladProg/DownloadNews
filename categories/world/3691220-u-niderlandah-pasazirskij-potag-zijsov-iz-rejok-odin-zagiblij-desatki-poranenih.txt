Щонайменше одна людина загинула і ще 30 отримали поранення після того, як пасажирський потяг зіткнувся з будівельним обладнанням на колії, та зійшов з рейок у Нідерландах у вівторок вранці.

Про це повідомляє Укрінформ з посиланням на Reuters.






Пасажирський потяг зійшов з рейок у Нідерландах / Фото: Kyrlian De Bot

























Потяг із 50 пасажирами прямував з міста Лейден до Гааги. Внаслідок зіткнення з будівельним обладнанням на колії кілька вагонів зійшли з рейок та почалась пожежа, яку вдалося загасити.
Інцидент стався у передмісті Гааги у Воорсхотені.
Речник пожежної служби повідомив, що 19 людей були доправлені до лікарні, іншим надали допомогу на місці.
Деталі інциденту з`ясовуються.
Потяги між Лейденом і частинами Гааги були скасовані через аварію.
Як повідомляв Укрінформ, у ніч проти 1 березня у Греції сталося зіткнення вантажного і пасажирського потягів. Загинули щонайменше 57 осіб, серед яких багато студентів.