Унаслідок повені на півночі Італії загинули щонайменше три людини, близько 5000 були змушені евакуюватися.

Як передає Укрінформ, про це повідомляє AP.
Міністр цивільного захисту Італії Нелло Мусемечі підтвердив AP, що три людини загинули, а близько 5000 евакуювали через повінь.
Рятувальні операції для тих, хто потребує екстреної евакуації, були особливо важкими, оскільки багато автошляхів затоплені.
За словами прем'єр-міністра Італії Джорджи Мелоні, уряд стежить за ситуацією та «готовий втрутитися з необхідною допомогою».
Як повідомлялося, у регіоні Емілія-Романья, що на півночі Італії, окремим населеним пунктам загрожують паводки, бо річки після сильних злив виходять з берегів. Через негоду в регіоні призупинили залізничне сполучення на напрямках з Ріміні до Болоньї та Равенни.
Фото: Vigili del Fuoco