Папа Франциск засудив спалення священної книги мусульман Корану на акції у столиці Швеції минулого тижня.

Як передає Укрінформ, про це повідомляє Reuters із посиланням на інтерв'ю Папи Франциска.
"Будь-яка книга, що вважається священною, повинна поважатися, щоб поважати тих, хто в неї вірить. Я відчуваю гнів і огиду до цих дій", - сказав Папа Франциск в інтерв'ю одному з видань ОАЕ.
Він зазначив, що свобода слова ніколи не повинна використовуватися для того, щоб зневажати інших, і те, "що дозволяє це, відкидається і засуджується".
Як повідомлялося, минулого тижня у Стокгольмі чоловік розірвав і спалив Коран. Це викликало рішучий осуд з боку кількох держав, включаючи Туреччину, чия підтримка необхідна Швеції для вступу до військового альянсу НАТО.
Хоча шведська поліція відхилила кілька нещодавніх заявок на проведення демонстрацій проти Корану, суди скасували ці рішення, заявивши, що вони порушують свободу слова.
У неділю ісламське угруповання з 57 держав заявило, що необхідні колективні заходи для запобігання актам наруги над Кораном, а міжнародне право має бути використане для припинення релігійної ненависті, зазначає видання.
Як повідомляв Укрінформ, в уряді Швеції засудили спалення Корану біля головної мечеті Стокгольма, назвавши це «ісламофобським» актом.
Фото: ANSA/EPA