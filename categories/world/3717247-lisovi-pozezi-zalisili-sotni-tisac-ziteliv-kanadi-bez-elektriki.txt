Лісові пожежі, що вирують на заході канадської провінції Квебек, позбавили електроенергії майже чверть мільйона користувачів.

Як передає Укрінформу, про це повідомляє CBC News.
“Енергетична компанія Квебеку намагається відновити живлення після того, як майже чверть мільйона користувачів залишилися без електроенергії через лісові пожежі”, - йдеться у матеріалі.
Зазначається, що у Монреалі - другому завбільшки місті Канади – електроенергія відсутня майже у 100 тис. користувачів.
Перебої зі світлом виникли через задимлення й жар від лісових пожеж, які спричинили автоматичне захисне відключення двох ліній електропередачі.
Поки що невідомо, коли саме вдасться повністю відновити електропостачання.
Як повідомляв Укрінформ, цьогорічний сезон лісових пожеж у Канаді розпочався значно раніше, ніж зазвичай, що вже призвело до евакуації десятків тисяч людей.
Фото: CTV News video