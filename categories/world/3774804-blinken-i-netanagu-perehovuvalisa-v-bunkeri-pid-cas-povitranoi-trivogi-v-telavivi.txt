Державний секретар США Ентоні Блінкен, прем'єр-міністр Ізраїлю Біньямін Нетаньягу та посадовці військового кабінету Ізраїлю переховувалися в понеділок у бункері протягом короткого часу, коли в Тель-Авіві увімкнулися сирени повітряної тривоги

Як передає Укрінформ з посиланням на CNN, про це повідомив речник Державного департаменту Метт Міллер.
За словами Міллера, посадовці перебували у бункері протягом п’яти хвилин, після чого переїхали до командного центру, де продовжили переговори.
Зазначається, що нині триває другий візит Блінкена в Ізраїль після того, як він побував у Тель-Авіві кілька днів тому.
Ізраїль готується до наземної операції у Газі, мета якої – знищення угрупування ХАМАС та звільнення заручників.
Як повідомляв Укрінформ, у неділю прем'єр-міністр Біньямін Нетаньягу вперше скликав розширений надзвичайний кабінет міністрів Ізраїлю.
Фото: Jacquelyn Martin / Getty Images