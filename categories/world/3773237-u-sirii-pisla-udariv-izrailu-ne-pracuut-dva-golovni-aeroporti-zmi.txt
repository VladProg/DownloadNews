Державні ЗМІ Сирії заявили, що завдані у четвер ізраїльські удари пошкодили посадкові смуги у двох сирійських аеропортах.

Як передає Укрінформ, про це повідомляє Barron`s із посиланням на AFP.
Сирійські державні медіа з посиланням на невстановлене військове джерело заявили, що «одночасні» удари «пошкодили посадкові смуги в двох аеропортах, вивівши їх з ладу».
Удари з боку Ізраїлю неодноразово призводили до припинення польотів в аеропортах столиці країни - Дамаску та північного міста Алеппо, стверджується у матеріалі.
Також видання додає, що протягом більш ніж десяти років Ізраїль завдав по Сирії сотні авіаударів, переважно атаки були націлені на позиції сирійської армії, бойовиків ліванського угруповання «Хезболла» та силам, які підтримує Іран, зазначено у повідомленні.
Як повідомлялося, увечері 10 жовтня було зафіксовано кілька запусків ракет по Ізраїлю з території Сирії. Ізраїльські військові завдали ударів у відповідь. За попередніми даними ракети впали на відкритій місцевості.
Фото: Val_Yankin / Shutterstock