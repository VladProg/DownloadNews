Щонайменше 33 людини загинули та більше десятка зазнали поранень унаслідок обвалу будівлі в Камеруні, повідомили місцеві чиновники.

Як передає Укрінформ, про це повідомляє BBC.
"Тридцять три людини загинули в найбільшому місті Камеруну після того, як чотириповерховий будинок обвалився на іншу житлову споруду", - йдеться у повідомленні.
Це сталося рано-вранці у неділю в районі Анж-Рафаель міста Дуала, причина інциденту досі не встановлена.
Унаслідок обвалу щонайменше 21 людина зазнала поранень, багато постраждалих наразі отримують медичну допомогу.
На місці події постраждалі сусіди разом з працівниками екстрених служб шукають під завалами тих, хто вижив.
Місцевий губернатор Самуель Дьєдонне заявив, що ситуація під контролем, рятувальні команди подбають про те, щоб під уламками нікого не залишилося.
Високопоставлений чиновник сказав ВВС, що він гірко розчарований тим, що люди загинули, незважаючи на кроки, зроблені впродовж останніх років для підвищення рівня безпеки.
Раніше повідомлялося про 12 загиблих.
Чотириповерхова будівля обвалилася у торговельному центрі Камеруну та найбільшому місті країни - Дуалі, що за 210 км на захід від столиці Яунде. Це сталося вночі. Уламки впали на менший житловий будинок.
Фото: cameroonnewsagency.com