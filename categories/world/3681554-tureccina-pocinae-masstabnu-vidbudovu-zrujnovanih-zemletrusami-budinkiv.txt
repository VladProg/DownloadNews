Упродовж року в Туреччині мають намір побудувати 244 тисячі одиниць житла та 75 тисяч сільських будинків.

Про це сказав Президент Туреччини Реджеп Тайїп Ердоган, який відвідав зону землетрусу, повідомляє Укрінформ з посиланням на інформагентство Анадолу.
«Ми плануємо завершити будівництво 244 тисяч одиниць житла і 75 тисяч сільських будинків протягом одного року», - сказав Ердоган.
За його словами, у Хатаї землетрус, наслідки якої відчувалися на великій території, спричинила найбільше руйнувань і людських жертв.
«Той факт, що цей землетрус, який називають катастрофою століття, також стався в дні, коли панували суворі зимові умови, ще більше посилив негативні наслідки», - сказав турецький лідер.
За словами Ердогана, у зоні землетрусу працює 271 тисяча офіційних осіб та допоміжного персоналу, а на допомогу постраждалим кинулися майже півмільйона людей, волонтерів і членів неурядових організацій.
Ердоган висловив вдячність країнам, які простягли руку допомоги Туреччині після землетрусів 6 лютого. За його словами, 90 країн направили рятувальні бригади та медпрацівників у Туреччину.
За останніми даними, внаслідок землетрусу загинули 47 975 людей, були травмовані 108 068.
Фото: АА