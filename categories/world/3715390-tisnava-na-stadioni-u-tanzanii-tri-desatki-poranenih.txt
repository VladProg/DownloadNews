Унаслідок тисняви на футбольному стадіоні у Танзанії загинула щонайменше одна людина, ще 30 зазнали травм.

Як повідомляє Укрінформ, про це пише Сіньхуа.



Зазначається, що інцидент трапився у портовому місті Дар-ес-Салам, коли футбольні фанати намагалися потрапити на стадіон, де мала грати танзанійська та алжирська команди.

За словами міністра охорони здоров’я Танзанії Уммі Мваліми, допомогу потраждалим за потреби надаватимуть два місцеві лікувальні заклади.

Сіньхуа додає, що футбольний поєдинок відбувся за графіком, попри трагічний інцидент на його початку, й команда з Танзанії поступилася суперникам з Алжиру 2:1.