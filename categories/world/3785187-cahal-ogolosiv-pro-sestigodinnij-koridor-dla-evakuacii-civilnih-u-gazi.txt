Армія оборони Ізраїлю у п’ятницю оголосила про шестигодинне вікно для евакуаційного коридору з півночі сектору Гази на південь.

Про це повідомляє CNN, передає Укрінформ.
Коридор уздовж вулиці Салах аль-Дін буде відкритий з 10:00 до 16:00 за місцевим часом.
Як зазначив координатор урядової діяльності Ізраїлю на територіях (COGAT), у четвер 80 тисяч людей перемістилися з півночі Гази через евакуаційний коридор.
Також, за даними представника прикордонної служби Єгипту, у країну прибули у четвер 699 іноземних громадян, евакуйовані з Гази через прикордонний пункт «Рафах». Загальна кількість евакуйованих іноземців перевищила 2000 осіб.
Як повідомляв Укрінформ, 9 листопада у Білому домі заявили, що ізраїльська сторона погодилася запровадити щоденні чотиригодинні гуманітарні паузи в районах уздовж гуманітарних коридорів та зонах активних бойових дій на півночі сектору Гази.
Фото: Mustafa Hassona/Anadolu/Getty Images