У середу рятувальники знайшли тіла двох останніх людей, зниклих безвісти після того, як вибух зруйнував житловий будинок у французькому місті Марсель, внаслідок чого остаточна кількість загиблих зросла до восьми.

Як передає Укрінформ, про це повідомляє AFP.
Місцева прокуратура повідомила, що всі вісім загиблих були ідентифіковані через чотири дні після вибуху, який, як вважають, стався унаслідок витікання газу в ніч проти неділі.
«Сьогодні ввечері Марсель у траурі. Восьмеро з його дітей мертві», - сказав мер міста Бенуа Паян.
Близько 300 людей, які були евакуйовані, наразі чекають, що їм дозволять повернутися до своїх домівок.
Як повідомляв Укрінформ, у французькому місті Марсель у неділю близько 00:40 обвалився чотириповерховий житловий будинок.
Регіональний префект Крістоф Мірманд заявив, що обвал міг спричинити вибух, можливо, через витік газу.
Фото: PENNANT FRANCK / MAXPPP