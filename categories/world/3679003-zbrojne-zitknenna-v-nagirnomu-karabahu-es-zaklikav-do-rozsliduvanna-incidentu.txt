Європейський Союз закликав провести ретельне розслідування збройного інциденту в Нагірному Карабаху, де в результаті зіткнення між вірменськими та азербайджанськими військовими загинули люди.

Як передає Укрінформ, про це йдеться у заяві речника ЄС, яка оприлюднена в понеділок на сайті Європейської служби зовнішніх дій.
«ЄС засуджує спалах насильства, що стався вчора на контактній лінії Карабаху, який призвів, принаймні, до п’яти смертей. Обставини навколо цього смертельного інциденту мають бути повністю розслідувані. Ми закликаємо всі сторони продемонструвати стриманість з метою запобігання будь-яким подальшим діям, що можуть надалі підривати регіональну стабільність та загрожувати мирному процесу», - йдеться у заяві ЄС.
Як повідомлялося, у неділю відбулася перестрілка між сторонами конфлікту в Нагірному Карабаху, в результаті чого загинуло п’ять осіб. Офіційні Баку та Єреван обмінялися зустрічними звинуваченнями у провокаційних діях.