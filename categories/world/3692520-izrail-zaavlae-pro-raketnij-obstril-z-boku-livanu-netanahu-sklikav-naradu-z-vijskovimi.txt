В Ізраїлі заявили, що Ліван у четвер обстріляв його північну територію ракетами.

Про це повідомляє Haaretz, передає Укрінформ.
Ізраїльська система ПРО "Залізний купол" перехопила щонайменше одну ракету, повідомила пресслужба ЦАХАЛу. Зазначається, що кілька людей отримали поранення.
ЗМІ повідомляють, що у відповідь Ізраїль обстріляв південний Ліван.
Прем’єр-міністр Біньямін Нетаньягу скликав оперативну нараду із керівниками силових структур та військовими для оцінки ситуації на півночі Ізраїлю, яка відбудеться пізніше у четвер.
Як повідомляв Укрінформ, напередодні поліція Єрусалиму двічі увірвалася до священної мечеті Аль-Акса, намагаючись розігнати провокаторів, які переховувалися серед вірян. Унаслідок цього понад семеро осіб постраждали.
Зазначається, що зіткнення у Єрусалимі викликали протести на території окупованого Західного Берегу. Окрім цього, у напрямку Ізраїлю були випущені дев’ять ракет з сектора Гази.


Фото: Fadi Amun