Правляча партія Індії лідирує у трьох ключових штатах на місцевих виборах.

Як передає Укрінформ, про це повідомляє агенція Bloomberg.
Після понад семи годин підрахунку партія Моді Бхаратія Джаната (БД) має значну перевагу над партією Індійський національний конгрес у Мадх’я-Прадеш, найбільшому із штатів, які повідомили про результати в неділю.
Партія Конгресу, яка керує штатом Раджастан, відстає від БД у північному штаті. Бхаратія Джаната також несподівано лідирує в Чхаттісгарсі, де екзит-поли передбачали, що Конгрес збереже контроль.
“Єдину гарну новину Конгрес отримав у Телангані. Партія, схоже, здобуде перемогу у південному штаті, яким зараз керує регіональна партія”, − йдеться у повідомленні.
Загалом, упродовж листопада, місцеві вибори відбулися у п’яти штатах. Підрахунок у Мізорамі відбудеться у понеділок.
Як повідомляли у ЗМІ, регіональні вибори у п'ятьох штатах Індії розпочалися на початку листопада. У них загалом мають право взяти участь понад 160 мільйонів людей − це приблизно одна шоста від загального електорату країни.