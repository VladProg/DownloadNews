Високий представник ЄС Жозеп Боррель засудив учорашній російський удар по Чернігову.

Про це він написав у соцмережі Х (колишній Твіттер), передає Укрінформ.
«Рішуче засуджую черговий боягузливий і навмисний російський удар по Чернігову, спрямований на університет і театр, внаслідок чого загинуло щонайменше сім мирних жителів, у тому числі діти, і ще багато зазнали поранень», - наголосив Боррель.
Він додав, що сьогодні ЄС – як завжди – стоїть разом з Україною.
Як повідомляв Укрінформ, 19 серпня російські війська завдали ракетного удару по центру Чернігова. Внаслідок атаки загинули семеро людей, постраждали 148.
Для удару по Чернігову росіяни використали ракету "Іскандер-М", яка має кілька налаштувань, що встановлюються заздалегідь.
Фото: Ministerio de Asuntos Exteriores y de Cooperación