У сутичках між збройними силами та воєнізованими силами швидкої підтримки Судану (RSF) загибли щонайменше 56 людей, 595 осіб було зазнали поранень.

Як передає Укрінформ, про це повідомляє Reuters.
Наприкінці дня у суботу, 15 квітня, збройні сили Судану завдали авіаудару по базі Сил швидкої підтримки (RSF) поблизу столиці у спробах відновити контроль над країною.
Військові Судану та RSF змагаються за владу, у той час як політичні фракції ведуть переговори про формування перехідного уряду після військового перевороту 2021 року.
Рано вранці у неділю очевидці почули звук важкої артилерії, яка стріляла по столиці Судану Хартуму, містах Омдурману та прилеглому регіону Бахрі. Стрілянина також відбувалася у місті Порт-Судан на Червоному морі, де раніше не повідомлялося про бої.
За інформацією профспілки лікарів Судану, щонайменше 56 мирних жителів загинули і 595 людей, у тому числі учасники бойових дій, отримали поранення після початку бойових дій у суботу.
Зазначається, що десятки військовослужбовців також були вбиті, але точна кількість загиблих не вказується.
RSF стверджували, що захопили президентський палац, резиденцію головнокомандувача армії, державну телестанцію та аеропорти в Хартумі, Мерове, Ель-Фаширі та штаті Західний Дарфур. В армії ці твердження відкинули.
Військово-повітряні сили Судану наказали людям залишатися вдома, поки вони проводили так звану аерофотозйомку діяльності RSF. У неділю в штаті Хартум було оголошено вихідний, через що закрили школи, банки та держустанови.
Як повідомлялося, 15 квітня після кількох днів напруженості між армією Судану та Силами швидкого реагування (RSF) в Хартумі пролунали вибухи й стрілянина. Суперечка зосереджена навколо запропонованого переходу країни до цивільного правління.