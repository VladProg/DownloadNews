Міністерство оборони США уклало контракт з американською компанією General Dynamics Land Systems, яка виробляє танки M1 Abrams, на 27,1 млн дол.

Про це повідомляється на сайті Пентагона, передає Укрінформ.
«Компанія General Dynamics Land Systems, Стерлінг-Хайтс, штат Мічиган, отримала контракт з твердо фіксованою ціною на суму 27 100 000 доларів», - йдеться у повідомленні.
На сайті Пентагона не уточнюється, про яку саме кількість танків ідеться.
Як повідомляв Укрінформ, високопоставлений представник оборонного відомства США заявив, що навчання українців на американських танках M1-A1 Abrams має розпочатися вже «відносно скоро».
В березні у Вашингтоні оголосили, що у взаємодії з Києвом було прийняте рішення поставити удосконалені танки версії М1-А1, щоби суттєво скоротити час для їх розгортання в Україні.