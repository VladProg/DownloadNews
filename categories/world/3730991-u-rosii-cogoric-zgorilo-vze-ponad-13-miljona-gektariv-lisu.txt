З початку року приблизно 7,4 тис. лісових пожеж пройшли в регіонах Росії, загалом постраждало більше, ніж 1,356 мільйона гектарів лісу.

Як передає Укрінформ, це випливає з даних моніторингу "Авіалісоохорони" на 3 липня.
Найбільше лісовими пожежами був охоплений Далекосхідний округ: 1874 займання на площі 862,5 тис. гектарів. Також багато пожеж було в Уральському (2091 пожежі на площі 365,0 тис. га) та Сибірському округах (2018 пожеж на площі приблизно 107,8 тис. га).
Лісистість інших 5 російських федеральних округів менша. Відповідно кількість пожеж і згорілих лісів там значно менша.
Як повідомлялося, пожежонебезпечний сезон відкрито у 87 суб'єктах Російської Федерації. Режим НС запроваджено у 6 суб'єктах. Особливий протипожежний режим встановлено у 56 суб'єктах РФ.