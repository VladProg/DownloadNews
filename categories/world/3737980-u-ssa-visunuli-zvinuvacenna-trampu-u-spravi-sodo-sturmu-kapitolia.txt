Міністерство юстиції США висунуло звинувачення колишньому президенту Дональду Трампу у справі щодо штурму Капітолія.

Як передає Укрінформ, про це повідомляє CNBC.
Колишнього президента США звинувачують за трьома пунктами.
У листі, який спеціальний прокурор Джек Сміт нещодавно надіслав адвокатам Дональда Трампа, йдеться про порушення трьох федеральних кримінальних законів.
Зокрема, про змову з метою обману Сполучених Штатів та фальсифікацію показів свідків. У листі Сміта також згадується третя кримінальна стаття - позбавлення законних прав, повідомили двоє адвокатів, які безпосередньо знайомі з документом.
Як повідомляв Укрінформ, експрезидент США Дональд Трамп 13 червня оголосив у федеральному суді в Маямі, що не визнає себе винним за кримінальним обвинуваченням у неналежному зберіганні таємних документів та перешкоджанні щодо їх повернення державним органам.
У разі визнання Трампа винним йому загрожує до 20 років ув’язнення. Однак, якщо він знову стане президентом, то помилує себе.
6 січня 2021 року натовп рушив на штурм будівлі Конгресу США після закликів Дональда Трампа відновити справедливість та повернути «вкрадені вибори». У перебігу цих подій загинуло п’ятеро осіб, сотні отримали поранення.
Після цього правоохоронні органи висунули офіційні звинувачення понад 1,2 тисячі учасників штурму. У Палаті представників було сформований спеціальний комітет, який розслідував ці події.
Фото: BRANDON BELL/GETTY IMAGES