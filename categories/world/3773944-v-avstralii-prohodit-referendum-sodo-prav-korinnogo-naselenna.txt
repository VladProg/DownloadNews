В Австралії у суботу проходить голосування на «знаковому» референдумі щодо визнання та прав корінного населення.

Про це повідомляє France24, передає Укрінформ.
Учасники плебісциту мають змогу висловитися щодо конституційного визнання аборигенів і створення консультативного органу корінних народів у парламенті.
Понад 230 років тому перші британські кораблі стали на якір у Сіднеї. Для корінних народів прихід британських колонізаторів ознаменував період насильницького поневолення, примусової асиміляції та тривалих правових обмежень.
На сьогодні аборигени та мешканці островів Торресової протоки становлять менше ніж 4 відсотків населення країни.
Прибічники схвалення конституційних змін сподіваються, що реформи допоможуть виправити нерівність шляхом залучення корінного населення до розробки політики, що впливає на спільноту.
Утім, останні опитування засвідчують, що більшість, найімовірніше, висловиться проти таких змін.
Як повідомлялося, прем’єр-міністром канадської провінції Манітоба вперше обраний представник корінних народів Ваб Кінев.