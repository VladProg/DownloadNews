Німецький авіаперевізник Lufthansa скасував більш як 1300 рейсів, запланованих на п`ятницю, через страйк працівників семи аеропортів країни.

Як передає Укрінформ, про це повідомляє CNN.
Через протест, організований профспілкою Verdi, Lufthansa, зокрема, скасувала усі свої рейси до та з двох найбільш завантажених вузлів – Франкфурта і Мюнхена.
За даними асоціації аеропортів Німеччини ADV, загалом постраждалими авіакомпаніями було скасовано 2340 рейсів, що призвело до переривання подорожей для понад 295 тисяч пасажирів.
Натомість Lufthansa пропонує альтернативні пересадки та перебронювання залізничних послуг, «де це можливо». Очікується, що в суботу, 18 лютого, регулярні рейси відновляться.
Профспілка Verdi вимагає підвищення заробітної платні для своїх членів на 10,5% через інфляцію, викликану високими цінами на енергоносії та продовольство.
Як повідомляв Укрінформ, у середу тисячі пасажирів німецького авіаперевізника Lufthansa постраждали від затримок і скасувань рейсів через глобальний збій ІТ в авіакомпанії.
Фото: dpa