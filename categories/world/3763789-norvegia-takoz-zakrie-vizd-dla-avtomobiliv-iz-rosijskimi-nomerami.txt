Міністерство закордонних справ Норвегії готує нові правила, які обмежать в'їзд та використання в країні зареєстрованих у Росії автомобілів.

Як передає Укрінформ, про це повідомляє Yle.
«Як і Фінляндія, Норвегія запровадить обмеження на ввезення та використання в Норвегії автомобілів, зареєстрованих у Росії», – заявив держсекретар Ейвінд Вад Петерссон.
Він також додав, що нині норвезька влада обмірковує, як саме це зробити.
Раніше Латвія, Литва та Естонія закрили в'їзд на свою територію для власників російських автомобілів.
Як повідомляв Укрінформ, на початку вересня в Єврокомісії роз’яснили, що в'їзд до країн Європейського Союзу на зареєстрованих у Росії автомобілях заборонено.