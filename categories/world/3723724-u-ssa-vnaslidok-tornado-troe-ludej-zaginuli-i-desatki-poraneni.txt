У США щонайменше троє людей загинули і десятки були госпіталізовані після того, як торнадо пронісся північною частиною штату Техас.

Про це повідомляє CNN, передає Укрінформ.
Як повідомив начальник пожежної служби Пол Датчер, дві людини загинули у центрі ділового району міста Перрітона, ще одна – у трейлерному парку у північно-східній частині міста.
Унаслідок торнадо пошкоджені будинки та підприємства у місті з населенням 8000 людей, зокрема пожежна частина, а також кілька мобільних будинків.
Через шторм госпіталізовані від 75 до 100 людей з травмами.
За інформацією енергетичної компанії Xcel Energy, з міркувань безпеки було відключено енергооб’єкти в місті.
Загалом у Техасі понад 200 тисяч будинків і підприємств залишилися електропостачання, як свідчать дані сайту Poweroutage.us.
Губернатор Техасу Грег Еббот залучив державні ресурси для надання оперативної допомоги у Перрітоні.
Як повідомляв Укрінформ, Індія і Пакистан через потужний циклон Біпарджой, який наближається з Аравійського моря, евакуювали в безпечні місця понад 170 тисяч жителів.
Фото ілюстративне