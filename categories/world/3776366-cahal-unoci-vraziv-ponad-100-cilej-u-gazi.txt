В Армії оборони Ізраїлю (ЦАХАЛ) заявили, що завдали ударів по понад 100 об’єктам у секторі Гази минулої ночі.

Як передає Укрінформ, про це повідомляє Times of Israel.
Окрім цього, у результаті нічних обстрілів було ліквідовано Амджада Маджеда Мухаммада Абу Одеха, який був причетний до вбивства ізраїльських цивільних осіб на півдні країни, а також вражено підземний тунель, склад зброї та десятки командних центрів ХАМАС.
Серед цілей ізраїльської армії була мечеть у районі Джабалія, яка, за твердженням ЦАХАЛу, містила активи та зброю терористичного угруповання і використовувалася бойовиками у якості спостережного пункту і плацдарму.



צה"ל תקף במהלך הלילה מעל מאה מטרות מבצעיות של ארגוני הטרור ברצועת עזה; חוסל מחבל שהשתתף בפשיטות הרצחניות בעוטף עזה

מטוסי קרב תקפו במהלך הלילה מעל מאה מטרות מבצעיות של ארגוני הטרור ברצועת עזה, והשמידו פירי מנהרות, מחסני אמצעי לחימה ועשרות מפקדות מבצעיות. pic.twitter.com/IGFcoqN3Fd
— Israeli Air Force (@IAFsite) October 20, 2023

У ЦАХАЛ зазначили, що черговий удар був завданий по загону військово-повітряних сил угруповання ХАМАС після того, як бойовики спробували обстріляти ракетами ізраїльські винищувачі.
Як повідомлялося, уранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення, включаючи дітей.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти та ватажків терористів.
У четвер, 19 жовтня, міністр оборони Ізраїлю Йоав Галлант заявив, що бере на себе відповідальність за неспроможність зупинити напад бойовиків ХАМАС на південь країни 7 жовтня.
Фото з сайту Sky News