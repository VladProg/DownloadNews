Унаслідок аварії на золотокопальні на півночі Судану загинули щонайменше десятеро людей.

Як повідомляє Укрінформ, про це пише Сіньхуа.

“Тіла десяти гірників, більшість з яких були молодого віку, в також трьох поранених осіб було доставлено до лікарні Ваді Халфа”, - йдеться у матеріалі.

Зазначається, що аварія призвела до блокування під землею кількох десятків людей.
“Хоча пошук зниклих триває, місцеві правоохоронці попередили, що кількість загиблих, вірогідно, зросте, через складність рятувальної операції”, - стверджує Сіньхуа.

Агентство додає, що аварії на копальнях у Судані трапляються регулярно через погані умови роботи та слабке дотримання правил безпеки.
Загалом понад 2 млн суданців працюють у гірничо-добувній промисловості, що виробляє близько 80% золота країни.