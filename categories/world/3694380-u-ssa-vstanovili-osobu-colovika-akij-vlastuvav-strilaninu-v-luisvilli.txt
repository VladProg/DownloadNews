У США правохоронні органи встановили, що у Луїсвіллі стріляв 25-річний працівник банку Old National Bank, який знав про своє майбутнє звільнення.

Як передає Укрінформ, про це повідомляє CNN із посиланням на правоохоронні органи.
Зловмисник, ідентифікований як Коннор Стерджен, почав напад близько 8:30 ранку за місцевим часом в Old National Bank у центрі міста Луїсвілль. Вогонь було відкрито, коли співробітники зібралися на ранкову нараду перед відкриттям банку для відвідувачів.
Записи Стерджена свідчать, що він намагався «увійти» до колективу, проте на момент злочину був на межі звільнення. За інформацією правоохоронних органів, чоловік працював у банку понад рік.
Він транслював свій напад у прямому ефірі в Інстаграмі. Відео з трансляцією згодом було видалено із платформи.
Начальник поліції Луїсвільського метрополітену Жаклін Гвінн-Віллароель сказав, що злочинець не мав «жодної попередньої взаємодії» з поліцією.
Зазначається, що Стерджен залишив записку своїм батькам і другові, у якій поінформував про намір відкрити вогонь у банку.
Як повідомляв Укрінформ, унаслідок стрілянини у центрі американського міста Луїсвілл у штаті Кентуккі загинуло п'ятеро осіб.