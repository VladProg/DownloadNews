У п'ятому окрузі Парижа стався вибух газу, в результаті якого загорілося кілька будівель, щонайменше 16 людей зазнали поранень. Семеро з них перебувають у критичному стані.

Як передає Укрінформ, про це повідомляє The Guardian із посиланням на місцеву владу.
Поліція попросила людей уникати району Валь-де-Грас після того, як внаслідок загоряння обвалився фасад однієї з будівель, і вогонь перекинувся на сусідні споруди.



vidéo de l'explosion rapportée dans le 5ème arrondissement de Paris
Plusieurs immeubles étaient touché #Paris pic.twitter.com/0AQwBoILsm
— Alertesinfos (@AIertesinfos) June 21, 2023




#Explosion dévastatrice survenue dans le Ve arrondissement: mes pensées vont aux victimes et à leurs proches, et aussi aux @PompiersParis de la BSPP en cours d’intervention. #Élus de #Paris en solidarité. #Paris5 pic.twitter.com/aMxgJTS63E
— Rachida Dati ن (@datirachida) June 21, 2023



Explosion in central Paris injures 16 people

Seven people are in critical condition, nine are in serious condition after an explosion in the fifth arrondissement of Paris, BFM reports. According to prosecutors, the cause of the explosion has not yet been determined.… pic.twitter.com/pMb7NrIWhG
— Sprinter (@Sprinter99880) June 21, 2023

Відразу після 17:00 за місцевим часом місцеві жителі розповіли про один великий вибух і один менший.


Після двох вибухів на місце події оперативно прибули поліція, пожежники і швидка допомога. Прокурор Парижа заявив, що на даному етапі неможливо визначити причину пожежі.
Деякі очевидці повідомляли про величезний шлейф диму, що здіймався над районом.
"Вибух стався за адресою 277, вулиця Сен-Жак, усередині будівлі, в якій знаходиться Паризька американська академія, двомовна школа моди і дизайну", - повідомив шеф паризької поліції Лоран Нуньєс.
Приблизно о 18:45 за місцевим часом поліція повідомила, що пожежа під контролем і що рятувальні роботи тривають.


Фото: www.liberation.fr / Twitter / Matthias Benda