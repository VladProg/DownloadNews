Кількість загиблих від потужних землетрусів у Туреччині перевищила 48,4 тисячі людей, з них 6,66 тисячі - іноземці.

Про це повідомив сьогодні міністр внутрішніх справ Туреччини Сулейман Сойлу, передає власний кореспондент Укрінформу.
“48 448 людей загинули через землетруси в Кахраманмараші, 6660 із загиблих були іноземними громадянами”, - сказав міністр.
За його словами, роботи з розбору завалів та розчищення територій тривають.
Як повідомляв Укрінформ, упродовж року в Туреччині мають намір побудувати понад 300 тисяч будинків для постраждалих від землетрусів.
6 лютого на південному сході Туреччини сталося два землетруси: в районі Пазарджик провінції Кахраманмараш - магнітудою 7,7 та в районі Ельбістан тієї ж провінції — магнітудою 7,6.
Фото: АА