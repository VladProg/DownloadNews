Державні ЗМІ Ірану повідомили у вівторок, що країна створює вдосконалений БпЛА, удвічі потужніший за безпілотник «Mohajer-6».

Як передає Укрінформ, про це повідомляє Reuters.
Новий дрон має дальність польоту 2000 кілометрів і може знаходитися у повітрі до 24 годин. Корисне навантаження безпілотника може досягати 300 кілограмів, що удвічі перевищує потужність безпілотника «Mohajer-6», свідчать дані іранських медіа.
Зазначається, що офіційні особи США звинуватили Іран у наданні дронів «Mohajer-6» серед інших безпілотників Росії для їх використання у війні проти України. Тегеран це заперечує.
Як повідомляв Укрінформ, речник Повітряних сил ЗСУ Юрій Ігнат не виключає того, що Росія може отримати від Ірану не тільки БПЛА Shahed, а й Mohajer-6, бо співпраця Тегерана та Москви у цьому напрямі триває.
Фото ілюстративне: ISW