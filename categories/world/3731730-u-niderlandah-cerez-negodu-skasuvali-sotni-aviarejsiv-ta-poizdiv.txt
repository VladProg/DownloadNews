У Нідерландах через негоду скасували сотні авіарейсів та поїздів, влада закликала людей залишатися вдома через сильний вітер.

Як передає Укрінформ, про це повідомляє AFP.
Через негоду амстердамський аеропорт "Схіпхол" заявив, що поєднання сильного вітру, дощу та поганої видимості означає, що повітряний рух буде обмежено щонайменше до 15:00 за місцевим часом. Понад 300 авіарейсів були скасовані в Схіпхолі, повідомила телекомпанія NOS.

Рух потягів було зупинено на півночі країни з міркувань безпеки, а важливу автомагістраль в Алкмаарі поблизу Амстердама заблокувала вантажівка, що перекинулася на дорозі, поінформувала місцева влада.


Storm Poly aan het Haringvliet! #live #storm #StormPoly pic.twitter.com/MetbmD3ieh
— Meteo Voorne Aan Zee (@MeteoVoorne) July 5, 2023

Нідерландська метеорологічна служба KNMI оголосила найвищий рівень попередження - "червоний код" для чотирьох північних регіонів країни.


Impressionante beelden in #Nederland! Storm #Poly zorgt ervoor dat de situatie op de weg levensgevaarlijk is. Bomen vallen om onder de beukende wind van 9 tot 11 BFT en windstoten tot 140 km/u (locatie Uitgeest op A9). Er is een level 3 actief vanuit onze weerdienst. Blijf… pic.twitter.com/slxazDMBhd
— NoodweerBenelux (@NoodweerBenelux) July 5, 2023

Уряд розіслав громадянам мобільним зв'язком сповіщення, в якому закликав людей залишатися вдома у провінції Північна Голландія, до якої входить Амстердам, та викликати екстрену допомогу лише у «небезпечних для життя» ситуаціях.
Згідно з даними нідерландської метеорологічної служби, у північному порту Еймейден був зафіксований вітер силою 11 балів, що робить його «першим дуже сильним літнім штормом», який коли-небудь фіксували в країні.
Пориви вітру зі швидкістю 146 км/год, зафіксовані в Еймейдені, також є найсильнішими за всю історію спостережень влітку в Нідерландах, де сезон штормів зазвичай триває з жовтня по квітень.
Оскільки близько третини країни нижче рівня моря, Нідерланди особливо вразливі до екстремальних погодних умов та наслідків зміни клімату, а також мають величезну систему дамб та інших водозахисних споруд.
Фото: ANP / NOS.NL