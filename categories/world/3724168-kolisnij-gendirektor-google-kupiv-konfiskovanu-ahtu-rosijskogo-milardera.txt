Колишній гендиректор компанії Google Ерік Шмідт придбав на аукціоні супер'яхту «Альфа Неро», конфісковану владою Антигуа та Барбуд.

Як передає Укрінформ, про це повідомляє Голос Америки.
Шмідту вона дісталася за $67,6 мільйона.

За даними Мінфіну США, судно належало російському мільярдеру Олександру Гур'єву, який потрапив під міжнародні санкції. Сам він це заперечував.

Влада Сполучених Штатів стверджувала, що Гур'єв купив яхту у 2014 році за 120 мільйонів доларів. Він казав, що тільки орендує її.
81-метрова яхта знаходиться в Антигуа та Барбуді з лютого 2022-го, коли Росія розпочала повномасштабне вторгнення в Україну. У березні 2023 року влада острівної держави заявила, що продасть її, якщо її господаря не буде знайдено.
Наприкінці серпня 2022 року на аукціоні на Гібралтарі було продано супер'яхту «Аксіома», яку пов'язували з російським мільярдером Дмитром Пумп'янським, який потрапив під санкції. Судно оцінювалося у 75 мільйонів доларів. Сума купівлі та ім'я покупця не було названо.
63-річний Андрій Гур'єв – колишній генеральний директор хімічного холдингу "Фосагро". Його статки до введення санкцій журнал Forbes оцінював у 6 мільярдів доларів. Після потрапляння в списки санкцій він змушений був залишити посаду голови компанії і передати її акції сім'ї.
68-річний Ерік Шмідт був генеральним директором Google у 2001–2011 роках, він входив до ради директорів Apple та великих IT-компаній, а також до опікунської ради російського фонду «Сколково». У 2023 році Forbes оцінив його статки в 16,2 мільярда доларів.
Як повідомляв Укрінформ, Президент України Володимир Зеленський подякував сенаторам США за реєстрацію законопроєкту про передачу конфіскованих активів РФ Україні.
Фото: VOA