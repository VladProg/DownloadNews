У ніч на четвер, 27 квітня, у штаб-квартирі кіпрського футбольного клубу третього дивізіону «THOI Lakatamia» здетонувала вибухівка.

Як передає Укрінформ, про це повідомляє Cyprus-Mail.
За даними місцевої газети Cyprus News Agency, вибух стався близько другої години ночі. На місце одразу виїхали працівники поліції, які перевірили приміщення.
Повідомляється, що ніхто не постраждав у результаті інциденту, який стався у столиці Нікосії. Сума збитків наразі невідома.
Подальші розслідування поліції після вибуху показали, що дерев'яний головний вхід у будівлю був відкритий ще до вибуху.
Джерела в поліції підтвердили, що вибух, швидше за все, стався через вибуховий пристрій, попередньо закладений у будівлі. Нині приміщення оточено, а навколо території патрулює поліція.
Як повідомляв Укрінформ, учора у столиці Кіпру Нікосії виникла масштабна пожежа у будівлі російського культурного центру.
Фото ілюстративне