По території Ізраїлю із сектора Гази було випущено шість ракет в ніч на 23 лютого.

Про це повідомляє Армія оборони Ізраїлю (ЦАХАЛ) у Твіттері, передає Укрінформ.
Зазначається, що п`ять ракет було перехоплено системою протиповітряної оборони Ізраїлю, ще одна впала на нежитлову територію.
У відповідь ізраїльська авіація завдала удару по об`єкту виробництва зброї і по військовій базі, що належить терористичній організації ХАМАС, розташованій у центральній і північній частині Гази.
Комплекс розташований поруч із мечеттю, медичною клінікою, готелем, поліцейською дільницею та школою.

«Це є ще одним доказом того, як терористична організація ХАМАС використовує цивільне населення Гази, навмисно розміщуючи свою зброю в центрі цивільних районів», - зауважили в Армії оборони Ізраїлю.


תיעוד מתקיפת צה"ל ברצועה@Itsik_zuarets pic.twitter.com/2Ja6i98urr
— כאן חדשות (@kann_news) February 23, 2023

Як повідомляв Укрінформ, наприкінці січня Україна закликала Ізраїль і Палестину до стриманості після взаємних ракетних обстрілів.