Тайфун «Лан» (Lan) обрушився на головний острів Японії Хонсю, принісши сильні опади, порушивши повітряне, автомобільне та залізничне сполучення та спричинивши хаос для внутрішніх і міжнародних мандрівників.

Про це повідомляє Kyodo News, передає Укрінформ.
Як зазначається, тайфун обрушився на деякі західні райони Японії сильними дощами: за шість годин у Натікацуурі, префектура Вакаяма, випало 304 мм опадів, а в Аябе, префектура Кіото – 190 мм.
Central Japan Railway Co. і West Japan Railway Co. скасували всі швидкісні поїзди між станціями Нагоя та Шін-Осака, а також між станціями Шін-Осака та Окаяма протягом вівторка.
Авіакомпанії Japan Airlines Co. і All Nippon Airways Co. скасували понад 560 рейсів, які переважно відправлялися та прибували на заході Японії, що вплинуло на понад 50 тисяч пасажирів.


BREAKING – Japan: Typhoon Lan has arrived in Shingu, central island with strong winds and heavy rainfall. pic.twitter.com/he6xHxkXiY
— Sniper (@SniperSniperbrn) August 14, 2023

Також були закриті деякі автомагістралі та популярний парк розваг Universal Studios Japan в Осаці.
Метеорологічне агентство продовжує попереджати про сильні опади в східній, центральній і західній Японії та закликає жителів бути уважними щодо можливих небезпечних повеней, зсувів і сильних вітрів.


Not long until the eye! Intensity of wind and rain has suddenly picked up, air filled with flying sheets of precip #typhoon #Lan in Shingu, #Japan pic.twitter.com/V6cMeUTWhk
— James Reynolds (@EarthUncutTV) August 14, 2023

Як повідомляв Укрінформ, на початку серпня на південно-східні регіони Японії обрушився тайфун «Ханун», внаслідок чого на Окінаві щонайменше одна людина загинула і ще 35 постраждали.
Фото: Kyodo