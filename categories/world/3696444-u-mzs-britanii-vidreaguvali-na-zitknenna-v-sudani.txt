У МЗС Великої Британії заявили, що військові дії в Судані не вирішать ситуацію, що склалась, а насильство, яке триває у Судані, має припинитися негайно.

Як передає Укрінформ, про це йдеться у заяві міністра закордонних справ Великої Британії Джеймса Клеверлі у Твіттері.
"Насильство, що триває в Судані, має припинитися негайно. Велика Британія закликає керівництво Судану зробити все можливе, щоб стримати свої війська та знизити ескалацію, щоб запобігти подальшому кровопролиттю. Військові дії не вирішать цю ситуацію", - йдеться у повідомленні.
Як повідомляв Укрінформ, 15 квітня після кількох днів напруженості між армією Судану та Силами швидкого реагування (RSF) в Хартумі пролунали вибухи й стрілянина. Суперечка зосереджена навколо запропонованого переходу країни до цивільного правління.
Відомо про загибель у Судані двох людей унаслідок влучання снаряда в пасажирський літак. Про призупинення польотів до Хартума вже заявили державна авіакомпанія Saudi Arabian Airlines і Національний авіаперевізник Єгипту EgyptAir.
Фото: АА