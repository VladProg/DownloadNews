Кількість загиблих під час стихійного лиха у грузинському регіоні Шові збільшилося до 24 людей.

Як передає Укрінформ, про це повідомляє Эхо Кавказа.
У другій половині дня у п’ятницю під час пошукових робіт в Шові були виявлені тіла ще двох жертв, повідомив міністр регіонального розвитку Грузії Іраклій Карселадзе.
Мер міста Оні Сергі Хідішелі повідомив, що у муніципалітеті пройдуть панахиди по загиблих внаслідок зсуву ґрунту в Шові.
«Громадянська панахида пройде в Архангельському соборі Оні та в Будинку культури. Мерія Оні візьме на себе витрати із транспортування та захоронення загиблих містян», – додав він.
Раніше 11 серпня тіло одного із загиблих було виявлено у руслі річки Ріоні. Також було знайдено нижню кінцівку людського тіла.
Як повідомлялося, у грузинському курортному селищі Шові 3 серпня стався зсув ґрунту.
Раніше повідомлялося про 22 загиблих і 11 зниклих безвісти.
7 серпня було оголошено День жалоби в пам’ять про загиблих унаслідок трагічного інциденту.
Фото: RFE/RL