Уряд Судану оголосив персоною нон грата посланця ООН до країни Волкера Пертеса.

Як повідомляє Укрінформ, про із посиланням на заяву МЗС Судану пише Сіньхуа.

“Уряд Республіки Судан офіційно поінформував генерального секретаря ООН, що Волкер Пертес, спеціальний представник генсека ООН і голова Інтегрованої перехідної допоміжної місії ООН у Судану, був від сьогодні оголошений персоною нон грата”, - заявили у суданському МЗС.

Сам Пертес, який з кінця травня перебуває поза межами Судану, у день оголошення рішення провів кілька зустрічей у столиці Ефіопії.

Сіньхуа нагадує, що заміни спецпосланника ООН наприкінці минулого місяця вимагав командувач Збройними силами Судану Абдель Фаттах аль-Бурхан.

Як повідомлялося, з 15 квітня в Хартумі, столиці Судану та інших регіонах країни точаться криваві бої між армією та Силами швидкого реагування Судану. Конфлікт, унаслідок якого загинули щонайменше 863 людини та отримали поранення 3531, зчинився навколо запропонованого переходу країни до цивільного правління.
За підрахунками ООН, щонайменше 1,6 млн суданців або стали вимушеними переселенцями всередині країни, або біженцями за її межами.