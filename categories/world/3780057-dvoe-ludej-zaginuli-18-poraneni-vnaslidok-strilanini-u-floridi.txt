У Флориді (США) щонайменше двоє людей загинули і 18 зазнали поранень унаслідок стрілянини.

Про це повідомляє ABC7, передає Укрінформ.
За словами керівника департаменту поліції Тампа Лі Беркоу, у неділю вранці між двома групами людей зчинилася бійка. Після цього почалася стрілянина. Поблизу в цей час перебували сотні людей.
Один із підозрюваних здався поліції. Однак правоохоронці вважають, що стрільців було щонайменше двоє.
Як повідомляв Укрінформ, у ніч проти 26 жовтня у Льюїстоні (штат Мен, США) чоловік відкрив вогонь по людях із автоматичної зброї. Загинуло 18 осіб, 13 були поранені. Підозрюваного, 40-річного Роберта Карда, знайшли мертвим у містечку Лізбен-Фоллз 27 жовтня.