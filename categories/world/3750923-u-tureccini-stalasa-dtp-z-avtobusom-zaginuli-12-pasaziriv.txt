У провінції Йозгат, в центральній частині Туреччини, внаслідок ДТП за участю пасажирського автобуса, загинули 12 людей та 19 зазнали травм.

Про це повідомляє Укрінформ із посиланням на TRT Haber.
«11 людей в автобусі загинули на місці події, одного пораненого не вдалося врятувати, незважаючи на втручання в лікарні, куди його доставили», - повідомила місцева влада.
Із числа 19 травмованих унаслідок ДТП, які були доставлені до лікарні, один перебуває у важкому стані.
За попередніми висновками, водій не впорався з керуванням, виїхав на зустрічну смугу, після чого автобус врізався в загородження та виїхав за межі траси, скотившись по рельєфній місцевості близько 30 метрів. Розслідування інциденту триває.
Як повідомляв Укрінформ, на початку місяця у Стамбулі 27 людей зазнали поранень унаслідок перекидання службового автобуса, який перевозив персонал аеропорту “Стамбул”.
Фото: АА