В Італії шторм «Сіаран» призвів до загибелі трьох людей, ще шестеро вважаються зниклими безвісти.

Про це повідомляє ANSA, передає Укрінформ.
Зазначається, що жертвами стихії стали 84-річна жінка і 85-річний чоловік - жителі Монтемурло, що на північний захід від Флоренції.
Ще одна людина загинула в Розіньяно.
Станом на ранок п’ятниці зниклими безвісти вважаються шестеро людей: троє у столичному районі Флоренції, одна особа у Кампі-Бізенціо і дві в Лампореккіо.
Губернатор Тоскани Еудженіо Джані оголосив надзвичайну ситуацію. У багатьох районах закриті школи.
Як повідомляв Укрінформ, унаслідок шторму «Сіаран» загинуло шестеро людей - у Франції, Бельгії, Нідерландах та Іспанії.


Фото: Alamy