Унаслідок падіння військового гелікоптера на заході Колумбії загинуло четверо людей.

Як повідомляє Укрінформ, про це пише Сіньхуа із посиланням на заяву президента Колумбії Густаво Петро.

Зазначається, що смертельний інцидент трапився у місті Куібдо, столиці департаменту Чоко. “Унаслідок авіакатастрофи у Куібдо ніхто не вижив”, - сказав Петро.

Сіньхуа зауважує, що гелікоптер виконував вантажну транспортну місію, коли трапилася трагедія.

Вже було розпочате розслідування, покликане встановити причини катастрофи.