Угорщина затримає виплату відсотків Росії за угодою щодо будівництва АЕС «Пакш-2», розрахунок буде у євро.

Як передає Укрінформ, про це повідомляє Bloomberg.
Прогнозується, що станція може бути введена в експлуатацію на початку наступного десятиліття, набагато пізніше запланованого, через значні затримки, пов’язані з протидією російським інвестиціям у будівництво з боку ЄС та скаргами угорських регуляторів на якість планів Росатома, який займається будівництвом об’єкту.
Росія опублікувала поправки до фінансової угоди, погодженої з Будапештом у липні, згідно з якими вона відстрочила платежі та вимагала виплати кредитів у євро.
Угорщина матиме 30 днів, починаючи з 16 серпня, для здійснення платежів за угодою, повідомляє Portfolio.hu.
Початок зведення атомної станції було відкладено після того, як Управління ядерної енергетики Угорщини продовжило дозвіл до 11 жовтня 2024 року замість попереднього терміну завершення частини проєкту в жовтні 2023 року, повідомляє 444.hu.
Як повідомлялося, Угорщина отримала погодження Єврокомісії на внесення змін до контракту на будівництво двох енергоблоків АЕС «Пакш-2», укладеного з Росатомом.
Після цього кроку, Україна направила ноту до Європейської комісії стосовно можливої активізації співпраці в атомній енергетиці з Росією.