На сході канадської провінції Нова Шотландія вирує лісова пожежа, що спричинила евакуацію місцевих мешканців.

Як повідомляє кореспондент Укрінформу, про це пише CBC News.
Зазначається, що зона пожежі - у 25 км від столиці провінції - міста Галіфакс й наказ на евакуацію отримали вже близько 10 тис. людей.
За словами правоохоронців, вогонь вже знищив щонайменше 10 будівель, однак їх кількість, вірогідно, зросте, адже пожежу поки не вдається взяти під контроль. На щастя, людських жертв досі вдається уникати.

Фото: cbc.ca
Для допомоги місцевим вогнеборцям із сусідньої провінції Ньюфаундленд і Лабрадор уже вилетів пожежний літак. Над стримуванням вогню також працює щонайменше два гелікоптери.
Як повідомляв Укрінформ, у західній канадській провінції Альберта цьогоріч вогнем уже було знищено більше півмільйона гектарів лісу, що зіставно із половиною площі Чернівецької області.
Фото: globalnews.ca