За останні три дні через сильну спеку в індійських штатах Уттар-Прадеш і Біхар загинули 98 осіб.

Про це повідомляє Xinhua, передає Укрінформ.
Уточнюється, що в Уттар-Прадеш через спекотну погоду загинули 54 людини, а в Біхарі – 44. За даними місцевої влади, більшості з них було понад 60 років.
Крім того, за останні три дні до районної лікарні в Баллі (цей округ найбільше потерпає від спеки) госпіталізували щонайменше 400 осіб. Пацієнти скаржаться на лихоманку, задишку та інші ускладнення зі здоров'ям через тепловий удар.
За інформацією Метеорологічного департаменту Індії, в деяких регіонах країни температура повітря у п'ятницю та суботу сягнула 42,2 градуса за Цельсієм.
Фото: Getty Images