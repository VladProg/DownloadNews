Речник Армії оборони Ізраїлю (ЦАХАЛ) Даніель Хагарі заявив у неділю про готовність евакуювати немовлят із лікарні «Аль-Шифа» у Газі на прохання персоналу.

Як передає Укрінформ, про це повідомляє Reuters.
Ізраїль заявив, що лікарі, пацієнти та тисячі евакуйованих, які перебувають у лікарнях на півночі Гази, повинні залишити країну, щоб продовжувати боротьбу із бойовиками ХАМАСу, які, як зазначається, розмістили командні центри під та навколо медичних закладів.
В угрупованні ХАМАС використання лікарень у такий спосіб заперечують.
Водночас медичний персонал зауважує, що пацієнти можуть померти у разі їх переміщення, а палестинські офіційні особи підкреслюють, що виїзд пацієнтів є небезпечним через атаки Ізраїлю.
Мухаммад Абу Салмія, директор лікарні «Аль-Шифа» у Газі, розповів телеканалу Al Jazeera, що у них закінчилися вода, кисень та пальне.
Заступник міністра охорони здоров’я Гази Юсеф Абу аль-Ріш, який наразі перебуває в лікарні «Аль-Шифа», повідомив, що усі генератори та джерела електроенергії вимкнені.
«У нас в інкубаторах 39 новонароджених, ці діти борються зі смертю. Ми втратили дитину в інкубаторі, ми також втратили молодого чоловіка в реанімації», – сказав він.
Як повідомляв Укрінформ, 4 листопада Ізраїль взяв на себе відповідальність за удар по машині швидкої допомоги біля лікарні «Аль-Шифа», найбільшого медичного закладу в секторі Гази.
Фото: IDF