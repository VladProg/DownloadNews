У турецькій провінції Кахраманмараш, яка 6 лютого зазнала руйнівного землетрусу, увечері в суботу зафіксовано підземний поштовх магнітудою 5,1.

Про це повідомляє Анадолу, передає Укрінформ.


Землетрус стався о 21:31 за київським часом у районі Гьоксун провінції Кахраманмараш на південному сході Туреччини.


Згідно з даними Управління з ліквідації наслідків стихійного лиха та надзвичайних ситуацій (AFAD), сила землетрусу, зафіксованого на глибині 12,18 км, становила 5,1 бала.
За останніми даними, у Туреччині внаслідок землетрусів 6 лютого загинули 39 672 людини. Кількість загиблих у сусідній Сирії оцінюється в 5,8 тисячі.
Фото: pixabay.com