Колишній президент США Дональд Трамп відмовився визнавати себе винним під час судового розгляду нових звинувачень, пов’язаних із видаленням записів відеоспостереження, які запитували слідчі.

Про це повідомляє в четвер The Hill, передає Укрінформ.
«Трамп через своїх адвокатів не визнав себе винним у четвер»,- зазначається в повідомленні.
Крім того, про свою невинуватість заявив і камердинер маєтку Мар-а-Ларго Волт Наута, який, за повідомленнями, займався знищенням відеозаписів за розпорядженням Трампа.
За новим звинуваченням, Трамп був визнаний основним фігурантом у спробі видалити відеозаписи камер спостереження, зняті в Мар-а-Лаго незабаром після того, як Міністерство юстиції попередило, що вимагатиме такі відеоматеріали. Це розцінюється як перешкоджання слідству.
Як повідомляв Укрінформ, напередодні команда Мін’юсту, яка проводить розслідування проти 45 президента США Дональда Трампа, отримала ордер від суду на обшук його облікового запису в соцмережі Twitter.