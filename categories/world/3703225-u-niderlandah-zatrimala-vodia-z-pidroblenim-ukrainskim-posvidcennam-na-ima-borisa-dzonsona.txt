У нідерландському Гронінгені поліція затримала чоловіка з несправжнім українським водійським посвідченням на ім’я Бориса Джонсона.

Про це повідомляє NOS, передає Укрінформ.
“Поліція затримала в Гронінгені чоловіка, який їхав містом у нетверезому стані. Коли його затримали, поліція виявила схоже на українське водійське посвідчення на ім'я Бориса Джонсона”, - йдеться у повідомленні.
Як зазначається, окрім імені, вказані у "документі" фото, дата й місце народження також збігаються з даними британського експрем’єр-міністра. А дійсне таке "посвідчення" до кінця 3000 року.

Фото: Instagram.com/politie_groningen_centrum

Поліція вилучила "посвідчення".
Інформація щодо громадянства затриманого водія не наводиться.
Тим часом у Твіттері користувачі повідомляють, що в українських туристичних магазинах можна придбати сувенірні водійські посвідчення на ім'я відомих осіб.
Фото: nltimes.nl