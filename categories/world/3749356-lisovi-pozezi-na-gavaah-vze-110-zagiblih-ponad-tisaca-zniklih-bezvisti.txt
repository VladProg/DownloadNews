Кількість жертв лісових пожеж на острові Мауї архіпелагу Гаваї станом на середу зросла до 110.

Як передає Укрінформ з посиланням на CNN, про це заявив на пресконференції губернатор Гаваїв Джош Грін.
Відповідаючи на закиди потерпілих, він підтвердив, що система оповіщення за допомогою сирен, яких на острові 80, не була задіяна. Проте, на думку місцевих посадовців, вони не врятували б, оскільки вогонь поширювався надто швидко.
Місцеві лікарні переповнені численними жертвами опіків.
Грін, за його словами, доручив генеральному прокурору працювати над запровадженням мораторію на будь-які операції з нерухомістю на Гаваях, аби власників землі та житла не спонукали до продажу майна за безцінь.
Станом на вівторок кількість загиблих внаслідок лісових пожеж на гавайському острові сягала 106 осіб.
Як повідомлялося, острів Мауї охопили лісові пожежі, спричинені спекою в поєднанні з потужними вітрами, які, за деякими даними, призвели до обриву лінії електропечах за займання лісу. На всій території острова оголошено надзвичайний стан.
За приблизними оцінками, вартість відновлення історичного міста-курорту на острові Мауї – Лахайни – оцінюється в 5,5 млрд доларів. Полум'я пошкодило або зруйнувало понад 2200 будівель і спалило понад 850 га землі.