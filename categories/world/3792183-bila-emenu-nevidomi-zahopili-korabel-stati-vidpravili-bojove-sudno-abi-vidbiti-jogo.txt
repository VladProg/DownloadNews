Американський бойовий човен вирушив на допомогу комерційному танкеру, який захопили пірати у Аденській затоці.

Як повідомляє Укрінформ, про це пише Reuters.
“Судно ВМС США відреагувало на запит про допомогу від комерційного танкера у Аденській затоці, яке було захоплене озброєними людьми”, - йдеться у матеріалі.

Зазначається, що танкер, який перевозив фосфорну кислоту, рухався під прапором Ліберії.
“Один з американських посадовців на умовах анонімності розповів, що на виклик відреагувало судно “Мейсон”, і що танкер тепер перебуває у безпеці”, - стверджує Reuters.

Нагадаємо: після початку війни між ХАМАСом та Ізраїлем на початку минулого місяця, у Аденській затоці зросла кількість нападів на комерційні судна.