У владних колах Польщі розчаровані небажанням Німеччини передати Силам оборони України далекобійні ракети Taurus.

Як передає Укрінформ, про це уповноважений уряду Польщі з питань безпеки інформаційного простору Станіслав Жарин повідомив у соцмережі X.

«У Німеччині без змін… Обіцянки Україні замінюють справжню допомогу», – так він прокоментував ситуацію навколо ракет Taurus.


W Niemczech bez zmian. Markowanie zamiast realnego wsparcia. Obietnice dla Ukrainy zastępują rzeczywistą pomoc.

Niemcy nie przekażą rakiet dalekiego zasięgu Taurus – poinformował ambasador Niemiec na UA M. Jäger.

Dziwne, jeśli ktoś liczył na coś innego… pic.twitter.com/6p1JZ8qjZ4
— Stanisław Żaryn (@StZaryn) October 22, 2023


Таким чином Жарин зреагував на заяву посла Німеччини в Україні Мартіна Єґера про те, що його країна не планує надавати ЗСУ ракети Taurus.

«Дивно, якщо хтось сподівався чогось іншого...» - зауважив уповноважений уряду Польщі.
Як відомо, Україна ще навесні звернулася до Німеччини з проханням надати ракети Taurus дальністю дії до 500 км.
Однак канцер Шольц досі не погодився на це, попри тиск з боку багатьох політиків, зокрема з партій, які належать до владної коаліції.