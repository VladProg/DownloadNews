Польські націоналістичні сили організували в суботу в центрі Варшави багатотисячний Марш Незалежності у 105-ту річницю відновлення незалежності РП.

За даними мерії Варшави, в ньому взяли учать близько 40 тис. осіб, повідомляє Укрінформ.
Марш відбувся під антиєвропейськими гаслами і гаслами проти польських опозиційних сил, які фактично перемогли під час нещодавніх парламентських виборів у Польщі.
Учасники маршу несли плакати з написами, зокрема, “Бог, Честь, Вітчизна”, “Стоп ЛГБТ”, “Ні - абортам” “Стоп українізації Польщі”, “Захистити білу Європу” тощо.
Попри заборону непоодиноким під час маршу було застосування петард та фаєрів.






Польські націоналісти зібрали у Варшаві багатотисячний марш / Фото: Юрій Банахевич, Укрінформ





































За даним поліції, загалом марш пройшов відносно спокійно.
Захід відбувався під пильним наглядом польських сил правоповорядку, оскільки над учасниками маршу постійно кружляли поліцейські дрони і гелікоптери.
Марш Незалежності націоналістичні сили Польщі проводять вже 14-й раз поспіль. В минулі роки під час нього непоодинокими були сутички з поліцією, а також з маніфестантами з лівими поглядами.
Як відомо, Рада регентів у Варшаві 11 листопада 1918 року передала військове керівництво на польських територіях у руки звільненого з ув'язнення в Німеччині польського політика Юзефа Пілсудського. Вважається, що цього дня Польща після більш як 120 років перерви знову отримала незалежність.
Свято незалежності у цей день встановлено у 1937 році.