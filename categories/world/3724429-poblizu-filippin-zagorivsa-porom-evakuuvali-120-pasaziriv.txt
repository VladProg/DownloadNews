Під час руху з острова Сікіджор на півдні Філіппін до сусіднього острова Бохол загорівся пором Esperanza Star, на борту якого перебували 65 пасажирів і 55 членів екіпажу.

Як передає Укрінформ, про це повідомляє Reuters.
"Всі 120 осіб, які перебували на борту порома, що загорівся в неділю в морі в центральній частині Філіппін, врятовані", - повідомила берегова охорона.
Два судна берегової охорони, які беруть участь у пожежно-рятувальних операціях, все ще перебувають у водах поблизу місця пожежі.
Про місцезнаходження та стан врятованих пасажирів і членів екіпажу наразі не повідомляється. Причини загоряння поки невідомі.
Філіппіни - архіпелаг з більш ніж 7600 островів - має погані показники безпеки на морі, судна часто переповнені, використовується багато старих кораблів.
Як повідомляв Укрінформ, сильний землетрус стався у Філіппінах, епіцентр був розташований на південний захід від столиці країни Маніли.
Фото: Facebook/Philippine Coast Guard