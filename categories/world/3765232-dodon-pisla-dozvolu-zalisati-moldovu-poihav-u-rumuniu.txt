Колишній президент Молдови Ігор Додон, якому тиждень тому зняли заборону на виїзд із країни, разом із сином поїхав до румунського міста Прайд, де розташована соляна шахта.

Про це повідомляє NewsMaker, передає Укрінформ.
«Нарешті добралися із Нікушором до соляних шахт у Румунії», – написав Додон у Фейсбуці і виклав фото з сином.
Раніше експрезидент Молдови повідомляв, що виїде з країни на кілька днів.
Як повідомлялося, 15 вересня Вища судова палата Молдови скасувала заборону звинуваченому в корупції експрезиденту Ігорю Додону на виїзд за межі країни.
Додона помістили під домашній арешт 26 травня 2022 року. Його звинуватили у пасивній корупції, незаконному збагаченні, держзраді і фінансуванні партії злочинним угрупованням.