У Середземному морі стався землетрус магнітудою 4,1.

Про це повідомляє Укрінформ з посиланням на Директорат з ліквідації наслідків стихійних лих і надзвичайних ситуацій (AFAD).
"Землетрус магнітудою 4,1 був зафіксований о 06:55 у Середземному морі, за 160,78 км від району Датча в провінції Мугла (південний захід Туреччини – ред.)", – йдеться у повідомленні.
Епіцентр землетрусу знаходився на глибині 11,22 км під землею.
Як повідомляв Укрінформ, внаслідок лютневих землетрусів у Туреччині загинули 50 783 осіб, у Сирії – 8 476.