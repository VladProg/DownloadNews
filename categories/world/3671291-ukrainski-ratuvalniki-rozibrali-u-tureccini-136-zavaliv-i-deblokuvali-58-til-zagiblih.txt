У межах пошуково-рятувальної операції в Туреччині працівники ДСНС у складі зведеного загону розібрали 136 завалів та деблокували тіла 58 загиблих.

Як передає Укрінформ, про це повідомляє ДСНС.

Зазначається, що за останню добу українські рятувальники обстежили 16 зруйнованих будівель (від початку робіт – 454) та розібрали дев’ять завалів (від початку робіт – 136).
Шість людям працівники ДСНС України надали медичну допомогу (від початку робіт – 13, зокрема одній дитині). За добу рятувальники деблокували тіла трьох загиблих (від початку робіт – 58, з них дев’ятьох дітей).
Як повідомляв Укрінформ, співробітники ДСНС України, які прибули до Туреччини для проведення рятувальних заходів, працюють в одній із найскладніших ділянок міста Антак'я – секторі R.
Фото: ДСНС