Прикордонна служба Молдови не пропустила в країну російського військового, який прибув до Кишинева літаком.

Як передає Укрінформ, про це повідомляє NewsMaker.
«Під час бесіди чоловік плутався у власних показаннях, намагаючись ввести в оману співробітників прикордонної поліції. Йому відмовили у в’їзді до Молдови і відправили літаком у країну, звідки він прибув», - йдеться у повідомленні.
За інформацією прикордонників, затриманий є громадянином росії, який брав участь у війні проти України.


З Кишинева громадянин рф планував поїхати до міста Тирасполь, яке вважається адміністративним центром невизнаного Придністров’я.
Як повідомляв Укрінформ, президент Молдови Мая Санду заявила, що росія хоче використати Молдову проти України так само, як використовує білорусь.