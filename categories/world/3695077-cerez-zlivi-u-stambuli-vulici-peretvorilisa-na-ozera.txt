У Стамбулі деякі дороги в районах Кючукчекмедже та Каракьой перетворилися на озера, рух на одній з доріг було припинено, щільність руху досягла 85% через складнощі з проїздом.

Про це повідомляє Укрінформ з посиланням на CNN Türk.
“Сильний дощ, який пройшов у районах Кючукчекмедже та Каракьой, перетворив дороги на озера. Через сильний дощ у Кючукчекмедже зірвало кришки декількох каналізаційних колекторів”, - повідомляє телеканал.

Рух дорогою Basın Ekspres зупинився, щільність руху становила 85%.



Як повідомляв Укрінформ, власники житла у Стамбулі та орендарі продають помешкання та припиняють оренду в старих будинках, які розміщені неподалік розлому земної кори, остерігаючись землетрусу.
Фото: CNN Türk