В Егейському морі, біля берегів острова Хіоса, зіткнулися два кораблі: порожній суховантаж ANT під прапором Вануату та судно POTENTIA під прапором Сінгапуру.

Про це повідомляє Укрінформ із посиланням на TRT Haber.
“На відстані 9 миль на північний захід від Хіоса порожнє судно ANT, яке йшло під прапором Вануату, належить Туреччині та на борту якого перебувало 13 турецьких моряків, зіткнулося із судном POTENTIA під прапором Сінгапуру. Внаслідок зіткнення у трюм суховантажу ANT потрапила вода”, - йдеться у повідомленні.
В район події прибули морські рятувальні підрозділи командування ВМС Туреччини і командування берегової охорони. Роботи проводяться під координацією головного пошуково-рятувального координаційного центру.
Як повідомляв Укрінформ, у Китаї внаслідок аварії глибоководного риболовецького судна в центральній частині Індійського океану 39 осіб зникли безвісти.