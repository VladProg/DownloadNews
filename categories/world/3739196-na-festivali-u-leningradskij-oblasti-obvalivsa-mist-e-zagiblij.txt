Одна людина загинула внаслідок обвалу дерев’яного моста у місті Луга Ленінградської області під час фольклорного фестивалю «Ольжині береги».

Як передає Укрінформ, про це повідомляється у Телеграм-каналі адміністрації області.
Також зазначається, що троє людей зазнали поранень і наразі проходять огляд в Лузькій міжрайонній лікарні, постраждалі перебувають у стані середньої тяжкості.
Пізніше з’явилась інформація про ще двох постраждалих. За словами медпрацівників, загрози їхньому життю немає.
На місці інциденту працюють три бригади невідкладної допомоги.


Також стало відомо про початок слідчих дій на місці обвалу, губернатор Ленінградської області Олександр Дрозденко дав доручення голові комітету з охорони здоров’я проконтролювати надання допомоги тим, хто постраждав від обвалення моста.
Як повідомляв Укрінформ, у суботу в московському торговому центрі «Пори року» прорвало трубу з гарячою водою, в результаті чого загинули чотири людини, ще кілька десятків постраждали.
Фото із соцмереж