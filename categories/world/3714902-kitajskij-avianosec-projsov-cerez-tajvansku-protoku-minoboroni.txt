Уряд Тайваню повідомив про проходження китайського авіаносця і двох інших кораблів через Тайванську протоку в суботу.

Про це повідомляє DW з посиланням на Міністерство оборони Тайваню, передає Укрінформ.
Міністерство заявило, що кораблі, серед яких був авіаносець "Шаньдун", пройшли в північному напрямку через протоку, яка слугує неофіційним бар'єром між Тайванем і Китаєм.
Уряд Тайваню повідомив, що його військові уважно стежили за пересуванням китайських кораблів за допомогою власних кораблів і літаків і "відреагували належним чином".
Як повідомляв Укрінформ, президентка Тайваню Цай Інвень пообіцяла підтримувати статус-кво миру і стабільності в Тайванській протоці на тлі високої напруженості у відносинах з Китаєм.