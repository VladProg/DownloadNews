Україна гарантовано відіб’є російську агресію та вийде переможцем із війни.

Як повідомляє кореспондент Укрінформу, про це заявив прем’єр-міністр Канади Джастін Трюдо під час спілкування з журналістами.
“Я не маю жодного сумніву й повністю впевнений, що Україна переможе”, - сказав Трюдо.
Він наголосив, що Канада продовжить підтримувати Україну у боротьбі про російської агресії. “Ми й надалі надаватимемо військову, економічну, гуманітарну, торговельну й комерційну підтримку, займатимемося зерном і працюватимемо із друзями над розбудовою успішного майбутнього для себе й усіх тих, хто поділяє наші цінності”, - зазначив Трюдо.
Трюдо додав, що Канада “ніколи не залишатиметься осторонь”.
Як повідомляв Укрінформ, у вівторок із одноденним візитом у Канаді перебував глава уряду України Денис Шмигаль. Під час візиту Канада оголосила про розширення санкцій проти росії, надання Україні нового пакету оборонної допомоги, а також завершення перемовин про модернізацію угоди про вільну торгівлю та укладення Угоди про мобільність молоді, яка полегшить молодим людям з обох держав подорожі та працевлаштування.
Фото: CTV News