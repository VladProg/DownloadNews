Чинний президент Туреччини Реджеп Тайїп Ердоган був обраний кандидатом на посаду глави держави на засіданні парламентської групи Партії справедливості та розвитку (ПСР).

Про це повідомляє Укрінформ із посиланням на TRT Haber.
“Рішення щодо кандидатури нашого президента Реджепа Тайїпа Ердогана було прийнято одноголосно. Рішення буде надіслано до Вищої виборчої комісії наступного тижня”, - повідомив голова партійної групи ПСР Ісмет Йилмаз.
Як повідомляв Укрінформ, вибори в Туреччині відбудуться 14 травня. Шість опозиційних партій визначилися із кандидатом 7 березня, ним став 74-річний Кемаль Киличдароглу, який очолює Республіканську народну партію.