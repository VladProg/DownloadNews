В Італії у неділю, 16 липня, розпочнеться рух залізничним сполученням між Римом та археологічною пам'яткою Помпеї.

Як передає Укрінформ, про це повідомляє Ansa.
Досі людям, які хотіли дістатися до найвідомішої археологічної пам'ятки світу зі столиці на поїзді, доводилося робити пересадку в Неаполі.
Однак завдяки угоді між міністерством культури та залізничною компанією Ferrovie dello Stato Italiane (FS) один прямий швидкісний потяг Frecciarossa відтепер щодня вирушатиме з Рима до Помпей вранці, а зворотнім маршрутом - увечері.
Зазначається, що на рейсі є проміжна зупинка, яку будуть робити в Неаполі.
Як повідомляв Укрінформ, британський турист, який вишкрябав напис на стінах давньоримського Колізею, вибачився за свої дії.