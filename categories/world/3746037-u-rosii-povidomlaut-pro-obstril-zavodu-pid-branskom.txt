Губернатор Брянської області РФ Олександр Богомаз заявив про обстріл фанерного заводу, розташованого біля обласного центру.

У своєму Телеграмі губернатор стверджує, що обстріл нібито здійснили ЗСУ, передає Укрінформ.
"За попередньою інформацією, постраждалих немає. Внаслідок обстрілу є часткові пошкодження: кількох житлових будинків, господарських будівель, адміністративної будівлі, прохідної та виробничих приміщень промислового підприємства, кількох торгівельних об'єктів, а також кількох особистих автомобілів. На місці працюють оперативні та екстрені служби", - написав Богомаз.
Як повідомляв Укрінформ, раніше влада Брянської області РФ заявляла про збиття українських дронів.
Фото: shutterstock.com