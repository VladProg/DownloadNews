Землетрус магнітудою 6,4 стався у неділю у Каліфорнійській затоці.

Як передає Укрінформ, про це повідомляє Reuters із посиланням на дані Європейського середземноморського сейсмологічного центру.
Водночас, за даними Геологічної служби США, землетрус мав потужність 6,3.
Офіс цивільної оборони Мексики підтвердив відсутність повідомлень про пошкодження в районах, де відчувались поштовхи, проте рекомендував човнарям і жителям узбережжя вжити заходів безпеки через можливі течії у портах.
Землетрус стався на глибині 10 кілометрів. Невдовзі після цього система попередження про цунамі США заявила, що загрози для Західного узбережжя країни, Британської Колумбії та Аляски немає.


В Управлінні цивільної оборони Мексики заявили, що в регіоні, де стався землетрус, можуть бути виявлені невеликі коливання рівня морської води в межах кількох сантиметрів.
Як повідомляв Укрінформ, у неділю на сході Туреччини в районі Пютюрге провінції Малатія стався землетрус магнітудою 4,6.