У вівторок у Комітеті ООН з інформації виступить речниця мзс росії марія захарова.

Як передає власний кореспондент Укрінформу у Нью-Йорку, у понеділок відкрилася чергова сесія інформаційного комітету ООН, яка проходить щороку протягом двох тижнів наприкінці квітня – початку травня.
У вівторок розпочнуться дебати з інформаційної політики ООН, у яких візьмуть участь десятки країн (усього до комітету входить 121 країна).
Як повідомили в дипломатичних колах, захарова, яка була включена до офіційної делегації на чолі з міністром закордонних справ росії сергієм лавровим, скористається трибуною ООН для просування російської дезінформації та наративів щодо виправдання воєнної агресії проти України.
На сесії комітету також очікується виступ української делегації.
Як повідомляв Укрінформ, у квітні росія головує в Раді Безпеки ООН. У понеділок під головування лаврова відбулося засідання РБ на тему «Ефективна багатосторонність через захист принципів Статуту ООН».
У вівторок він має головувати на засіданні РБ з проблем Близького Сходу.