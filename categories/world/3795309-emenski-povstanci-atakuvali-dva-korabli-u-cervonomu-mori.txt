Підтримувані Іраном повстанці-хусити в Ємені заявляють, що вони атакували два кораблі біля єменського узбережжя, додавши, що "ізраїльські судна" стали ціллю через війну в секторі Гази.

Як передає Укрінформ, про це повідомляє The Times of Israel.
У заяві, опублікованій у соціальних мережах, повстанці-хусити стверджують, що вони провели "операцію проти двох ізраїльських кораблів у протоці Баб-ель-Мандаб", стратегічному водному шляху, що з’єднує Червоне море з Аденською затокою, "націливши на перший ракету, а другий корабель - дрон".
Наразі немає підтвердження того, що ці судна належали Ізраїлю. Пентагон раніше заявив, що корабель ВМС США та низка комерційних суден зазнали атак.
Останніми тижнями хусити атакували інші кораблі, деякі з яких мали зв’язки з ізраїльськими бізнесменами.
Як повідомлялося, раніше американський ракетний есмінець USS Thomas Hudner (DDG-116) збив над Червоним морем кілька безпілотників, запущених з контрольованої хуситами території Ємену.
Фото: АР