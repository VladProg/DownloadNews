Міністри закордонних справ країн-членів НАТО проведуть наступну зустріч у Брюсселі 4-5 квітня поточного року.

Як повідомляє Укрінформ, така інформація оприлюднена сьогодні на сайті НАТО.
«Зустріч Північноатлантичної Ради (ПАР) на рівні міністрів закордонних справ відбудеться 4-5 квітня 2023 року у штаб-квартирі НАТО в Брюсселі. Зустріч відбудеться під головуванням Генерального секретаря НАТО Єнса Столтенберга», - йдеться у повідомленні.
Зазначається, що порядок денний зустрічі буде оприлюднений пізніше.
Як повідомлялося, сьогодні Генеральний секретар НАТО Єнс Столтенберг розпочинає візит до Швеції, де зустрінеться із прем’єр-міністром країни Ульфом Крістерссоном. Завтра керівник НАТО візьме участь у неформальній зустрічі міністрів оборони ЄС, що відбудеться у Стокгольмі під егідою головуючої в ЄС Швеції. Першим та ключовим питанням цієї зустрічі буде прискорення військової допомоги від країн ЄС для України у її самозахисті від російської агресії.