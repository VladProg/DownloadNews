Колишній прем’єр-міністр Великої Британії Борис Джонсон стане ведучим передачі на британському телеканалі GB News.

Як повідомляє Укрінформ, про це йдеться у заяві, розміщеній на сайті GB News.

“Колишній прем’єр-міністр Борис Джонсон долучається до GB News у ролі ведучого, автора передачі та коментатора”, - заявили у GB News.

Зазначається, що Джонсон стане співробітником телеканалу наступного року й “відіграватиме ключову роль у висвітленні телеканалом як загальних виборів у Об’єднаному королівстві, так і виборів у США 2024 року”.
“Він створюватиме й вестиме нову програму, в якій показуватиме силу Британії у світі, а також періодично вестиме спеціальні трансляції по всьому Об’єднаному королівству за присутності аудиторії”, - зауважується у повідомленні.


I’m very much looking forward to joining GB News https://t.co/D3bXVDlDss
— Boris Johnson (@BorisJohnson) October 27, 2023


Сам Джонсон підтвердив інформацію про своє майбутнє працевлаштування у короткому відеозверненні, розміщеному на його особистій сторінці у мережі Х. “Я висловлюватиму на цьому чудовому новому новинному телеканалу свої неприкрашені погляди стосовно усього: від Росії, Китаю, війни в Україні й того, як нам відповісти на усі ці виклики, до величезних можливостей, що чекають на нас”, - сказав Джонсон.
Фото: AA