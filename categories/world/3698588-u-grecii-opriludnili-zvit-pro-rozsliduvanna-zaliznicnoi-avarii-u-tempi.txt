Міністерство транспорту Греції опублікувало у четвер звіт спеціальної слідчої комісії щодо розслідування передумов смертельного зіткнення поїздів 28 лютого на півночі країни.

Як передає Укрінформ, про це повідомляє Ekathimerini.
Опублікований звіт складається із 228 сторінок, поділених на 10 розділів, у яких зазначено, що провина за залізничну аварію у Темпі лежить на державній залізничній компанії OSE, її дочірній компанії ERGOSE, на Управлінні із регулювання залізниць (RSA), на приватному операторі поїздів Hellenic Train та на самій компанії Hellenic Train.
Провину покладають також на начальника станції і на загиблих машиністів, які, нібито, не дотримувалися правил.
Експертна комісія у складі трьох осіб також наголосила на необхідності модернізації залізниці, визначаючи хронічні проблеми та необхідність запровадження кардинальних змін у питаннях переміщення та навчання персоналу.
Зазначається, що висновки комісії не залежать від офіційного судового розслідування залізничної катастрофи.
Як повідомляв Укрінформ, 1 березня у Греції сталося зіткнення пасажирського та вантажного потягів. Пасажирський потяг перевозив сотні людей, у тому числі багато студентів університету, які поверталися додому з канікул. Унаслідок зіткнення загинули 57 людей.