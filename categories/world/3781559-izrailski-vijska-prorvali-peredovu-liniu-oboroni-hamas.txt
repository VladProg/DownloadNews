Ізраїльські війська прорвали передову лінію оборони ХАМАС на півночі сектора Газа.

Як передає Укрінформ із посиланням на The Times of Israel, про це повідомив у середу речник ЦАХАЛ контрадмірал Даніель Хагарі.
«Наземна операція просувається за планом. Завдяки завчасному плануванню, точним розвідувальним даним і спільним атакам [з суші, повітря і моря] наші війська прорвали передову лінію оборони ХАМАСу на півночі сектора Газа", - зазначив Хагарі.
Вранці 7 жовтня палестинське ісламістське угруповання ХАМАС розпочало напад на Ізраїль. Бойовики із сектору Газа прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення та захопленням заручників.
Ізраїль офіційно оголосив стан війни, мобілізував 300 тисяч резервістів і почав знищувати військові об’єкти, а також ватажків терористів.
Керівництво країни заявило, що проведе наземну операцію в Газі з ліквідації ХАМАС та звільнення заручників.
Фото: IDF