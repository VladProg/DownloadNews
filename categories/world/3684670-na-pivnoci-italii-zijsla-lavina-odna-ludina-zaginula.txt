Унаслідок сходження лавини у північному регіоні Італії загинув один лижник, ще одна особа вважається зниклою безвісти.

Як повідомляє Укрінформ, про це пише Ansa.

Зазначається, що інцидент трапився у регіоні Валле Д’аоста, розташованому на перетині Італії, Франції та Швейцарії, коли група з чотирьох лижників спускалася по не маркованому схилу.

Загиблий - 25-річний шведський турист, який загинув від численних травм під час сходження лавини. Досі вважається зниклою його знайома того ж віку, яку теж накрило снігом.

Пошукову операцію, яку було тимчасово припинено у неділю, буде продовжено в понеділок.
Як раніше повідомляло агентство, українські рятувальники попереджають про значну лавинну небезпеку на високогір'ї Закарпатської та Івано-Франківської областей 19-20 березня.