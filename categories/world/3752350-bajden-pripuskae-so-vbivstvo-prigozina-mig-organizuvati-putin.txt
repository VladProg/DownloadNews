Президент США Джо Байден припускає, що за вбивством ватажка групи «Вагнер» може стояти президент Росії Володимир Путін.



Як передає Укрінформ, про це він заявив в інтерв’ю CNN.

«Як ви пам'ятаєте, мене запитували про це", – сказав Байден, маючи на увазі свої коментарі, зроблені в липні про те, що Пригожину слід турбуватися про свою безпеку після невдалого заколоту.
«Я сказав, що слід бути обережним із тим, на чому їдеш. Не знаю напевно, що сталося, але я не здивований», – зазначив глава Білого дому.
За його словами, «мало що відбувається, за чим не стоїть Путін». «Але я не знаю достатньо, аби знати відповідь», – додав.Байден.
На пресконференції у Фінляндії в липні американський лідер порадив Пригожину уважно стежити за тим, що він вживає в їжу.
Як повідомляв Укрінформ, у Тверській області в Росії у середу розбився приватний літак, на борту якого, за попередньою інформацією, перебував Пригожин.
Фото: Getty Images