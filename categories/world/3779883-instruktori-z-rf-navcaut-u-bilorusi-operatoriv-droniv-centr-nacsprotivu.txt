На територію Білорусі прибувають російські інструктори, чиїм завданням є підготовка операторів БпЛА для збройних сил цієї країни.

Про це повідомляє Центр національного спротиву, передає Укрінформ.
«Білоруські партизани спостерігають прибуття додаткових російських інструкторів на територію країни для проведення навчань з оперування БпЛА», - йдеться в повідомленні.
Як уточнюється, інструктори прибувають до 927-го центру підготовки БпЛА (в/ч 92504, Береза Брестської області). Основне їхнє завдання - підготовка операторів дронів у збройних силах Білорусі.
У згаданому центрі вже експлуатуються російські безпілотні авіаційні системи різних модифікацій: Supercam S100, S150, S350.
«Не виключено, що згодом росіяни здійснюватимуть вербування військовослужбовців ЗС РБ до лав своєї армії», - додали в Центрі нацспротиву.
Як повідомлялося, речник Держприкордонслужби Андрій Демченко заявив, що Росія в будь-який момент знову може спробувати використати Білорусь для нарощування агресії проти України.