Збройні сили Канади допоможуть боротися із лісовими пожежами, що вирують на півночі канадської провінції Альберта.

Як повідомляє кореспондент Укрінформу, про це пише CBC News із посиланням на слова міністра громадської безпеки Альберти Майка.

“Близько 200 військовослужбовців Збройних сил Канади вже було відряджено для допомоги у боротьбі із лісовими пожежами в Альберті й ще 100 приєднаються до боротьби із вогнем протягом вихідних”, - стверджує CBC News.

Зазначається, що наразі у Альберті горить 87 лісових пожеж, 23 з яких не вдається контролювати. “Військових розгортають на тлі того, що населені пункти у провінції готуються до погіршення ситуації. Після кількох днів відносного затишшя, повернення цими вихідними спекотної, сухої погоди може зробити умови більш мінливими”, - йдеться у матеріалі.

Упродовж останніх днів кільком тисячам людей дозволили повернутися до своїх домівок, але кількість евакуйованих досі перевищує 16 тисяч. На невідкладну допомогу людям, змушеним покинути домівки, уряд уже виділив понад 1,5 млн дол США.
“Цього року 421 лісова пожежа у Альберті знищила 410 тис. га, що майже удвічі більше, ніж згорає зазвичай протягом усього сезону”, - зауважує CBC News.

Нагадаємо: через аномально активний початок сезону лісових пожеж, уряд Альберти у суботу оголосив на території провінції надзвичайний стан.