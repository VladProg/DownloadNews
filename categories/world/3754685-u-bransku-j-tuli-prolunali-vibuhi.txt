У Брянську, Тулі та Орловській області РФ пролунали вибухи.

Про це повідомляють російські ТГ-канали, передає Укрінформ.
Згодом у Брянську пролунав ще один вибух.

Також очевидці повідомляють, що у Брянську в результаті падіння безпілотника на територію найбільшого в Росії виробника мікроелектроніки «Кремній ЕЛ» сталася пожежа. Горіли 40 кв.м у 16-му корпусі заводу. Вогонь ліквідували о 01.50.
Пабліки повідомили також про вибухи у Тулі.
Губернатор Брянської області РФ Олександр Богомаз заявив про збиття трьох безпілотників.
"Над Брянськом збиті три безпілотні апарати літакового типу. Постраждалих немає. Працюють оперативні та екстрені служби", - написав Богомаз.
Вибухи цієї ночі пролунали і в Орловській області РФ.