У Фінляндії пілот загинув внаслідок аварії під час виконання у небі фігур вищого пілотажу на авіашоу в Коуволі.

Як передає Укрінформ, про це з посиланням на поліцію повідомляє Yle.
За даними правоохоронців, аварія сталася в районі аеропорту Селянп'я близько 14-ї години у неділю, 16 липня.
Літак впав у лісовий масив неподалік аеропорту.
Зазначається, що поліція зараз проводить розслідування та за необхідності надасть додаткову інформацію.
Як повідомляв Укрінформ, у східному департаменті Франції Верхній Рейн знайшли літак, що зник за невідомих обставин.