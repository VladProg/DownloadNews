Конвой міжнародної миротворчої місії ООН в Малі (MINUSMA) у вівторок, 21 лютого, натрапив на саморобний вибуховий пристрій.

Про це повідомляє MINUSMA на сторінці у Твіттері, передає Укрінформ.
За інформацією місії, в результаті вибуху загинули троє миротворців, ще п’ять отримали важкі поранення.
Зазначається, що це сталося у центральній частині республіки 21 лютого.
Як повідомляв Укрінформ, торік щонайменше 32 миротворці ООН, з яких 28 військових і 4 поліцейських, стали жертвами нападів.
Місія в Малі залишається найнебезпечнішою дев’ятий рік поспіль. Минулого року тут було вбито 14 миротворців.
За 2022 рік серед загиблих членів миротворчого контингенту представники сімнадцяти країн.
За останні 12 років унаслідок умисних нападів загинули щонайменше 494 співробітники Організації Об’єднаних Націй.
Фото: MINUSMA