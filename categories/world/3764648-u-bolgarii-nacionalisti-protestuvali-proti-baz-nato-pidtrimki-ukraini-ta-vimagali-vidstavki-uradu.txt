Сотні прихильників ультранаціоналістичної партії "Відродження" в четвер зібралися перед будівлею парламенту Болгарії, розмахуючи болгарськими та російськими національними прапорами.

Про це повідомляє Reuters, передає Укрінформ.
Вони виступали проти підтримки ЄС України, закриття баз НАТО і вимагали дострокових виборів у країні.
Багато хто вигукував "Відставка", а повністю екіпірований спецназ захищав урядові будівлі, зокрема Міністерство оборони, яке деякі протестувальники закидали яйцями.
Націоналісти несли плакати з написом "Американські бази геть! Болгарія - зона миру".
Протестувальники закінчили свою ходу перед пам'ятником радянській армії, який уряд вирішив демонтувати.
Вони вступили в сутичку з поліцією, яка намагалася перешкодити їм наблизитися до пам'ятника, який з міркувань безпеки був захований під риштування.
Як повідомляв Укрінформ, в Болгарії планують побудувати бази НАТО. На створення інфраструктури, необхідної для розміщення бойової групи НАТО, знадобиться понад 100 млн болгарських левів (близько 55 млн дол. США).