В Анкарі затримано підрядника, що будував житловий комплекс Galeria у Діярбакирі, руйнування якого внаслідок землетрусу призвело до загибелі 89 людей.

Про це повідомляє Укрінформ з посиланням на TRT Haber.
“У рамках розслідування в Анкарі був затриманий Седат Есер, підрядник об'єкта, де загинули 89 людей і був розташований бізнес-центр Galeria”, - повідомляє телеканал.
Підрядника заарештували за обвинуваченням у діях з можливим умислом, що призвели до загибелі та пораненні більш ніж однієї особи.
Як повідомляв Укрінформ, за останніми даними, внаслідок землетрусів у провінції Кахраманмараш, які вразили 11 провінцій, загинуло 50 399 людей. Найбільше людських жертв зафіксовано в Хатаї.
Фото: Arşiv