Президент США Джо Байден повідомив, що сподівається зустрітися з главою Китаю Сі Цзіньпіном упродовж кількох наступних місяців.

Про це передає Укрінформ із посиланням на Bloomberg.
Байден також припустив, що глава Китаю не знав подробиць про нібито шпигунську повітряну кулю, яку США збили в лютому цього року.
«Я думаю, що це було швидше ніяково, ніж навмисно», — прокоментував він ситуацію з китайською повітряною кулею, яку збили над США.
Байден підкреслив, що «сподівається, що упродовж наступних кількох місяців знову зустрінеться з Сі».
«Китай має деякі законні труднощі, не пов’язані зі Сполученими Штатами... Але я не думаю, що керівництво знало, де це було, чи знало, що там було, і знало, що відбувається», — додав він.
Нагадаємо: сьогодні держсекретар США Ентоні Блінкен проведе зустріч із китайськими високопосадовцями, міністром закордонних справ Цинь Ганом і, можливо, лідером Китаю Сі Цзіньпіном.