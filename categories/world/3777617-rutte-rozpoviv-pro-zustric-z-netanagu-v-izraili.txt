Прем'єр-міністр Нідерландів Марк Рютте зустрівся в Ізраїлі з прем’єр-міністром країни Беньяміном Нетаньягу і назвав їхню розмову назвав хорошою, але важкою.

Про це повідомляє Укрінформ з посиланням на NOS.
“Прем'єр-міністр Нідерландів Марк Рютте поговорив у Єрусалимі з прем'єр-міністром Ізраїлю Беньяміном Нетаньягу про війну між Ізраїлем і ХАМАС. За словами Рютте, це була “хороша, але важка розмова”, - йдеться у повідомленні.
Зазначається, що Рютте також зазначив, що у Нідерландах дуже стурбовані доступом до гуманітарної допомоги в Газі.
“Я ще раз сказав, наскільки жахливою є атака ХАМАС на Ізраїль і що вони мають право захищатися”, - підкреслив Рютте. “Але Ізраїль має сильну військову позицію. Тож я також сказав: зверніть увагу, ми дуже стурбовані доступом до гуманітарної допомоги в Газі. Але в довгостроковій перспективі неможливо уявити, що Ізраїль зможе вижити, якщо ви не зможете усунути загрозу з боку ХАМАС. Це неймовірна ситуація, в якій ми зараз знаходимося”, - заявив він.
Також, за словами Рютте, у розмові з Нетаньягу він підкреслив, що існує загроза серйозної регіональної ескалації.
“Вони повинні захищатися, але вони повинні робити це таким чином, щоб максимально уникнути ураження невинних палестинців та запобігти регіональному конфлікту. Ми говорили про це як друзі протягом години”, - сказав він.
Також прем’єр Нідерландів зазначив, що говорив із сім'єю 18-річного нідерландця, якого ХАМАС утримує в заручниках.
“Це було дуже емоційно, і ми дуже стурбовані ситуацію щодо нього та інших заручників”, - зазначив Рютте.
Після зустрічі з Нетаньягу Рютте вирушив до Рамалли на Західному березі річки Йордан, щоб зустрітися із президентом Палестини Махмудом Аббасом.
Як повідомлялося, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
14 жовтня голова уряду Ізраїлю Нетаньягу заявив про наближення «нового етапу» війни проти угруповання ХАМАС.
Фото: AVN