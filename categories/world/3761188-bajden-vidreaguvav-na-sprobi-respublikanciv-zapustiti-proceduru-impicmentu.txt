Президент США Джо Байден вважає, що республіканці хочуть запустити процедуру імпічменту, аби призупинити роботу уряду США.

Про це він заявив на заході зі збору коштів на передвиборчу кампанію Демократичної партії у Вірджинії, передає Укрінформ із посиланням на AP.
«Можу сказати, що вони хочуть оголосити мені імпічмент, тому що хочуть зупинити роботу уряду», — сказав Байден.
Він додав, що не зосереджений на цьому розслідуванні. "Я зосереджений на речах, на яких американці хочуть, щоб я зосередився", - сказав Байден.
Як повідомлялося, спікер Палати представників Кевін Маккарті оголосив про початок розслідування щодо імпічменту Байдена.
Маккарті стверджує, начебто президент брехав американському народу щодо інформації про закордонні ділові операції його родини.