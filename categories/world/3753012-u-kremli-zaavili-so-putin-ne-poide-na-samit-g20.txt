Президент РФ Володимир Путін не планує особисто бути присутнім на саміті G20, який пройде в Індії на початку вересня.

Як передає Укрінформ, про це повідомляє Інтерфакс з посиланням на прессекретаря Кремля Дмитра Пєскова.
«Ні, таких планів у президента немає. Поїздки зараз на порядку денному немає», - сказав Пєсков журналістам, зазначивши, що має на увазі формат участі, пов'язаний безпосередньо з поїздкою на саміт G20.
«Ви знаєте, що президент дистанційно брав участь у БРІКС. Зараз справді насичений графік. Головний акцент на спеціальну військову операцію (тобто на повномасштабну війну з Україною - ред.)", - додав представник Кремля.
Саміт G20 має пройти 9–10 вересня у Нью-Делі.
Як повідомлялося, Путін відмовився від особистої участі у саміті БРІКС у Південній Африці через ордер на арешт, виданий Міжнародним кримінальним судом в Гаазі.
У серпні також планувався його візит у Туреччину, однак був скасований.
Фото: epa.eu