Кількість найманців ПВК “Вагнер”, які перебувають у Білорусі, станом на сьогодні становить понад 5000 осіб.

Відповідні дані в ефірі телемарафону "Єдині новини" навів речник Держприкордонслужби Андрій Демченко, передає Укрінформ.
За його словами, Україна продовжує максимально відстежувати перебування найманців в Білорусі. Основне місце їхнього базування знаходиться за кількасот кілометрів від нашого кордону:
“Інших масштабних місць перебування найманців наразі немає”, – додав спікер ДПСУ.
Як повідомляв Укрінформ, Прем’єр-міністр Польщі Матеуш Моравецький заявив, що за наявною інформацією, групу найманців ПВК "Вагнер" перекинуто у район Сувальського перешийка, неподалік кордону Білорусі з Польщею та Литвою.