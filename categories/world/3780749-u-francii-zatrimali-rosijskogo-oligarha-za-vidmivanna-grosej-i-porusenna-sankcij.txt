Французькі правоохоронці підтвердили затримання російського олігарха Олексія Кузьмічова у справі про відмивання грошей і порушення міжнародного санкційного режиму.

Як передає Укрінформ, про це повідомляє Reuters.
У понеділок у паризькому будинку Кузьмічова та в регіоні Середземномор'я Вар відбулися обшуки в рамках розслідування.
Станом на вівторок, Кузьмічов ще перебуває у статусі затриманого. Проте офіційні звинувачення у справі про відмивання грошей та порушення санкцій правоохоронці йому ще не висунули.
Зазначається, що торік французькі митники конфіскували 27-метрову яхту олігарха La Petite Ourse, що спровокувало судову боротьбу між владою та Кузьмічовим, одним із головних акціонерів російського Альфа-банку.
За оцінкою Forbes, статки Кузьмічова становлять 6,4 мільярда доларів США. Він займає 25 місце серед найбагатших росіян.
Як повідомляв Укрінформ, британський суд не дозволив російському підсанкційному олігарху Михайлу Фрідману витрачати кошти на підтримку належного стану його лондонського маєтку.
Фото: starhit