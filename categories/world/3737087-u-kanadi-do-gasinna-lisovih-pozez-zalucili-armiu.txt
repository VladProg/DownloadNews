Для допомоги у гасінні масштабних лісових пожеж у канадській провінції Британська Колумбія розгорнуто армійські підрозділи.

Як повідомляє Укрінформ, про це пише CBC News.
“Дві передові групи Збройних сил Канади були розгорнуті у неділю: наземна вирушила до міста Принц Джордж, а повітряна - до Камлупса”, - йдеться у повідомленні.
Зазначається, що члени обох передових груп розробляють на місцях плани для розгортання додаткових федеральних ресурсів.
За даними профільних відомств, зараз у Британській Колумбії вирує близько 380 лісових пожеж, що більше, ніж в інших регіонах країни. На території провінції оголошено понад 70 наказів або попереджень про евакуацію місцевого населення.
Як повідомлялося, цьогорічний сезон лісових пожеж у Канаді особливо активний й від початку року вогнем вже було знищено рекордну для цього періоду року площу лісу — понад 8 млн га.