В одному з автомобілів охорони президента Польщі Анджея Дуди виявлено пристрій для прослуховування.

Як передає Укрінформ, про це повідомляє польське видання Business Insider з посиланням на Tvn24.
Зазначається, що цей автомобіль у президентському кортежі побував і в Україні, а “жучок” у ньому міг ховатися протягом кількох місяців.
Як пише видання, влітку функціонери польської Служби охорони країни (SOP) виявили в одному з автомобілів, який належить до президентського кортежу “жучок”, що дозволяє визначати місцеположення в режимі реального часу.
Підкреслюється, що Дуда безпосередньо цією автівкою не подорожував.
Один з представників SOP неофіційно визнав, що наразі невідомо, коли цей пристрій було встановлено, і хто це міг зробити. За його словами, цей автомобіль декілька разів включався до президентського кортежу, зокрема й під час візитів Дуди в Україну.
У канцелярії президента Польщі, Агенції внутрішньої безпеки та в SOP не стали офіційно коментувати ситуацію з виявленням “жучка”.
Фото ілюстративне