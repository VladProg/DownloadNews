У США обвалилась естакада на одній із головних автомагістралей Східного узбережжя країни.

Як передає Укрінформ, про це повідомляє BBC.
Частина автошляху I-95 провалилася у штаті Філадельфія в неділю. Автоцистерна, що знаходилася під естакадою, спалахнула, що призвело до обвалення споруди.
Ділянку дороги, яка тягнеться майже 3218 км від штату Мен до Флориди, було закрито для руху транспорту.
Губернатор штату Пенсільванія Джош Шапіро збирається оголосити надзвичайний стан, щоб прискорити виділення коштів на ремонт автошляху. За його словами, відновлення споруди займе "декілька місяців".
Щодня цим шосе проїжджало близько 160 000 транспортних засобів, зокрема близько 14 000 вантажівок.
Слідчі наразі встановлюють точну причину обвалу конструкції.
Повідомлень про постраждалих або загиблих внаслідок інциденту немає.
Як повідомляв Укрінформ, поліція у Х'юстоні, штат Техас (США), повідомляє, що шестеро людей отримали поранення після того, як хтось відкрив стрілянину на переповненій автостоянці біля клубу в місті вранці в неділю.

Фото: David Maialetti / Staff Photographer