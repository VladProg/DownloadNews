Шторм Джульєтта приніс на територію Іспанії сильні сніги та аномальні морози, що подекуди доходять до позначки -15 градусів за шкалою Цельсія.

Як повідомляє кореспондент Укрінформу, про це пише Sky News.

Зазначається, що курортний острів Мальорка вкрив не характерний для цього регіону шар снігу, який в горах Серра де Трамунтана може сягнути 40 см.
“Відомий курортний острів, знаний за теплу погоду та сонячні пляжі, вкрив сніг та низькі температури, що іноді опускаються до -2 градусів", - пише Sky News.

На відомому острові оголосили штормове попередження з можливістю виникнення хвиль висотою до 8 метрів.

Шторм Джульєтта вразив й інші регіони Іспанії, опустивши в регіоні Моліна де Арагон, розташованому між Мадридом та Сарагосою, стовпчики термометра нижче позначки -15 градусів.

Загалом штормове попередження оголошене у 30 регіонах Іспанії.