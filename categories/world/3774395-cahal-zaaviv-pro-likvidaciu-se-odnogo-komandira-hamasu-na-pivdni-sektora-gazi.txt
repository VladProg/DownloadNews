Армія оборони Ізраїлю у неділю, 15 жовтня, вбила на півдні сектора Гази одного з високопоставлених командирів бойовиків ХАМАС Муатаза Іда.

Про це пише The Times of Israel, передає Укрінформ.
Зазначається, що Муатаз Ід, керівник південного округу національної безпеки терористичного угруповання, загинув внаслідок авіаудару на півдні Гази.
Військові також повідомляють, що у неділю загалом були атаковані понад 250 об'єктів у Газі, переважно в північній частині.

חוסל מפקד המחוז הדרומי בביטחון הלאומי של חמאס; צה"ל ממשיך לתקוף מטרות רבות בצפון רצועת עזה

מטוסי קרב, מסוקי קרב וכלי טיס של צה"ל ממשיכים לתקוף בעוצמה יעדי טרור ברצועת עזה. במהלך היום צה"ל תקף כ-250 מטרות צבאיות כאשר מרביתן בצפון הרצועה >> pic.twitter.com/3JYMMjvjL1
— צבא ההגנה לישראל (@idfonline) October 15, 2023

Серед цілей ЦАХАЛ були військові штаби ХАМАС і Палестинського ісламського джихаду, наглядові пункти та кілька місць запуску ракет.
Як раніше повідомляло агентство, у неділю армія оборони Ізраїлю ліквідувала командира бойовиків ХАМАС Біллала аль-Кедру, який керував жорстокими нападами на кібуци на кордоні з сектором Гази.