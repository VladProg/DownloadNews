На території Куйбишевського нафтопереробного заводу в російському місті Самара стався вибух.

Як передає Укрінформ, про це повідомив у Телеграмі депутат Державної думи РФ Олександр Хінштейн.
"На території Куйбишевського нафтопереробного заводу у Самарі сьогодні стався вибух. За попередньою версією, було закладено вибуховий пристрій. Серйозних руйнувань, а також постраждалих немає", - написав він.
У наступному повідомленні він зазначив, що завдяки діям органів ФСБ, імовірного організатора вибуху на території Куйбишевського НПЗ було затримано в Оренбурзькій області при спробі виїхати за межі РФ.
За попередньою інформацією, затриманий "раніше переїхав до Росії з території України".
Як повідомлялося, сьогодні у центрі російського міста Таганрог вибухнула ракета. Наразі відомо про п’ятнадцятьох поранених, жертв, поки що, не зафіксовано.
Фото ілюстративне, Олександр Гіманов