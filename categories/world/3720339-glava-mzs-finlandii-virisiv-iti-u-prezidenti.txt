Міністр закордонних справ Фінляндії Пекка Хаавісто заявив, що братиме участь у виборах президента, які відбудуться у 2024 році.

Про це повідомляє Yle, передає Укрінформ.
Хаавісто сказав на пресконференції, що погодився на пропозицію виборчого об'єднання висунути свою кандидатуру на участь у президентських виборах наступного року.
Відповідно до законодавства Фінляндії, для формування виборчого об'єднання потрібна підтримка щонайменше 20 тисяч виборців.
Перший тур президентських виборів відбудеться 28 січня 2024 року.
65-річний Пекка Хаавісто обіймає посаду міністра закордонних справ з літа 2019 року. Він уже висував свою кандидатуру на президентських виборах 2012-го и 2018 року.