Британський принц Вільям під час неоголошеної поїздки до Польщі зустрівся у Варшаві з українськими біженцями.

Про це принц Уельський розповів в соцмережах, передає Укрінформ.
Принц Вільям повідомив, що відвідав один з притулків у польській столиці, де мешкають близько 300 українських жінок та дітей. Він розмістив фото та відео спілкування з українцями.













Переглянути цей допис в Instagram






















Допис, поширений The Prince and Princess of Wales (@princeandprincessofwales)



“Привітна громада та волонтери багато роблять для того, щоб допомогти тим, хто потребує цієї допомоги. Це завдяки їхній праці 300 українських жінок і дітей, які перебувають в цьому осередку, можуть знайти прихисток після досвіду, пов’язаного з війною”,- написав принц.
Під час відвідання осередку для українців його супроводжував мер Варшави Рафал Тшасковський.
У четвер принц Вільям зустрівся з президентом Польщі Анджеєм Дудою. Як повідомив у соцмережах президент РП, темою розмови була гуманітарна допомога Україні.
Як повідомляв Укрінформ, у середу принц Вільям разом з міністром національної оборони Польщі Маріушем Блащаком відвідав 3-ю бригаду Сил територіальної оборони у Жешуві, де оглянув техніку і зустрівся з британськими та польськими військовими.