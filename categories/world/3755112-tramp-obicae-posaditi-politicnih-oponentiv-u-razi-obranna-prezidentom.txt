Експрезидент Дональд Трамп заявив, що посадить за ґрати своїх політичних опонентів, якщо знову стане президентом.



Як передає Укрінформ з посиланням на The Guardian, про це він сказав у інтерв’ю праворадикальному телеведучому Гленну Беку.

Той нагадав Трампу його передвиборчу обіцянку «посадити» Гілларі Клінтон – його опонентку на виборах 2016 році.
«Немає вибору, оскільки вони роблять таке з нами», - сказав Трамп, відповідаючи на запитання, чи не шкодує, що не виконав своєї обіцянки.
Він заявив, що за звинуваченнями проти нього стоїть президент Джо Байден. Хоча насправді всі вони висунуті незалежними від Білого дому прокурорами: 44 - спеціальним радником Міністерства юстиції Джеком Смітом, 34 - окружним прокурором Мангеттена Елвіном Бреггом і 13 - окружним прокурором округу Фултон штату Джорджія Фані Вілліс.
Також у зв'язку з розслідуванням його бізнес-справ Трамп заявив, що демократи та інші його опоненти є «хворими людьми, злими людьми».
За чотирма обвинувальними висновками Тромпові висунуто 91 кримінальне звинувачення, пов'язане зі спотворенням результатів виборів, неналежним зберіганням таємної інформації та виплатою грошей за мовчання порнозірці. Він заперечує свою провину і стверджує, що став жертвою політичного переслідування. Судові процеси заплановано на наступний рік.
Однак судимість не завадить Трампу балотуватися.
Фото: BRANDON BELL/GETTY IMAGES