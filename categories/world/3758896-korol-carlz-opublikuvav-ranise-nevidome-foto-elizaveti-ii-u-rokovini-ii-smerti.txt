Король Чарльз III оприлюднив улюблену фотографію своєї матері Єлизавети II, аби відзначити перші роковини її смерті.

Про це повідомляє ВВС, передає Укрінформ.
«Відзначаючи перші роковини смерті Її Величності та мого престолу, ми з великою любов’ю згадуємо її довге життя, віддану службу та все, що вона значила для багатьох із нас», – заявив Чарльз.
Монарх також оприлюднив фото, де Єлизавета ІІ зображена на офіційному портреті у 1968 році у віці 42 років. Це фото було зроблене фотографом Сесілом Бітоном 16 жовтня 1968 року і ніколи раніше не публікувалося.

Єлизавета II померла у віці 96 років у замку Балморал 8 вересня минулого року. Це сталося всього через кілька місяців після її платинового ювілею – 70 років на троні.
Її наступником на троні став син – Чарльз ІІІ.
Як повідомляв Укрінформ, напередодні перших роковин смерті британської королеви Єлизавети ІІ поблизу Букінгемського палацу у Лондоні відбувся парад коргі.
Фото: The Royal Family