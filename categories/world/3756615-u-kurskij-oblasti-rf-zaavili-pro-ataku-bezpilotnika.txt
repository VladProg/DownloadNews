Влада Курської області РФ заявила про атаку безпілотника, через яку сталося займання нежитлового приміщення в місті Курчатове.

Як передає Укрінформ, про це повідомив губернатор Курської області Роман Старовойт у Телеграмі.
«Унаслідок атаки українського безпілотника зафіксовано загоряння нежитлової будівлі в місті Курчатові. Силами пожежників його ліквідовано. Постраждалих немає, на місці працюють силові структури», - йдеться у повідомленні.
Як повідомляв Укрінформ, у Москві в ніч на неділю скасували понад 20 авіарейсів та евакуювали вокзал через повідомлення про загрозу вибуху.