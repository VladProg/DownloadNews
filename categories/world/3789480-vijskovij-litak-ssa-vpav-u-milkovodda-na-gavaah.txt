Американський військовий літак перелетів злітну смугу на одній із гавайських військових баз та опинився частково підтопленим, потрапивши на мілководдя.

Як повідомляє Укрінформ, про це пише Hawaii News Now.

“Великий американський військовий літак потрапив на мілководдя затоки Канеоху в понеділок пообіді після того, як перелетів посадкову смугу на базі морських піхотинців на Гаваях”, - йдеться у матеріалі.

Зазначається, що інцидент трапився із літаком Р-8 “Посейдон” під час посадки.
“Після аварії, літак було видно частково підтопленим у мілкій воді”, - стверджує Hawaii News Now.

На борту повітряного судна перебувало дев’ятеро людей й усі вони дісталися до берега неушкодженими.
“За словами військових, екіпаж проводив “рутинне тренування”, - зауважує видання.

Наразі триває розслідування інциденту.

Нагадаємо: Р8 “Посейдон” - це військовий літак для повітряної розвідки й патрулювання.