П'ятеро українців постануть перед російським судом за звинуваченнями в участі у терористичному угрупованні.

Як передає Укрінформ, про це повідомляє Sky News.
Як зазначається, людей, особи яких не встановлені, перевезли з окупованого росією Мелітополя до Криму.
Звідти їх етапували до московського ШІЗО "лефортово".
Українців звинувачують у плануванні вибухів у місцях дислокації російських військ та в пунктах роздачі гуманітарної допомоги.
За даними російських державних ЗМІ, силовики знайшли вибухівку в автомобілі, що належить одному з підозрюваних. Окрім того, сховища зі зброєю, боєприпасами та гранатами нібито були знайдені в підвалах, гаражах, а також під купами сміття та надгробками на кладовищах.
Як повідомляв Укрінформ, заочно судитимуть генерал-лейтенанта російської федерації, який наказував обстрілювати цивільних у Донецькій області і керував штурмом «Азовсталі».