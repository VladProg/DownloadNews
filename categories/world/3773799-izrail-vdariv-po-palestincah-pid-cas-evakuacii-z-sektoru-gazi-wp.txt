Під час ізраїльскої атаки на сектор Гази на дорозі загинули десятки людей, які евакуювалися, і понад 200 поранені.

Як передає Укрінформ, про це повідомляє The Washington Post з посиланням на Міністерство охорони здоров’я Палестини в секторі Гази.
У відомтсві зазначили, що уздовж дороги Салах Аль-Дін розкидані тіла, у тому числі кількох маленьких дітей. Від охоплених вогнем автомобілів здіймається чорний дим.
Як повідомляв Укрінформ, армія Ізраїлю 13 жовтня заявила, що піхота і танки здійснили рейди в Газі для боротьби з бойовиками, знищення зброї та отримання інформації про місця перебування заручників, захоплених бойовиками палестинського екстремістського угруповання ХАМАС під час атак 7 жовтня.


Фото: Loay Ayyoub/Тhe Washington Post