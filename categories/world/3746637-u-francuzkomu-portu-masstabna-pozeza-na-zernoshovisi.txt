У районі портового міста Ла-Рошель на заході Франції сталася масштабна пожежа на зерносховищі.

Про це повідомляє Reuters, передає Укрінформ.
Оператор сховища SICA Atlantique заявив, що пожежу вдалося взяти під контроль, а вогонь не пошкодив зерно, що зберігалося в елеваторах.
Місцева влада раніше повідомляла, що загорілися чотири елеватори.
На місці масштабної пожежі перебувають 70 пожежників, до них підтягується підкріплення.
Інших деталей інциденту поки немає.


#BREAKING #France Grain elevators caught fire in La Rochelle, France. The price of grain is likely to go up against this background pic.twitter.com/FDlngva4RU
— National Independent (@NationalIndNews) August 10, 2023


Ла-Рошель є одним із найбільших терміналів Франції для експорту зерна. Об'єкт знаходиться на узбережжі Біскайської затоки.
Як повідомляв Укрінформ, внаслідок вибуху в порту Деріндже, що на північному заході Туреччини, постраждали 12 людей, чотирьох із них вчора виписали з лікарні, двоє досі перебувають у важкому стані. Один із постраждалих помер у лікарні внаслідок отриманих травм.
За словами губернатора провінції Коджаелі, розслідування інциденту триває, попередньо причиною вибуху вважають небезпечну концентрацію зернового пилу в силосах.
Фото: Jean-Christophe Sounalet / “Sud Ouest”