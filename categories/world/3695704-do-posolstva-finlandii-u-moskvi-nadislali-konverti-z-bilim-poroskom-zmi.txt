У четвер, 13 квітня, до посольства Фінляндії у москві було відправлено конверти, в яких знайшли невідомий білий порошок.

Як передає Укрінформ, про це повідомляє Yle.
Йдеться про три конверти, адресовані фінським дипломатам.
російська поліція перебувала в будівлі посольства для розслідування того, що сталося. Невідому речовину з конвертів відправили на перевірку.
У МЗС Фінляндії у четвер увечері не змогли прокоментувати подію.
Зазначається, що у грудні минулого року посольство Фінляндії в москві зазнало нападу.
Як повідомляв Укрінформ, у четвер у москві співробітникам французького посольства в росії надійшла посилка з кістками.
Фото: Lehtikuva