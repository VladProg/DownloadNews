Генеральний секретар ООН Антоніу Гутерреш засудив початок бойових дій у Судані між регулярною армією та силами швидкого реагування.

Як передає Укрінформ, про це він написав у Твіттері.
"Я засуджую початок бойових дій між Силами швидкого реагування та Збройними силами у Судані.Я співпрацюю з Африканським Союзом та лідерами в регіоні та підтверджую відданість ООН підтримці народу Судану", - написав Гутерреш.
Як повідомляв Укрінформ, 15 квітня після кількох днів напруженості між армією Судану та Силами швидкого реагування (RSF) в Хартумі пролунали вибухи й стрілянина. Суперечка зосереджена навколо запропонованого переходу країни до цивільного правління.
Відомо про загибель у Судані двох людей внаслідок влучання снаряда в пасажирський літак. Про призупинення польотів до Хартума вже заявилидержавна авіакомпанія Saudi Arabian Airlines і Національний авіаперевізник Єгипту EgyptAir.
Фото: ОП