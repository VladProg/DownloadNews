Папа Римський Франциск у п’ятницю вранці скасував денну аудієнцію, оскільки у нього лихоманка, повідомили у Ватикані.

Як передає Укрінформ, про це повідомляє ANSA.
«Через лихоманку Папа Франциск не прийняв (нікого – ред.) сьогодні вранці на аудієнції», – повідомили у пресслужбі Ватикану.
Як зазначає Reuters, патріарх виглядав втомленим на зустрічі зі студентами біля Ватикану у четвер вдень.
Жодна із запланованих подій Папи Франциска не була скасована, і він має очолити месу на честь П’ятидесятниці у неділю на площі Святого Петра у Ватикані.
Невідомо, чи буде він проводити приватні аудієнції у суботу.
У Франциска, який став Папою Римським 10 років тому, відсутня частина однієї з легень, її видалили йому ще у молодості у рідній Аргентині.
Як повідомляв Укрінформ, 29 березня Папу Римського Франциска госпіталізували до римської лікарні через респіраторну інфекцію. 1 квітня Папа Франциск був виписаний.