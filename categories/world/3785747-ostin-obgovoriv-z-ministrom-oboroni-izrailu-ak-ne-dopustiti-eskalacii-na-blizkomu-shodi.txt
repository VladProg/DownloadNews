Міністр оборони США Ллойд Остін провів телефонні переговори з ізраїльським колегою Йоавом Галантом щодо операції ЦАХАЛ проти бойовиків ХАМАС, а також запобігання подальшій ескалації в регіоні.

Про це йдеться в офіційному повідомленні Пентагону, оприлюдненому за результатами розмови двох міністрів, передає Укрінформ.
«Міністр (Остін – ред.) підтвердив право Ізраїлю на самооборону та вкотре наголосив на важливості захисту цивільного населення, а також надання гуманітарної допомоги», - поінформували в Міноборони США.
Крім того, зазначається, що під час розмови глава Пентагону «наголосив на необхідності стримування конфлікту в Газі та уникнення ескалації в регіоні».
Як повідомляв Укрінформ, Армія оборони Ізраїлю в суботу заявила про ліквідацію командира ХАМАС, який тримав у заручниках майже тисячу жителів Гази в лікарні Рантісі.
Фото: picture alliance / NurPhoto