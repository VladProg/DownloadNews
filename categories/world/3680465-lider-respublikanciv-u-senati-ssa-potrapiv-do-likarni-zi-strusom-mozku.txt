Сенатор Мітч Макконнелл, який очолює республіканську меншість у верхній палаті парламенту США, дістав струс мозку внаслідок падіння, його забрали до лікарні.

Про це повідомляє Укрінформ із посиланням на The New York Times.
Інцидент стався у Вашингтоні під час приватної вечірки зі збору коштів у готелі Waldorf Astoria, який належав експрезиденту Дональду Трампу.
Зазначається, що з 81-річним Макконнеллом, який накульгує після перенесеного в дитинстві поліомієліту, таке траплялося й раніше.
Як зауважує видання, останнім часом декілька сенаторів були відсутні в Конгресі через проблеми зі здоров'ям.
Зокрема, демократ Джон Феттерман протягом кількох тижнів проходить лікування від клінічної депресії.