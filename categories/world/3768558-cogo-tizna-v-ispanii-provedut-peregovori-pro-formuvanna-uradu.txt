Король Іспанії Феліпе VI закликав політичні партії провести нові консультації щодо формування уряду після невдалої спроби лідера консерваторів Альберто Нуньєса Фейхо стати прем'єр-міністром.

Про це передає Укрінформ із посиланням на "Європейську правду".
Феліпе VI запросив представників партій на консультації в понеділок і вівторок (2-3 жовтня), повідомляє DPA з посиланням на іспанську королівську резиденцію.
Очікується, що король доручить нинішньому прем’єру Педро Санчесу сформувати уряд.
Нагадаємо: минулої середи лідера консерваторів Нуньєс Фейхоо провалив першу спробу очолити уряд Іспанії, а у п'ятницю йому не вдалось сформувати уряд і з другої спроби.
Водночас Педро Санчес заявляв, що розпочне свою власну процедуру, щоб сформувати новий прогресивний уряд.