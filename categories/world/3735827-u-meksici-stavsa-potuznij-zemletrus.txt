Поблизу південно-західного узбережжя Мексики, біля узбережжя Чіапаса, 14 липня стався землетрус магнітудою 6,3.

Про це повідомляє Геологічна служба США, передає Укрінформ.
Зазначається, що епіцентр був на глибині 35 км.
Загрози цунамі не оголошено.
Інформація про завдану внаслідок землетрусу шкоду чи постраждалих не надходила.
Як повідомляв Укрінформ, біля індонезійського острова Ява стався потужний землетрус магнітудою 6,4, внаслідок якого щонайменше 10 людей дістали поранення, одна людина померла від серцевого нападу.