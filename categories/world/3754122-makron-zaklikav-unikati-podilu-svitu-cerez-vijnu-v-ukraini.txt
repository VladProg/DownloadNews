Президент Франції Еммануель Макрон наголосив на необхідності «уникати поділу світу» через війну в Україні в той час, коли багато країн Глобального Півдня досі відмовляються засудити російську агресію.

Як передає Укрінформ, про це він сказав під час виступу на щорічній конференції послів Франції, повідомляє France24.
«Ми повинні уникати наративу, який стверджує: це війна Європи (Європейського континенту - ред.), нас це не стосується», — сказав Макрон.
«Франція також прагне бути надійним партнером на геополітичному фронті», - додав він.
Як повідомляв Укрінформ, президент Франції Еммануель Макрон у липні на саміті НАТО в Литві закликав Ізраїль та інші країни-члени ООН посилити надання допомоги Україні.
11 липня Макрон заявив, що Франція відправить Україні ракети великої дальності SCALP, які є аналогом британської Storm Shadow.