Секретар Ради безпеки РФ Микола Патрушев заявив, що у жовтні голова КНР Сі Цзіньпін може провести переговори в Пекіні з президентом Росії Володимиром Путіним.

Як передає Укрінформ, про це повідомляє ТАСС з посиланням на хід російсько-китайських консультацій зі стратегічної безпеки.
«У жовтні розраховуємо на ґрунтовні двосторонні переговори президента Росії Володимира Путіна з головою КНР Сі Цзіньпіном у Пекіні в рамках участі глави російської держави у заходах міжнародного форуму «Один пояс - один шлях», - сказав Патрушев.
Як повідомляв Укрінформ, 18-21 вересня в Москві пройде 18-й раунд китайсько-російських стратегічних консультацій з питань безпеки з участю міністра закордонних справ Китаю Ван Ї.