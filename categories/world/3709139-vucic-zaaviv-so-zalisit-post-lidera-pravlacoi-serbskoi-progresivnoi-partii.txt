Президент Сербії Александар Вучич заявив журналістам, що незабаром піде у відставку з поста лідера правлячої Сербської прогресивної партії (SPP).

Про це повідомляє Novinite, передає Укрінформ.
Зазначається, що з`їзд партії запланований на 26 травня.
«Через кілька днів я вже не буду головою політичної партії... Я все поясню людям на цьому великому з'їзді», - сказав Вучич.
За його словами, з`їзд має стати найбільшим в історії Сербії та ухвалити важливі рішення для партії та країни.
Вучич очолював Сербську прогресивну партію з 2012 року. У 2014–2017 роках він обіймав посаду прем'єр-міністра Сербії. Президентом Сербії він є з 2017 року.


Фото: www.novinite.com