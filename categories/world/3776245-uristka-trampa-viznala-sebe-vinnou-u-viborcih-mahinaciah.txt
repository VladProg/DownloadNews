Юристка Сідні Пауел визнала свою провину у незаконному втручанні в виборчий процес з метою зміни результатів голосування на користь тодішнього президента США Дональда Трампа.

Як повідомляє Укрінформ, про це пише АР.

“Вона визнала себе винною у вчиненні шести злочинів, які стосувалися змови з метою навмисного втручання у виконання виборчих обов'язків”, - йдеться у матеріалі.

Зазначається, що мова йде про президентські вибори США 2020-го року в штаті Джоржия, результати яких були критично важливими для Дональда Трампа.
“У рамках угоди, вона відбуде шість років випробувального терміну, виплатить 6 тис. дол штрафу й напише лист-вибачення до штату Джорджия та його мешканців. Вона також зробила заяву для прокурорів й погодилися правдиво свідчити проти співвідповідачів під час майбутніх судових процесів”, - зазначає АР.

Агентство зауважує, що визнання Пауел провини та згода на співпрацю зі слідством робить її найбільш високопоставленою особою, яка допомагає прокуратурі розслідувати намагання Трампа змінити результати виборів.
“Її співпраця у справі й участь у стратегічних перемовинах загрожує викриттям колишньому президенту та дає розуміння того, що він говорив й казав у критично важливий період після виборів”, - стверджується у статті.
Як відомо, Дональду Трампу у США висунули обвинувачення у чотирьох кримінальних справах.

У Флориді його звинуватили у неналежному поводженні з секретними документами після звільнення з посади президента. У Вашингтоні – у спробах скасувати свою поразку на президентських виборах 2020 року. У штаті Джорджія – у спробах скасувати результати виборів. У Нью-Йорку – у виплаті грошей порноакторці.