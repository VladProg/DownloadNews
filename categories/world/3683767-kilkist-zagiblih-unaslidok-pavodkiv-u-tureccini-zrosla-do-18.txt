Кількість загиблих внаслідок паводків у Туреччині сягнула 18 осіб.

Про це повідомив міністр внутрішніх справ Сулейман Сойлу, передає власкор Укрінформу.
«18 осіб загинули внаслідок повені, у тому числі 16 у Шанлиурфі та двоє в Адиямані», - сказав міністр.
Пошуково-рятувальні роботи тривають у районах Бозова та Тут.
Міністр також попередив про те, що вода у водопровідній системі у провінції Шанлиурфі є технічною та не може використовуватися для пиття та приготування їжі.
Як повідомляв Укрінформ, раніше турецькі метеорологи закликали жителів півдня, заходу та центральної частини країни до обережності через сильні пориви вітру, урагани, зливи, шторми на морі.
Фото: AA