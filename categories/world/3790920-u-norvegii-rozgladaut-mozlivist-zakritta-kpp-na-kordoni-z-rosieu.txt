Норвегія розглядає можливість закриття свого єдиного пункту пропуску на кордоні з Росією, якщо стикнеться з напливом мігрантів.

Про це повідомляє CNBC, передає Укрінформ.
Прем'єр-міністр Норвегії Йонаса Гар Стере, відповідаючи під час пресконференції на запитання про готовність наслідувати приклад Фінляндії і закрити кордон з Росією, сказав: "Якщо це буде необхідно".
Він додав, що Норвегія уважно стежить за ситуацією у Фінляндії й Естонії.
Як повідомляв Укрінформ, уряд Фінляндії 22 листопада ухвалив рішення закрити майже всі прикордонні переходи з РФ. На КПП «Вартіус», що на кордоні з Росією, почали зводити тимчасові огорожі у прикордонній зоні на тлі напливу мігрантів.
Естонія також звинуватила Росію у привезенні мігрантів до свого кордону з метою підірвати національну безпеку.