На одному з іспанських Канарських островів евакуювали понад 2000 людей внаслідок лісової пожежі, яка «вийшла з-під контролю».

Як передає Укрінформ, про це повідомляє Associated Press.
«Пожежа поширюється дуже швидко. Вона вийшла з-під контролю», – заявив президент Канарських островів Фернандо Клавіхо.
Лісова пожежа на острові Ла-Пальма вже охопила площу близько 4500 гектарів.
Він висловив стурбованість, що ситуація може погіршитися через посилення спеки та засухи.
За словами Клавіхо, нині до гасіння пожежі залучили 10 літаків.

Як повідомлялося, пожежа спалахнула вранці у суботу в Ель-Пінар-де-Пунтагорда, лісистій місцевості, розташованій в північній частині Канарського острова Ла Пальма. Причина пожежі ще не встановлена.
Пожежа вже знищила щонайменше 11 будинків. Раніше повідомлялося про 500 евакуйованих з острова Ла-Пальма.
Фото: Europа Press