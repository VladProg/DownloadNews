Землетрус силою 3,9 бала стався на південному сході Туреччини, у провінції Мугла.

Про це повідомляє Укрінформ із посиланням на Директорат із ліквідації наслідків стихійних лих і надзвичайних ситуацій (AFAD).
“Землетрус силою 3,9 бала стався у районі Ула провінції Мугла, що на південному сході Туреччини о 23.38 за місцевим часом (однаковий з київським - ред.)”, - повідомив AFAD.
Епіцентр землетрусу знаходився на глибині 6,99 км.
Як повідомляв Укрінформ, на грецькому острові Еввія у суботу стався землетрус магнітудою 4,5.