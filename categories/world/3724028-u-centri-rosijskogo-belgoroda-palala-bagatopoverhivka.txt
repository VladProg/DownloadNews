У центрі російського міста Бєлгород у суботу вночі виникла пожежа у житловій багатоповерхівці.

Пожежу підтвердив губернатор регіону В’ячеслав Гладков, передає Укрінформ.
«У Бєлгороді горить покрівля житлового будинку у районі Свято-Троїцького бульвару. За попередніми даними, пожежа виникла в котельні, розташованій на даху. На місці працюють пожежні розрахунки», – написав він у Telegram.
Що стало причиною пожежі наразі невідомо. З кадрів, які поширюють у мережі, видно, що будинок висотний із панорамним оглядом, а з охопленого вогнем даху падають будівельні конструкції.

Згодом Гладков повідомив, що пожежу вдалось загасити. Попередньо сталося займання "декоративного купола будівлі".
Як раніше повідомляло агентство, на Росії сталася масштабна пожежа на складі для зберігання пуху.