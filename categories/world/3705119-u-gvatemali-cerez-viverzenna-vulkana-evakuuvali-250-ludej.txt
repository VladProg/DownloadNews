Близько 250 осіб були евакуйовані з домівок на схилах вулкана "Фуего" у Гватемалі.

Як передає Укрінформ, про це повідомляє AP.
Близько 250 осіб були евакуйовані в четвер зі схилів Вогняного вулкана в Гватемалі. Розпечене каміння та попіл загрожують території, яка вже зазнавала руйнувань через смертоносне виверження у 2018 році.
Рятувальники повідомили, що мешканців села Панімаче розмістили у тимчасових притулках.
Гватемальська служба з надзвичайних ситуацій повідомила, що вулкан викидає попіл, від чого можуть постраждати до 100 000 людей у громадах навколо вершини.
Вулкан "Фуего" заввишки 3 763 метри є одним з найактивніших у Центральній Америці. У 2018 році його виверження забрало життя 194-х людей, ще 234 особи зникли безвісти.
Фото: CGTN