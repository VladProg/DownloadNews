У Туреччині проведені розслідування причетності 997 обвинувачених до неякісної забудови, що призвело до великої кількості жертв внаслідок землетрусів.

Про це повідомляє Укрінформ із посиланням на TRT Haber.
“Загалом 247 підозрюваних, у тому числі 93 підрядників, 123 будівельників, 13 власників будівель і 18 осіб, які внесли зміни в конструкції будівель, були заарештовані в ході розслідування щодо зруйнованих будівель або порушення зонування в провінціях, які постраждали від землетрусів у Кахраманмараші”, - повідомляє телеканал.
Загалом у результаті проведених розслідувань було доведено провину 997 підозрюваних. Окрім 247 заарештованих, 322 підозрюваних взято під судовий контроль, на 198 підозрюваних видано ордери на арешт та 102 особам призначено тримання під вартою. Також 9 підозрюваних перебувають за кордоном, 35 підозрюваних померли. 82 відпустили після надання свідчень.
За останніми даними, внаслідок землетрусів у Туреччині загинули 45 968 людей, 108 068 отримали травми.
Фото: AA