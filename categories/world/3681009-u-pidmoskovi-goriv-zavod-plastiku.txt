У московській області росії загорівся цех з виробництва пластику.

Про це повідомляє мнс рф у Телеграмі, передає Укрінформ.

Займання сталося у будівлі з виробництва пластику за адресою вулиця Майора Алексєєва 29, будівля 101.

Пожежа охопила площу в 5 тисяч кв.м. Під час займання обвалилася покрівля.
Зазначається, що до ліквідації пожежі залучили 55 осіб та 17 одиниць техніки. Інформація про постраждалих не надходила.
Станом на 02:35 пожежу локалізовано. О 06:03 розпочато ліквідацію відкритого горіння.
Як повідомляв Укрінформ, минулого тижня у підмосковному місті видне стався вибух у цеху московського коксогазового заводу.