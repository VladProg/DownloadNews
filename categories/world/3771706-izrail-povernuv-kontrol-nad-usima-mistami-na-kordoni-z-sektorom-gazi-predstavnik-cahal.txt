В Армії Ізраїлю (ЦАХАЛ) заявили, що їм вдалося повернути під контроль усі населені пункти на кордоні з Газою.

Про це повідомив представник ЦАХАЛ, контрадмірал Даніель Хагарі передає Укрінформ з посиланням на The Times of Israel.
Хагарі зазначив, що кордон з Газою буде фізично захищено танками, які підтримуватимуть бойові гелікоптери та безпілотники.
За його словами, армія евакуювала мешканців 15 із 24 міст на кордоні та продовжить евакуацію інших протягом найближчого дня.
За його словами, наразі в жодному зі звільнених міст бойових дій немає.
Як повідомлялося, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися на територію країни, одночасно завдаючи масованого ракетного удару.
Внаслідок атак ХАМАС в Ізраїлі загинули понад 700 людей. Серед загиблих - дві громадянки України.
Ізраїль офіційно оголосив стан війни, уперше з часів війни Судного дня 1973 року.
Фото: АА