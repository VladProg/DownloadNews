Уряд Норвегії продовжить присутність своїх збройних сил в рамках місії НАТО у Литві до 2024 року.

Як передає Укрінформ, про це повідомляє The Guardian.
У заяві уряду країни зазначається, що збройні сили Норвегії є частиною Розширеної передової присутності НАТО в Литві з 2014 року, вона складається з близько 150 осіб.
У понеділок влада Канади пообіцяла розгорнути у Латвії ще 1200 військовослужбовців в межах плану НАТО щодо посилення власних військових підрозділів, залучених для стримування російської агресії в Балтійському регіоні.
Як повідомлялося, 11-12 липня у Вільнюсі відбудеться саміт НАТО, під час якого Україна прагне отримати чіткі гарантії безпеки та зрозумілу перспективу членства в Альянсі.