В Аргентині сьогодні, у неділю, 22 жовтня, відбувається голосування на президентських виборах, на яких домінуючим чинником є обурення виборців - через десятиліття економічного занепаду та рекордної інфляції.

Як передає Укрінформ, про це повідомляє Buenos Aires Times.
Громадяни по всій країні почали голосувати в неділю о 8 ранку за місцевим часом. Близько 35,8 мільйона виборців мають право проголосувати, і кожен бажаючий має зробити це до 18:00.
Оскільки інфляція в Аргентині становить 138 відсотків на рік, 40 відсотків населення живе у бідності, а середній клас, поставлений на коліна, тому, багато виборців невдоволені традиційними партіями, які вони вважають винними у своїх стражданнях.
Щоб уникнути другого туру виборів 19 листопада, переможець повинен здобути 45 відсотків голосів або 40 відсотків з різницею 10 балів або більше від найближчого суперника.
Економічні негаразди висунули політичного аутсайдера Хав’єра Мілея у лідери напруженої виборчої гонки.
Мілей, економіст-лібертаріанець, який створив свою партію La Libertad Avanza лише у 2021 році, здивував більшість місцевих експертів та соціологів, коли він вирвався в лідери виборчої гонки, вигравши праймеріз та здобувши 30 відсотків голосів.
Мілей - "анархо-капіталіст", заманює виборців своїм образом на телебаченні та у соціальних мережах. Він пообіцяв "закрутити гайки" Центральному банку та відмовитися від національної валюти - песо на користь долара США
Як повідомлялося, у серпні з Аргентини вирушила чотирнадцята партія гуманітарної допомоги для України, яка складалася з продуктів харчування, велосипедів для людей з обмеженими можливостями, ліків і таблеток для очищення води.