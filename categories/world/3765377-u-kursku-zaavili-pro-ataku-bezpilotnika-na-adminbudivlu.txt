Губернатор Курської області (РФ) Роман Старовойт заявив, що адміністративну будівлю у центрі Курська атакував безпілотник.

Про це він повідомив у Tелеграмі, передає Укрінформ.
"У Курську український безпілотник атакував адміністративну будівлю у Центральному окрузі. Незначною мірою постраждав дах. Працівники оперативних служб виїхали на місце", - йдеться у дописі.
Згодом на Tелеграм-каналі ASTRA з'явилась інформація, що йдеться про будівлю Управління ФСБ по Курській області.
Курськ 24 вересня відзначає день міста.
Як повідомлялося, Міноборони РФ заявляло, що у ніч проти 22 вересня російська ППО знищила два "українські безпілотники" над акваторією Чорного моря поблизу південно-східного узбережжя Криму і в Туапсинському районі Краснодарського краю.
Фото ілюстративне