Філіппінські правоохоронці виявили партію метамфетаміну на 74 млн доларів, яка була захована у чайних пакетиках.

Як передає Укрінформ, про це повідомляє AP.
За словами офіційних осіб, вилучена партія наркотиків у північному місті Багіо оцінюється в 4 мільярди песо (74 мільйони доларів), і стала однією з найбільших в країні за останні роки.
Зазначається, що президент країни Фердинанд Маркос-молодший, який обійняв посаду в червні минулого року, пообіцяв продовжувати боротьбу з нелегальними наркотиками, що проводилася його попередником, у результаті якої тисячі підозрюваних у наркотиках були вбиті, але зауважив, що цього разу це буде зроблено «по-іншому» та буде більше зосереджено на реабілітації наркозалежних.
За часів колишнього президента Родріго Дутерте понад 6 000 підозрюваних у торгівлі наркотиками були нейтралізовані під час протистояння з правоохоронними органами.
Широкомасштабні вбивства викликали занепокоєння західних урядів, у тому числі Сполучених Штатів.
Крім цього, Міжнародний кримінальний суд розпочав розслідування за статтею злочини проти людства.
Як повідомляв Укрінформ, спільна операція правоохоронних органів США та Австралії увінчалася перехопленням 2,4 тонни кокаїну на борту судна біля узбережжя Південної Америки, яке прямувало до Австралії.