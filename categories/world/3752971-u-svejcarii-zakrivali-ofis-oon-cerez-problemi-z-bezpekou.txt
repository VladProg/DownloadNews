Офіс Організації Об’єднаних Націй у Женеві відновив роботу після тимчасового закриття у п’ятницю, 25 серпня, через проблему з безпекою.

Як передає Укрінформ, про це повідомляє Reuters.
«Повідомляємо, що проблему у Палаці націй наразі вирішено. Усі точки доступу знову відкрито», – йдеться у повідомленні організації.
ООН поновила роботу своєї європейської штаб-квартири у Женеві, Швейцарія, після її тимчасового закриття унаслідок вторгнення на територію офісу.
Пізніше речник ООН заявив, що закриття швейцарського офісу було пов’язане із «вторгненням на периметр» вранці п’ятниці.
Зазначається, що будівля Палацу націй включає Раду ООН з прав людини та є центром для дипломатів, гуманітарних працівників і державних чиновників.
Як повідомляв Укрінформ, генеральний секретар організації Антоніу Гутерреш заявив, що ООН віддана суверенітету, незалежності, єдності та територіальній цілісності України в межах її міжнародно визнаних кордонів.
Фото: un.org