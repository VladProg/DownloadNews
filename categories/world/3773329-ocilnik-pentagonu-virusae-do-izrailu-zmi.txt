Міністр оборони США Ллойд Остін відвідає у п'ятницю Ізраїль, де зустрінеться з прем'єром Біньяміном Нетаньягу, главою міноборони Йоавом Галланом та іншими посадовцями.

Як передає Укрінформ, про це повідомляє Politico з посиланням на власні джерела.
За інформацією видання, Остін поїде до Ізраїлю з Брюсселя, де зустрічався з колегами для обговорення допомоги Україні у форматі «Рамштайн».
Зазначається, що Пентагон працює над задоволенням прохання Ізраїлю про передачу високоточних бомб малого діаметра та спорядження, що перетворює некеровані бомби на високоточні.
Як повідомлялося, у четвер Ізраїль відвідав держсекретар США Ентоні Блінкен, який також зустрівся з Нетаньягу та ізраїльськими урядовцями.
Фото: АА