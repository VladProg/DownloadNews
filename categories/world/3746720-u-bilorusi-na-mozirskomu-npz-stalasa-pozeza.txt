У Білорусі на Мозирському нафтопереробному заводі сталася пожежа з факельним горінням.

Про це повідомляє МНС Білорусі у Телеграмі, передає Укрінформ.
«Рятувальники ліквідували факельне горіння із засувки установки з виробництва бензину на території ВАТ «Мозирський НПЗ» у м. Мозир Гомельської області. Постраждалих немає. Причина загоряння встановлюється», - йдеться у повідомленні.

Як повідомляв Укрінформ, Служба безпеки України має дані, що свідчать про підготовку росіянами масштабної провокації "під чужим прапором" на стратегічному об’єкті Білорусі – Мозирському нафтопереробному заводі.
За наявною інформацією, підготовкою теракту займається диверсійно-розвідувальна група із кадрових військових збройних сил Російської Федерації та співробітників російських спецслужб, яких відправили на територію Білорусі під виглядом "вагнерівців".