Вранці у вівторок літак ватажка ПВК "Вагнер" Євгена Пригожина приземлився у Білорусі.

Як передає Укрінформ, про це повідомляє у Teлеграмі Беларускі Гаюн.
Моніторингова група повідомила, що бізнес-джет Євгена Пригожина (рег. номер RA-02795) здійснив посадку на військовому аеродромі Мачулищі під Мінськом о 07:40.
У доповненні до цієї інформації зазначається, що ще один бізнес-джет прилетів з Росії.
Бізнес-джет BAe 125-800B з рег. номером RA-02878 вилетів із Санкт-Петербурга та приземлився на військовому аеродромі Мачулищі о 7:58.


Як повідомляв Укрінформ, напередодні держсекретар США Ентоні Блінкен заявив, що військовий заколот найманців з ПВК «Вагнер» на чолі з Пригожиним проти Кремля продемонстрував «тріщини» у владі Путіна. Водночас глава американської дипломатії висловив упевненість, що фінальний акт розвитку ситуації в Росії ще попереду.