У білорусі винесено вироки правозахисникам, керівникам Правозахисного центру «Вясна» - від 7 до 10 років. Максимальний термін отримав співлауреат Нобелівської премії миру 2022 року Алесь Беляцький.

Як передає Укрінформ, про це повідомляє ТГ-канал «Вясни».
«Суддя Марина Запасник вирішила, що вину правозахисників за ч. 4 ст. 228 КК («контрабанда організованою групою») та ч. 2 ст. 342 КК («фінансування групових дій, що грубо порушують громадський порядок») повністю доведено», - йдеться у повідомленні.
Голова «Вясни» нобелівський лауреат Алесь Беляцький отримав 10 років в'язниці; заступник голови ПЦ та віцепрезидент FIDH (International Federation for Human Rights) Валентин Стефанович - 9 років позбавлення волі; координатор кампанії «Правозахисники за вільні вибори» Володимир Лабкович – 7 років; правозахисник «Вясни» Дмитро Соловйов - 8 років (заочно).
Диктаторський режим олександра лукашенка продовжує політичні переслідування в білорусі. На 3 березня політичними в'язнями в країні визнано 1458 осіб