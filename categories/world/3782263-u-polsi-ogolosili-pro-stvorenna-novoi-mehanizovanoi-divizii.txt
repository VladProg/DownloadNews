У Польщі буде створено нову – 8-му – механізованому дивізію, штаб якої дислокуватиметься в місті Нове-Място-над-Пилицею, розташованому на сході країни, за 80 км на південний захід від Варшави.

Про це повідомив у п’ятницю міністр національної оборони Польщі Маріуш Блащак, передає кореспондент Укрінформу.
"Готуємося до створення нового підрозділу. Чому це необхідно? Бо польське військо має бути сильним… Єдиним дієвим способом стримування агресора є посилення польської армії", – заявив Блащак.
До її складу входитимуть: три механізовані бригади, артилерійська і бронетанкова бригади, полк матеріально-технічного забезпечення, протитанковий і зенітно-ракетний полки, батальйон управління, а також розвідувальний та хімічний батальйони.
Про створення двох нових бригад у структурі Сухопутних військ ЗС Польщі Блащак оголосив у червні.
Як повідомлялося, торік у березні в Польщі набув чинності закон "Про захист вітчизни". Ним передбачається, зокрема, збільшення чисельності ЗС країни майже удвічі – до 300 тис. Станом на жовтень цього року чисельність ЗС Польщі становить понад 186 тис. осіб.


Фото: РАР