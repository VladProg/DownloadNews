Внаслідок повітряного удару, завданого Ізраїлем по військових об’єктах в Сирії, зазнали поранень двоє сирійських військовослужбовців.

Як повідомляє Укрінформ, про це пише Сіньхуа.

Зазначається, що авіаудар було завдано по східній провінції Сирії Дейр аль-Зур пізно вночі. За даними Збройних сил Сирії, військові об’єкти поблизу столиці провінції отримали певні пошкодження.
“Ізраїль роками завдає ударів по локаціях, нібито зайнятих підтримуваними Іраном шиїтськими угрупованнями в Сирії, в тому числі по аеропортах й складах, в яких може зберігатися зброя”, - нагадує Сіньхуа.
Як повідомляв Укрінформ, наприкінці серпня ізраїльський ракетний удар вивів із ладу міжнародний аеропорт сирійського міста Алеппо.