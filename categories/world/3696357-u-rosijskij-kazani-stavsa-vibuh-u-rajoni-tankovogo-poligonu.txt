У російському місті Казань стався гучний вибух у районі місцевого танкового полігону, де видніється стовп диму.

Як передає Укрінформ, про це повідомляє inkazan.
Деякі місцеві мешканці повідомили, що чули два гучні вибухи з тривалою перервою.
Зазначається, що місцеві екстрені служби заявили, що жодних повідомлень про надзвичайну ситуацію не отримували.

"Водночас із селищ салмачі, усади, вознесенське та інших видно стовп диму. Наразі з селища салмачі все ще видно дим, але вже не чорний, а сірий, передає кореспондент inkazan.
Як повідомляв Укрінформ, днями у соцмережах інформували про черговий вибух у центрі москви поряд із Громадською палатою рф. Від гучного вибуху утворилася вирва завглибшки 30 см і діаметром 20 см. Причину "хлопка" експерти, які прибули на місце, кваліфікували як "замкнення високовольтного дрота".