Папа Римський Франциск у середу, вперше після перенесеної операції у цьому місяці, провів загальну аудієнцію у Ватикані та закликав вірян продовжувати молитися за «дорогий український народ, щоб він незабаром знову віднайшов мир».

Як передає Укрінформ, про це повідомляє ANSA.
«В Україні так багато страждань, давайте не забувати про це», – сказав патріарх.
Папа Франциск подякував вірянам за їхню пристуність на аудієнції попри спеку.
Він також засудив несправедливість щодо бідних, коли кошти витрачаються «на зброю, а не на їжу».
Востаннє Папа з’являвся перед аудиторією на площі Святого Петра 7 червня, після чого відправився до римської лікарні Джемеллі на операцію на черевній порожнині.
Папу Франциска виписали з лікарні 16 червня. Офіційний Ватикан підтвердив його наступні приватні аудієнції та інші релігійні заходи 18 червня, проте згодом загальна аудієнція 21 червня була скасована задля скорішої реабілітації Папи.
Фото: Vatican News