Унаслідок торнадо, що пронеслося штатом Міссурі у центральній частині США, загинули щонайменше п’ять людей.

Як повідомляє кореспондент Укрінформу, про це пише NBC News.

“Руйнівне торнадо пронеслося південним сходом Міссурі у середу, призвівши до загибелі п’яти людей та залишивши по собі значні руйнування”, - стверджує NBC News.

Зазначається, що за даними метеорологів, швидкість вітру всередині торнадо сягала 144 км/год. “Попередні оцінки вказують, що 87 будівель було пошкоджено й 12 знищено”, - йдеться у матеріалі.

Унаслідок природного катаклізму травми отримало ще п’ятеро людей.

Місцевих мешканців попередили, що слід очікувати повторних торнадо.
Нагадаємо: у 25 штатах цього року вже було зафіксовано 478 торнадо, що вдвічі більше, ніж в середньому трапляється у цей період року.