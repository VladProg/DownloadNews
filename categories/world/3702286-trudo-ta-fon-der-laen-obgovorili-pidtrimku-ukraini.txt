Канада та Європейський Союз продовжать спільно підтримувати Україну.

Як повідомляє кореспондент Укрінформу, про це на своїй сторінці у мережі Твіттер написав прем’єр-міністр Канади Джастін Трюдо після розмови із президентом Європейської Комісії Урсулою фон дер Ляєн.

“Минулого місяця під час її візиту до Канади, ми з президентом фон дер Ляєн обговорили підтримку України та українців. Вчора ми продовжили цю розмову й наші погляди досі збігаються. Ми й надалі забезпечуватимемо українцям усю необхідну їм підтримку”, - заявив Трюдо.

Durant la visite de la présidente @vonderLeyen au Canada le mois dernier, on a parlé du soutien à l’Ukraine et à son peuple. On a continué ces discussions hier, et on est sur la même longueur d’onde. On va continuer de veiller à ce que les Ukrainiens aient le soutien nécessaire. pic.twitter.com/fjh9pIQabJ
— Justin Trudeau (@JustinTrudeau) April 28, 2023


Нагадаємо: цього тижня Європейський Союз виділив Україні ще один транш у розмірі 1,5 мільярда євро в межах програми макрофінансової допомоги на 18 мільярдів євро. Натомість Канада ще наприкінці березня перерахувала на український спецрахунок у МВФ 1,8 млрд дол.

Останній візит фон дер Ляєн до Канади тривав з 6 по 8 березня.