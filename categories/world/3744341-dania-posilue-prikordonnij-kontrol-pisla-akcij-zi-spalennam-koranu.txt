Поліція Данії посилює прикордонний контроль після нещодавньої акції зі спаленням Корану.

Про це повідомляє Reuters, передає Укрінформ.
«Сьогодні влада дійшла висновку, що в цей час необхідно посилити увагу до тих, хто в’їжджає в Данію, щоб реагувати на конкретні та актуальні загрози», – сказано у заяві Міністерства юстиції.
Зазначається, що посилений прикордонний контроль запроваджується щонайменше до 10 серпня.
Міністр юстиції Петер Хуммельгаард сказав, що нещодавня акція зі спаленням Корану вплинула на безпекову ситуацію в Данії.
Рішення посилити контроль на кордоні разом із збільшенням кількості перевірок прибуваючих в країну мандрівників було прийняте після аналогічного кроку Швеції.
Як повідомляв Укрінформ, примірник Корану було спалено ісламофобською групою Danske Patrioter навпроти посольства Іраку в Копенгагені.
У Швеції, де пройшли вже три аналогічні акції, уряд повідомив про тимчасове посилення внутрішньої безпеки та прикордонного контролю.