Президент Ірану Ібрагім Райсі зателефонував голові політбюро ХАМАС Ісмаїлу Ханії та заявив про підтримку палестинського народу та "сил опору".

Про це повідомила пресслужба терористичного угруповання, передає Укрінформ із посиланням на LB.ua
“"Те, що ви зробили, − це гордість, слава і сила, і Бог − ваша підтримка”, − сказав Раїсі.
Він заявив про підтримку Ірану палестинського народу та "сил опору".
“Ви ощасливили ісламську націю цією ініціативою”, − сказав він, а також зазначив, що молиться Аллаху про нові перемоги.
Як повідомлялося, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики вторглися в країну, одночасно завдаючи масованого ракетного удару.
Ізраїль офіційно оголосив стан війни.
Кількість загиблих внаслідок атак ХАМАС перевищила 700 осіб. Серед загиблих – двоє громадянок України.
США, ЄС, Україна та низка інших держав засудили атаки по Ізраїлю.