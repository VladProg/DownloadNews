Суданські військові сьогодні оголосили про нове припинення вогню, після провалу попередньої угоди про тимчасове перемир'я, щоб дозволити здійснити евакуацію цивільних осіб.

Як передає Укрінформ, про це повідомляє агенція Reuters.
Цілодобове припинення вогню, про яке вже оголосили, мало набути чинності о 18:00 за місцевим часом. Наразі незрозуміло, чи припинилися бойові дії в країні
Раніше сьогодні можна було почути безперервні вибухи у центрі Хартума навколо комплексу, де розміщується армійський штаб, та на головному летовищі міста, яке було виведене з ладу після того, як минулого вікенду там спалахнули бої.
Зазначається, що деякі жителі Хартума попри бомбардування намагаються виїхати до сусіднього штату Аль-Гезіра, на півдні країни, де бойових дій не було.
Як повідомляв Укрінформ, 15 квітня після кількох днів напруженості між армією Судану та Силами швидкого реагування в Хартумі пролунали вибухи та стрілянина. Конфлікт точиться навколо запропонованого переходу країни до цивільного правління.
Обидві сторони застосовують танки, артилерію, бойову авіацію та іншу важку зброю.
Фото: АА