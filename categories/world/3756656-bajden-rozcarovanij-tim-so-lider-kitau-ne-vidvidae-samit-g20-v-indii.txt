Президент Сполучених Штатів Джо Байден заявив, що він розчарований тим, що лідер Китаю Сі Цзіньпін не відвідає саміт глав держав країн «Великої двадцятки» (G20) в Індії.

Як передає Укрінформ, про це повідомляє Reuters.
«Я розчарований... але я збираюся побачитися з ним», - сказав Байден, не уточнюючи подробиць майбутньої зустрічі.
Байден 7-10 вересня відвідає Індію для участі у саміті країн «Великої двадцятки», а потім здійснить візит до В’єтнаму, оскільки його адміністрація прагне зміцнити відносини Сполучених Штатів із країнами Азії.
Сі, швидше за все, пропустить саміт в Індії, а Китай на зустрічі в Нью-Делі представлятиме прем’єр-міністр Лі Цян.
На запитання, чи чекає він на свою поїздку до Індії та В’єтнаму, Байден відповів: «Так, чекаю».
«Я хочу трохи більше... координації. Думаю, що ці дві країни хочуть набагато тісніших відносин зі Сполученими Штатами, і це може бути дуже корисним», - додав Байден.
Як повідомляв Укрінформ, голова КНР Сі Цзіньпін, найімовірніше, не приїде на саміт лідерів країн Групи 20, який відбудеться в Індії наступного тижня.