У східній китайській провінції Шаньдун стався землетрус магнітудою 5.5 бала за шкалою Ріхтера.

Як передає Укрінформ, про це повідомляє агенція Xinhua.
Станом на 7 ранку в неділю, 21 людина отримала поранення внаслідок землетрусу магнітудою 5,5, який стався в повіті Пін'юань міста Тайчжоу східної китайської провінції Шаньдун о 2:33 ночі в неділю.
За даними місцевої влади, в зоні землетрусу зруйновано 126 будівель, транспорт, зв'язок та електропостачання працюють нормально, витоків на нафто та газопроводах не виявлено.
За даними China Railway Beijing Group Co., Ltd, було зупинено рух понад 20 поїздів з Пекіну, Тяньцзіня та Цанчжоу, а також близько 30 поїздів на швидкісній залізниці Шицзячжуан-Цзінань.
Місцева влада почала реагувати на надзвичайні ситуації для організації порятунку та оцінки можливих ризиків.
Фото: pixabay.com