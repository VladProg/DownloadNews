Речник командування Повітряних сил ЗСУ Юрій Ігнат оприлюднив переписку росіян, у якій йдеться, що на місто Бєлгород у рф впала ФАБ (авіаційна бомба), яка зірвалась з російського літака.

Відповідну переписку росіян речник оприлюнив у Фейсбуці, передає Укрінформ.
"ФАБ сорвался с нашего самальота", - процитував Ігнат переписку і додав, що "нічого святого! По своїх б’ють".

Крім того, речник Повітряних Сил в ефірі загальнонаціональног телемарафону «Єдині новини» заявив, що випадки падіння авіаційних бомб, як у російському Бєлгороді, могли вже траплятись раніше через намагання ворога швидко наростити їхнє виробництво за рахунок якості.
"Такі бомби могли падати і десь інде. Тому що роблять вони все швидко, застосовують їх щоразу більше. А там, де швидко робити, халатно ставитись до цієї роботи, будуть частіше траплятись і такі випадки", - сказав речник.
Він нагадав, що ця бомба на озброєнні росіян ще з радянських часів, і вона потребує модернізації та встановлення GPS та крил.
Як повідомлялося, увечері 20 квітня у росії бойовий літак Су-34 скинув боєприпас на місто Бєлгород.