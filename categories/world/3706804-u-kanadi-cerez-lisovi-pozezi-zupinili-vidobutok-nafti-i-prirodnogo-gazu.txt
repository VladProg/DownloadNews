У канадській провінції Альберта внаслідок лісових пожеж місцеві виробники енергії припинили видобуток принаймні 280 тисяч барелів нафтового еквіваленту на день, що становить понад 3% видобутку в Канаді.

Як передає Укрінформ, про це повідомляє Reuters.
Канада є четвертим у світі виробником нафти, і близько 80% нафти у країні надходить із Альберти.
Від пожеж постраждали насамперед виробники легкої нафти та природного газу, які припинили роботу через пожежі.
За інформацією постачальника даних Refinitiv, добовий експорт канадського природного газу до США у неділю впав до 6,7 мільярда кубічних метрів, що є найнижчим показником із квітня 2021 року.
Повідомляється, що кількість евакуйованих осіб сягнула 30 000.
До обіду понеділка 98 лісових пожеж все ще були активними, а майже 30 з них класифіковані як ті, що вийшли з-під контролю.
До гасіння лісів було залучено понад 700 пожежників. Ще 1000 запрошені із інших провінцій, і мають прибути до Альберти протягом наступного тижня, повідомили чиновники.
Уряд регіону також запросив волонтерів, які володіють навичками гасіння пожеж, зареєструватися у провінції, щоб допомогти подолати вогонь.
Прем'єр-міністр Альберти Даніел Сміт оголосила про екстрені виплати у розмірі 1250 канадських доларів (935 доларів США) для жителів провінції, які були змушені евакуюватися на сім або більше днів.
Як повідомлялося, у канадській провінції Альберта через лісові пожежі оголошено надзвичайний стан.
Фото: CTV News video