Депутат російської думи від окупованого Криму Михайло Шеремет заявив, що для перемоги над Україною у росії необхідно провести загальну мобілізацію.

Про це повідомляє Укрінформ з посиланням на заяву самого Шеремета.
"Має бути загальна мобілізація... Ми повинні воювати "всім світом", як кажуть, і кожен має відчувати свою причетність разом із країною... Зараз цілком можлива (мобілізація)", - заявив він.
У 2022 році Шеремет вже заявляв про мобілізацію у РФ 12 вересня і через тиждень її оголосили.
Окрім цього про проведення мобілізації в росії заявляв і депутат держдуми Олександр Бородай. Свою заяву він обґрунтував тим, що Україна буде йти в контрнаступ.
"Не відкидаю ще однієї хвилі мобілізації. Щобільше, вважаю, що це правильно... З'явилося багато народу, але цього може виявитися недостатньо", - зазначив Бородай.
Він вважає, що армії рф необхідно досягти "перелому" під час бойових дій "за найближчі п'ять-шість місяців".