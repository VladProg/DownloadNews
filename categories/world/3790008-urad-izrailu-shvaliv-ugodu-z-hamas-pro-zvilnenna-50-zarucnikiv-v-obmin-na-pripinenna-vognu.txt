Кабінет міністрів Ізраїлю схвалив угоду про звільнення близько 50 заручників, викрадених у секторі Газа під час нападу терористичної групи ХАМАС в обмін на кількаденне припинення вогню.

Про це повідомляє Times of Israel, передає Укрінформ.
В обмін на повернення заручників Ізраїль також обіцяє звільнити деяких ув’язнених палестинських жінок і неповнолітніх, та дозволить надіслати в Газу більше палива й гуманітарної допомоги.
Із ким саме укладена угода та її деталі у повідомленні не розкриваються.
Повідомляється, що за угоду проголосувала й ультраправа партія релігійного сіонізму, яка спочатку не погоджувалася з призупиненням військової операції в Газі.
Як повідомляв Укрінформ, президент США Джо Байден очікує швидкого звільнення частини заручників, утримуваних ХАМАС у секторі Гази, заявивши, що наразі «все виглядає добре».
Фото: Moti Milrod