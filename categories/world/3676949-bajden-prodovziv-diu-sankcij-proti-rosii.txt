Президент США Джо Байден оповістив американський Конгрес про те, що він продовжує на черговий річний термін дію санкцій проти росії.

Про це йдеться в посланні президента Конгресу США щодо продовження надзвичайної ситуації національного масштабу у зв’язку з подіями в Україні, повідомляє Укрінформ.
«Дії та політика осіб, які підривають демократичні процеси й інститути в Україні, загрожують її миру, безпеці, стабільності, суверенітету й територіальній цілісності, сприяють незаконному привласненню її активів, а також дії та політика уряду рф, включно із заявленою анексією Криму та застосування сили проти України продовжують становити незвичайну та надзвичайну загрозу національній безпеці і зовнішній політиці США»,- зазначається в посланні.
Тому, підкреслив президент, «я вирішив, що необхідно продовжувати надзвичайну ситуацію», оголошену виконавчим указом 13660 у зв’язку з подіями в Україні.
Як повідомляв Укрінформ, цими вихідними набув чинності десятий пакет санкцій Європейською Союзу проти росії через її масштабну агресію проти України.