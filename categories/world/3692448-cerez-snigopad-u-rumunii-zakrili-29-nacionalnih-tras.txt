У Румунії у зв’язку зі снігопадом частково або повністю закрили 29 національних трас.

Про це повідомляє NewsMaker, передає Укрінформ.
За інформацією рятувальних служб, наразі закриті траси у містах Нямц, Сучава, Бакеу, Ясси, Ботошани та Васлуй.
Зазначається, що за останню добу рятувальники і пожежники допомогли вибратися зі снігових заметів понад 200 автомобілям.

У Ботошанах і Яссах, де діє червоний код метеонебезпеки, усі дороги перекриті, скасовані заняття у школах.
У зв’язку зі снігопадом пасажирський поїзд сполученням Кишинів – Бухарест застряг на молдавсько-румунському кордоні. Його прибуття затрималось на шість годин.

Як повідомляв Укрінформ, Румунія у зв’язку з погіршенням погодних умов призупинила пропуск вантажівок через кордон.
Фото з сайту newsmaker.md