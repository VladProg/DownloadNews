Влада Китаю розпочала розслідування щодо командувача ракетних військ та його заступників, унаслідок чого були затримані троє генералів.

Як передає Укрінформ, про це повідомляє South China Morning Post.
Як зазначається, антикорупційне розслідування ініційоване стосовно очільника ракетних сил генерала Лі Юйчао, заступника начальника об'єднаного штабу, заступника головкома ракетних військ та генерал-лейтенанта Чжан Чженьчжуна, а також ексзаступника командувача, колишнього голови управління озброєнь ракетних військ Лі Гу Ангбіна.

За даними видання, усі вони наразі затримані, але жодних офіційних заяв з цього приводу не було зроблено.
Згідно з даними South China Morning Post, розслідування щодо генералів розпочалося у березні 2023-го - цього місяця свою посаду залишив міністр оборони КНР Вей Фенхе, який досі був першим головкомом Ракетних військ після утворення цього роду військ.
Як повідомлялося, Верховний суд Бразилії проголосував за те, щоб засудити колишнього президента країни Фернандо Коллора де Меллу до 8 років та 10 місяців ув'язнення за звинуваченнями у корупції та відмиванні грошей.
Фото: Handout