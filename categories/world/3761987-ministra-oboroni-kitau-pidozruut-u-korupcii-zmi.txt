Правоохоронці підозрюють міністра оборони Китаю Лі Шанфу у корупційних зловживаннях.

Як повідомляє Укрінформ, про це пише Reuters із посиланням на десяток власних джерел.

“Китайська влада розпочала розслідування проти міністра оборони Лі Шанфу, якого вже понад два тижні не помічали на публіці”, - йдеться у матеріалі.

Зазначається, що розслідування стосується закупівель військового обладнання.
“Проти восьми високопосадовців з департаменту закупівель міноборони Китаю, яке Лі очолював у 2017-2022 р.р., також розпочато розслідування”, - стверджує Reuters.

Агентство нагадує, що розслідування проти Лі відбувається після непоясненого звільнення в липні міністра закордонних справ Кін Ганга, який також тривалий час не з’являвся на публіці.
Нагадаємо: оглядачі КНР вважали Лі та Ганга політиками, яких особисто обрав Сі Цзіньпін, що робить їх відсутність після менш ніж року на посадах особливо помітною.