Японія, Велика Британія й Італія спільно фінансуватимуть розробку винищувача нового покоління.

Як повідомляє Укрінформ, про це пише Reuters.

“Винищувач наступного покоління, який називатиметься GCAP (Global Combat Air Programme), обійдеться у десятки мільярдів доларів, однак троє партнерів поки не узгодили остаточно, як ділитиметься бюджет чи робота”, - йдеться у матеріалі.

Зазначається, що виробництво нового літака має розпочатися у 2035-му році.
“Три головні підрядники: британський BAE Systems, японський Mitsubishi Heavy Industries та італійський Leonardo - оголосили, що погодили наступні кроки для втілення концептуальної фази літака”, - стверджує Reuters.

У італійському Міноборони уже підтвердили, що готові фінансувати цей проєкт упродовж 15 років, чого має вистачити для взяття літака на озброєння.

За інформацією Reuters, домінуватимуть у проєкті Британія та Японія, а Італія оплатить лише близько 20% витрат.