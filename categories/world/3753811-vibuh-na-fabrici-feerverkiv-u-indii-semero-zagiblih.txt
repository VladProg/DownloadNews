Щонайменше семеро людей загинули й кілька інших отримали травми унаслідок двох вибухів, що пролунали на незаконній фабриці феєрверків на сході Індії.

Як повідомляє Укрінформ, про це пише Сіньхуа.



Зазначається, що інцидент трапився у штаті Західний Бенгал.
“Вибухи були настільки потужними, що пошкодили кілька довколишніх будинків”, - йдеться у матеріалі.

Незаконне підприємство знаходилося у двоповерховій будівлі у районі Дутапукур.
“Усі поранені були доставлені до лікарні”, - стверджує Сіньхуа.
Як раніше повідомляло агентство, у південному індійському місті Мадурай, штат Тамілнад, пожежа у вагоні поїзда, спричинена вибухом газового балона, забрала життя дев’яти людей. Ще дев’ятеро осіб унаслідок інциденту зазнали поранень.