Президент Туреччини Реджеп Тайїп Ердоган закликав кількох лідерів Групи двадцяти задовольнити деякі вимоги Росії, щоб спробувати відновити зернову угоду.

Про це повідомляє Укрінформ із посиланням на Bloomberg.
«Президент Туреччини Реджеп Тайїп Ердоган закликає кількох лідерів G20 задовольнити деякі вимоги Росії, щоб спробувати відновити угоду, яка б дозволила поставки українського зерна та знизила світові ціни на продовольство”, - вказує видання.
Про це йдеться в ході закритих зустрічей у Делі.
“Ердоган, який допомагав у створенні Чорноморської зернової ініціативи у 2022 році, намагається провести закриті зустрічі з лідерами під час саміту G-20 у Нью-Делі цими вихідними”, - повідомляє видання з посиланням на джерела, обізнані з ходом переговорів.
Йдеться про послаблення деяких санкцій, зокрема тих, що не дозволяють імпортувати сільськогосподарську техніку та запчастини, страхування експорту з Росії продуктів харчування та добрив, підключення російських банків до системи SWIFT.
Як повідомляв Укрінформ, у столиці Індії Нью-Делі 9 вересня розпочався 18-й саміт Групи двадцяти (G20) найбільших економік світу.
Фото: GETTY IMAGES