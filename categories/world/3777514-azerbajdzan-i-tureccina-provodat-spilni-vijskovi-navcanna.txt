Армія Азербайджану і Збройні сили Туреччини розпочали спільні тактичні навчання "Мустафа Кемаль Ататюрк - 2023".

Про це повідомляє Міністерство оборони Азербайджану, передає Укрінформ.

Як зазначається, у навчаннях, які проводяться на території Азербайджану, в тому числі в Баку, Нахічеванській Автономній Республіці та на "визволених територіях", задіяно 3000 військових різних видів військ з обох країн, 130 одиниць бронетехніки, до 100 артилерійських знарядь, понад 20 авіаційних і льотних засобів, інженерну техніку і малі боти.
Зокрема, армійці відпрацьовують зведення понтонних мостів через річки та висадку десанту вглиб позицій умовного противника.
Як повідомляв Укрінформ, Вірменія й Азербайджан сформували дорожню карту з нормалізації відносин.
15 жовтня президент Азербайджану Ільхам Алієв підняв державний прапор Азербайджанської Республіки у головному місті Карабаху – Ханкенді.