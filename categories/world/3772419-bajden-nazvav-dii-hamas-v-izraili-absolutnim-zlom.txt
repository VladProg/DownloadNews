Президент США Джо Байден засудив напад ХАМАС на Ізраїль, назвавши дії цього угруповання абсолютним злом.

Як передає кореспондент Укрінформу, про це Байден заявив у зверненні з приводу атак на Ізраїль.
«Бувають моменти, коли у світі вивільняється чисте, непідробне зло… Це акт абсолютного зла… Народ Ізраїлю пережив один з таких моментів на цих вихідних», – сказав президент США, наголосивши, що американський народ твердо стоять на боці Ізраїлю.
Він також висловив занепокоєння щодо американців, які перебувають у заручниках у ХАМАС.
Глава Білого дому зазначив, що звернувся до Конгресу з проханням вжити «термінових заходів для фінансування потреб національної безпеки критично важливих партнерів». І розповів про військову допомогу, яку США надають Ізраїлю, щоб допомогти йому в боротьбі.
Окрім того, президент запропонував підтримку американським євреям, заявивши, що вони повинні мати можливість мирно відправляти релігійні обряди у Сполучених Штатах. За його словами, правоохоронні органи США вживають заходів для запобігання будь-якій внутрішній загрозі, що може виникнути після нападу ХАМАС на Ізраїль.
У вівторок уранці Байден і віцепрезидент Камала Гарріс провели розмову телефоном з прем'єр-міністром Ізраїлю Біньяміном Нетаньягу - йшлося про скоординовані зусилля з партнерами і союзниками для захисту Ізраїлю.
Фото: АА