Рясні дощові опади на півночі Італії призвели до призупинення залізничного руху на деяких ділянках, а також евакуації мешканців.

Як передає Укрінформ, про це повідомляє агенція ANSA.
У частині регіону Емілія-Романья залізничний рух призупинено на лініях Болонья-Ріміні, Болонья-Равенна, Фаенца-Равенна та Феррара-Равенна, в цих районах закриті також деякі місцеві автошляхи через загрозу підтоплення або зсувів ґрунту.
У п’яти муніципалітетах регіону через загрозу підтоплень закрилися школи, у районі міста Равенна через негоду евакуювали понад 250 людей.
Окрім того, у муніципалітетах Довадола та Модільяна довелося евакуювати 12 осіб.
Як повідомляв Укрінформ, в американському штаті Іллінойс буревій здійняв хмари пилу над фермерськими полями та спричинив десятки автомобільних аварій, внаслідок яких загинули щонайменше шестеро осіб.