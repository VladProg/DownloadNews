Вантажне судно USG Zurich, що рухалося з Тузли (Стамбул) в Росію, вийшло з ладу біля входу в Босфор.

Про це повідомляє Укрінформ з посиланням на CNN Türk.
“Вантажне судно USG Zurich довжиною 166 метрів, що рухалося з Тузли в Росію, вийшло з ладу біля входу в Босфор”, - повідомляє телеканал.
Вказується, що лоцманські катери відшвартували суховантаж в Ахиркапи (Стамбул).
Як зазначає ресурс Vessel Finder, вантажне USG ZURICH ходить під прапором Ліберії, воно прямувало в порт Новоросійськ.
Як повідомляв Укрінформ, у травні цього року берегова охорона Туреччини тимчасово закрила протоку Босфор для проходу суден через поломку двигуна 94-метрового суховантажного судна Ilyas Konan, який прямував із Росії до турецького порту Коджаелі.
Фото: cnnturk.com