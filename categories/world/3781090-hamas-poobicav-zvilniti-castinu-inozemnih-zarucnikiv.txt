Бойове крило палестинської терористичної організації ХАМАС заявило посередникам, що звільнить деяких іноземних заручників, утримуваних у секторі Газа.

Як передає Укрінформ з посиланням на Al-Jazeera, про це заявив у вівторок речник так званих "Бригад Аль-Кассам" Абу Обейда.
"Ми повідомили посередникам, що звільнимо певну кількість іноземців у найближчі кілька днів", - сказав Обейда.
Як повідомляв Укрінформ, в ізраїльській армії раніше повідомили, що терористи ХАМАС утримують 245 заручників у секторі Гази.
Вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів і почав знищувати військові об’єкти, а також ватажків терористів.
Фото: Amir Levy/Getty Images