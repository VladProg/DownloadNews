Лефортівський районний суд Москви продовжив арешт журналіста Wall Street Journal Евана Гершковича, якого обвинувачують у шпигунстві, до 30 серпня.

Як передає Укрінформ, про це повідомляє Mediazona.
Судове засідання проходило у закритому режимі.
Як зазначає телеграм-канал «Обережно, новини», крім того, у суді журналістам сказали, що матеріали справи Гершковича до суду не надходили, а подальші запитання пресслужба ігнорувала. "Медіазона" також не змогла отримати відповіді на запитання від пресслужби суду.
Як повідомляв Укрінформ, репортер WSJ Еван Гершкович був затриманий у РФ 29 березня 2023 року під час журналістського відрядження до Єкатеринбурга. Він став першим представником американського ЗМІ, заарештованим із 1986 року російською владою.
Гершковича звинувачують у шпигунстві.
За версією ФСБ, кореспондент Wall Street Journal «за завданням американської сторони здійснював збір відомостей, що становлять держтаємницю, про діяльність підприємства російського військово-промислового комплексу». Сам Гершкович усі висунуті йому обвинувачення відкидає.
Фото: WSJ