На території нафтобази «Ручьи» у Червоногвардійському районі Санкт-Петербурга (РФ) у неділю сталася пожежа.

Про це повідомляє МНС міста у Телеграмі, передає Укрінформ.
«3 вересня о 10.59 надійшло повідомлення про пожежу за адресою: Червоногвардійський район, Піскаревський проспект, 125. В ангарі розміром 80х10 м відбувається горіння по всій площі. Об 11:18 ранг пожежі підвищено до №2», - йдеться у повідомленні.
Зазначається, що до ліквідації вогню залучено 12 одиниць техніки та 60 осіб особового складу МНС.
Інформація про постраждалих на цей час не надходила.

Причини виникнення пожежі не уточнюються.
Як повідомляв Укрінформ, у суботу у російському Санкт-Петербурзі спалахнула масштабна пожежа на холодокомбінаті.