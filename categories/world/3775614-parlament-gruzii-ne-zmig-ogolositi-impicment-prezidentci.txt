Парламент Грузії у середу не зміг ухвалити імпічмент президентки Саломе Зурабішвілі. За проголосували 86 депутати, проти – 1.

Як передає Укрінформ, про це повідомляє Эхо Кавказа.
Для відсторонення Зурабішвілі потрібно було набрати 100 голосів. До парламентської більшості «Грузинської мрії» та «Сили народу» входять 85 депутатів. Майже усі опозиційні чиновники, за винятком «Європейських соціалістів», напередодні оголосили, що не підтримають імпічмент.
Зазначається, що опозиція вважає процес імпічменту намаганням правлячої партії країни «Грузинська мрія» зірвати процес надання Грузії статусу кандидату на вступ до ЄС наприкінці цього року.
Нагадаємо, що 16 жовтня Конституційний суд Грузії визнав порушення Основного закону країни з боку президентки Зурабішвілі. Грузинська лідерка відмовилася йти у відставку попри рішення Конституційного суду.
«Грузинська мрія» стверджує, що президентка Зурабішвілі порушила Конституцію, оскільки вирушила у закордонні поїздки, не отримавши дозволу уряду. Згідно зі статтею 52 Конституції Грузії, президент «за згодою уряду здійснює представницькі повноваження у зовнішніх зносинах, веде переговори з іноземними державами та міжнародними організаціями». Зурабішвілі, зокрема, зустрілася з президентами ФРН, Франції та головою Європейської Ради.
У середу, 18 жовтня, у парламенті Грузії пройшло засідання, на якому розглядалося питання імпічменту президенту країни Саломе Зурабішвілі.
Фото архівне