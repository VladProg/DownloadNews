Генеральна Асамблея ООН ухвалила резолюцію, яка закликає до «гуманітарного перемир'я» в Газі.

Як передає власний кореспондент Укрінформу у Нью-Йорку, за резолюцію під час надзвичайної спеціальної сесії проголосували 120 країни зі 193 членів, проти - 14, утрималися - 45.
Водночас було відхилено поправку Канади, яка засуджує терористичні атаки ХАМАС 7 жовтня й вимагає негайно звільнити заручників, захоплених цим угрупованням.


Резолюції Генасамблеї ООН мають рекомендаційний характер.
Для ухвалення резолюції щодо миру й безпеки необхідне голосування «за» щонайменше двох третин членів Генасамблеї.
Як повідомляв Укрінформ, Армія оборони Ізраїлю розпочала сухопутну операцію на території сектору Гази.