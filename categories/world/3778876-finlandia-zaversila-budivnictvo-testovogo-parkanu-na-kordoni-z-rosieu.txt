Прикордонна служба Фінляндії заявила про введення в експлуатацію тестової ділянки огорожі завдовжки близько трьох кілометрів у містечку Пелкола в Іматрі, що на кордоні з Росією.

Як передає Укрінформ, про це повідомляє Yle.
Будівництво паркану завершили з невеликим запізненням.
Зазначається, що наступна частина огорожі вже будується у Салла у Лапландії.
Прикордонна служба заявляє, що дорога вздовж огорожі, сама огорожа та технічна система спостереження є найсучаснішими.
Наприклад, патрулювання в районі тестової ділянки прискорилося, а нова технологія моніторингу дозволяє отримати повніше уявлення про ситуацію.
Як повідомляв Укрінформ, у травні цього року у Фінляндії показали, як виглядає тестова ділянка покритого колючим дротом загородження, що будується у містечку Пелкола в Іматрі на східному кордоні із Росією.
Фото: Kare Lehtonen / Yle