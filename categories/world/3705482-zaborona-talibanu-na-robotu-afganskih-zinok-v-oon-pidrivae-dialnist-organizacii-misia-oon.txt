Організація Об’єднаних Націй знову засудила рішення очолюваного "Талібаном" уряду Афагністану заборонити жінкам працювати в ООН.

Про це повідомляє "Радіо Свобода", передає Укрінформ.
"Цей крок серйозно підриває нашу роботу, включаючи нашу здатність охопити всіх людей, які цього потребують...Це рішення є незаконним з точки зору міжнародного права, в тому числі Статуту ООН і Конвенції про ліквідацію всіх форм дискримінації щодо жінок", - йдеться у заяві Місії ООН у Кабулі.
У Місії також наголосили на занепокоєнні Організації Об’єднаних Націй у зв’язку з невпинними утисками фактичної влади прав жінок і дівчат в Афганістані.
Водночас у заяві наголошується, що хоча скасування обмежень на доставку допомоги афганцям важливе, ООН має залишатися зосередженою на підтримці афганського народу.
«Ми не можемо відсторонитися, попри виклики», – додають у Місії.
Як повідомляв Укрінеформ, у грудні минулого року очолюваний «Талібаном» уряд заборонив афганським жінкам працювати в неурядових організаціях нібито через те, що вони неправильно носили хіджаб і не дотримувалися правил гендерної сегрегації. У квітні уряд поширив заборону на офіси та агентства ООН в Афганістані.
Це обмеження активно контролюється розвідувальною службою країни, яке підпорядковується керівництву очолюваного «Талібаном» уряду в Кандагарі, хоча їхній речник стверджує, що для операцій ООН в Афганістані немає жодних перешкод.
Фото: Getty Images