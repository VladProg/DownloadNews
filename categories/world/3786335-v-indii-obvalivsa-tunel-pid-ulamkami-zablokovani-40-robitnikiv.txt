В індійському штаті Уттаракханд обвалився гірський тунель, внаслідок чого 40 робітників опинились у пастці, їх другу добу намагаються визволити.

Про це повідомляє Reuters, передає Укрінформ.
Як зазначається, близько 40 людей працювали в тунелі, коли частина проходу обвалилася внаслідок зсуву ґрунту.
На місці працюють екскаватори та інша техніка. Рятувальникам вдалося встановити зв'язок з робітниками, які опинились у пастці. Їм подають кисень, їжу і воду через уламки.
Проводиться розчищення завалів, і рятувальники зможуть дістатися до заблокованих робітників лише до вечора понеділка.
Тунель Сілкіара в районі Уттаркаші є частиною проєкту федерального уряду, спрямованого на покращення сполучення з місцями паломництва в Уттаракханді.
Як повідомляв Укрінформ, через наслідки аварії Швейцарія на кілька місяців закриє важливий залізничний тунель Готард, що сполучає північ та південь країни і вважається найдовшим у світі.
Фото із соцмереж