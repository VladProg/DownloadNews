За даними Управління статистики Канади, населення країни перевищило 40 мільйонів осіб.

Як передає Укрінформ, про це повідомляє CBC.
Федеральне Управління використовує «годинник населення» для оцінки населення Канади в реальному часі.
Лічильник досяг позначки в 40 мільйонів у п'ятницю близько о 22 годині за київським часом.
Темпи приросту населення Канади наразі становлять 2,7%.
В Управління заявили, що це найвищий річний темп зростання з 1957 року, коли Канада була в середині післявоєнного бебі-буму.
Зазначається, що минулого року населення Канади зросло на рекордні 1,05 мільйона осіб, і приблизно 96% в цього зростання відбулося завдяки міжнародній міграції. Проте зростання населення також створює виклики для держави, зокрема в питанні житла.
Згідно з даними Канадської асоціації з нерухомості, середня ціна канадського будинку для перепродажу цього року зростала чотири місяці поспіль. Середня ціна продажу будинку в квітні, за який доступні останні дані, становила 716 000 канадських доларів.
Як повідомляв Укрінформ, за оцінками японського Національного інституту досліджень населення та соціального забезпечення, до 2070 року населення Японії скоротиться трохи більше ніж на 30%, до 87 млн осіб.