У російському адмінцентрі Уфі сталося займання на складі паливно-мастильних матеріалів на площі 500 м².

Про це повідомляє Телеграм-канал МНС Росії, передає Укрінформ.
Уточнюється, що пожежу було локалізовано на тій же площі о 20:48 (мск, співпадає з київським часом). Для цього було задіяно 17 одиниць техніки, пожежний поїзд і катер.

ТАСС інформує, що одна людина постраждала, її у важкому стані доставлено до місцевого опікового центру.
За версією РЖД, спалах вмістилищ для зберігання рідин відбувся на шляхах незагального користування підприємства "Уфа-Хім", що межують із залізничною станцією Уфа. На рух потягів це не вплинуло.
Як повідомлялося, після початку Росією повномасштабної війни проти України, у РФ почастішали пожежі та вибухи.