Частина дипломатів та співробітників посольства Росії у Молдові у понеділок, 14 серпня, вилетіли з Кишинева до Росії.

Про це повідомляє NewsMaker, передає Укрінформ.
Відповідно до рішення Міністерства закордонних справ та європейської інтеграції Молдови російське диппредставництво в Кишиневі залишили 22 дипломати та 23 представники технічного персоналу разом із сім'ями.

Літак, який доставив російських дипломатів до Москви, приземлився о 05.30 в аеропорту Кишинева. Усіх співробітників російського посольства, які залишають країну, доставили в аеропорт двома автобусами і кількома легковими автомобілями. Журналістів до аеропорту не допустили.
Як повідомлялося, 29 липня посольство Росії в Кишиневі оголосило про зупинення роботи консульського відділу з 5 серпня «з технічних причин».
Після публікації журналістського розслідування про антени та супутникові тарілки на даху російського посольства МЗС Молдови викликало на консультації посла Росії в Молдові Олега Васнєцова. Там йому було оголошено, що Молдова скорочує кількість російських дипломатів.