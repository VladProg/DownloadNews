Щонайменше семеро людей загинули і ще одна зазнала поранень у понеділок після обвалу п’ятиповерхового будинку в столиці Єгипту Каїрі.

Як передає Укрінформ, про це повідомляє Сіньхуа.
Жителів із двох сусідніх будівель евакуювали на час, поки муніципальна влада перевірятиме їх безпечність.
Наразі рятувальні групи розшукують жінку, зниклу під завалами. Вже відомо про сімох загиблих та одного пораненого внаслідок обвалу.
Як повідомляв Укрінформ, наприкінці червня в Александрії (Єгипет) стався обвал 13-поверхового будинку.
За даними міністерства охорони здоров'я Єгипту, щонайменше четверо людей зазнали поранень у результаті обвалу. У міністерстві заявили, що травми були незначними.
Також на північному сході Бразилії обвалився житловий будинок, унаслідок чого щонайменше 14 людей загинули і шість зникли безвісти. Серед жертв обвалу будинку двоє дітей 5 та 8 років.