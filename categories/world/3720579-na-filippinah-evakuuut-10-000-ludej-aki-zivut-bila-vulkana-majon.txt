Влада Філіппін у п'ятницю почала евакуацію близько 10 000 людей, які проживають поблизу вулкана Майон, після того, як були зафіксовані вулканічні землетруси і сотні каменепадів.

Як передає Укрінформ, про оце повідомляє DW.
Вулкан Майон розташований у східній провінції Албай, приблизно за 330 кілометрів на південь від столиці Філіппін Маніли.
Філіппінський інститут вулканології і сейсмології (Phivolcs) заявив, що вулкан перебуває "на відносно високому рівні неспокою" і що "небезпечне виверження можливе протягом тижнів або навіть днів".
"Минулої ночі на вершині вулкана Майон також спостерігалося сильне світіння кратерів і розпечений каменепад з рідкої лави", - йдеться у повідомленні інституту.
Як повідомляв Укрінформ, один з найактивніших вулканів у світі, який розташований на Гавайських островах, почав вивергатися після тримісячної паузи.
Фото: Jericho Salas