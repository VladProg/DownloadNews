У результаті кількагодинних переговорів польській поліції вдалося затримати чоловіка, який видерся на пам’ятник жертвам Смоленської катастрофи і погрожував себе підірвати.

Про успішне завершення операції повідомила в соцмережі X польська поліція, передає Укрінформ.
«Чоловіка вже затримано столичною поліцією», - йдеться в повідомленні.

За інформацією польських правоохоронців, зараз встановлюється, ким є ця людина і якими були її мотиви.

Як передавало агентство, з доступних фотографій було видно, що чоловік, який виліз на пам’ятник на площі Юзефа Підсудського, був одягнутий в чорний одяг, мав при собі рюкзак і щось тримав в руці. З міркувань безпеки площу та прилеглі території було виключено з пішохідного та автомобільного руху. На місці з особою працювали поліцейські переговорники.
Фото: соцмережа X