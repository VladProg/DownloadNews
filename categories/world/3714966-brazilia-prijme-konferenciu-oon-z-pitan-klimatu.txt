Організація Об'єднаних Націй затвердила місто Белем в Амазонському районі Бразилії як місце проведення саміту з питань зміни клімату COP30 у листопаді 2025 року.

Про це повідомляє Reuters із посиланням на заяву уряду Бразилії, передає Укрінформ.
"Я переконаний, що це буде велика подія", - сказав президент Бразилії Лула да Сілва, який раніше пообіцяв спробувати перенести кліматичні переговори ООН до міста Белем, розташованого в найбільшому в світі тропічному лісі.
Лідер лівих сил минулого року взяв участь у COP27 в Єгипті як обраний президент, пообіцявши відновити прихильність країни тропічних лісів до подолання кліматичної кризи.
"Я був на конференціях COPs в Єгипті, Парижі, Копенгагені, і все, про що люди говорять, - це Амазонка, тому я запитав: чому б не провести її в амазонському штаті, щоб ви могли дізнатися, що таке Амазонка насправді?" - сказав да Сілва.
Як відомо, Белем - друге за чисельністю населення місто в бразильській Амазонії після Манауса, яке приймало матчі Чемпіонату світу з футболу 2014 року.