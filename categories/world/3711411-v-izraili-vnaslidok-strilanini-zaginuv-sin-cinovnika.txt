У північному місті Ізраїлю Кфар-Ясіф, на тлі хвилі насильницьких злочинів в арабських громадах, було застрелено чоловіка. Ще одного поранено.

Як передає Укрінформ, про це повідомляє The Timed of Israel.
Як зазначається, загиблим виявився 28-річний Фірас Масааде, житель міста в регіоні Західна Галілея. Він був сином заступника голови регіональної ради цього регіону.
"Ще один чоловік отримав важкі поранення. Обидва постраждалих після стрілянини були доставлені до медичного закладу", - повідомила поліція.
Наразі правоохоронці обшукують місцевість у пошуках підозрюваних і збирають докази на місці злочину.
Як повідомляв Укрінформ, ізраїльські війська під час зіткнень у таборі біженців на півночі Західного берега річки Йордан застрелили палестинця.