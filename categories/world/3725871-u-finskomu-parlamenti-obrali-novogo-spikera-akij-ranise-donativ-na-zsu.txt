Депутати фінського парламенту обрали у середу, 21 червня, Юссі Халла-ахо новим спікером найвищого законодавчого органу країни.

Як передає Укрінформ, про це йдеться у пресрелізі парламенту.
«На пленарному засіданні в середу, 21 червня, спікером обрано Юссі Халла-ахо. Першим заступником спікера обрано Паулу Рісікко, а другим заступником залишиться Тар'я Філатова», - йдеться у пресрелізі.
Халла-ахо набрав 134 голоси, а Рісікко - 177. Ще у квітні Філатову обрали другим віцеспікером, і вона продовжить займати цю посаду.
Зазначається, що новообраний спікер Юссі Халла-ахо був членом парламенту в 2011–2014 роках і знову з липня 2019 року. Він обраний до парламенту від виборчого округу Гельсінкі. З 2014 по 2019 роки був членом Європейського парламенту. Халла-ахо був головою партії «Справжні фіни» у 2017–2021 роках.
Як повідомляв Укрінформ, на початку січня голова парламентської комісії із закордонних справ Юссі Халла-ахо заявив, що замовив через український сервіс SignMyRocket напис на артилерійському снаряді.
Фото: Пресслужба парламенту Фінляндії