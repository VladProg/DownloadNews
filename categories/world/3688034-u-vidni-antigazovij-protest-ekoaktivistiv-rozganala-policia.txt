Екологічні активісти у Відні протестують проти Європейської газової конференції, яка проходить 26-29 березня.

Про це повідомляє Укрінформ із посиланням на Твіттер-акаунт організаторів акції з об’єднання "Block Gas Alliance".
Кількасот учасників акції зранку перекрили дорогу в районі готелю Marriott у Відні, аби заблокувати проїзд для учасників конференції. Протестувальники скандували "Ні газу, ні нафті" та "Нас не зупинити". Вони тримали плакати "Газ - це колоніалізм" і "Остання газова зима".


Today marks the beginning of the end of this fossil gas madness. This must be the last European Gas Conference! We will reclaim the power! #BlockGas #EndGas #w2703 6/6 pic.twitter.com/QqF8LVTXMg
— Block Gas Alliance (@block_gas) March 27, 2023



Ein Teil der Blockade läuft gleich als Spontandemo weiter ✊️#blockgas #powertothepeople pic.twitter.com/OZ4IK46CVK
— Anselm Schindler (@AnselmSchindler) March 27, 2023


"Лобі викопного палива отримує рекордні прибутки від кризи, від якої ми всі потерпаємо. Саме тому ми протестуємо проти Європейської газової конференції, де за закритими дверима готуються нові проєкти з видобутку викопного палива", - заявили у Block Gas Alliance.
Активісти вимагають, щоб замість проєктів з видобутку викопного палива в Африці, Східній Європі та по всьому світу були створені "місцеві, відновлювані та справедливі енергетичні системи, які ставлять потреби людей вище за прибутки енергетичних компаній".
За інформацією ЗМІ, поліція намагалася силою розігнати несанкціонований протест, застосовуючи перцевий газ та затримуючи активістів. Утім, повністю звільнити проїжджу частину від протестувальників не вдалося.
Європейська газова конференція проводиться у Відні вже понад 15 років. Вхідний квиток на триденний захід коштує від 3899 до 5099 євро. Він має закритий характер, багатьом журналістам відмовляють в акредитації під приводом "відсутності місць".
Як повідомляв Укрінформ, кліматичні активісти з групи "Останнє покоління“ провели у Відні низку акцій протесту, піжд час яких приклеювали руки до проїжджої частини та тимчасово блокуючи рух автотранспорту.