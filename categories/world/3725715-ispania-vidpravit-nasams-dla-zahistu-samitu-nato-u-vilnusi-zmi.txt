Іспанія перекине у Литву для захисту повітряного простору під час саміту НАТО у Вільнюсі зенітно-ракетний комплекс NASAMS з військової бази Ліелварде, що у сусідній Латвії.

Про це повідомляє ABC, передає Укрінформ.
Зазначається, що разом з батареєю NASAMS з Латвії до Литви також вирушать близько 85 іспанських військовослужбовців.
"Цей внесок в оборону Вільнюського саміту НАТО засвідчує нашу надійність, сумісність з іншими системами НАТО та відданість Атлантичному альянсу", – зазначили журналістам джерела у військових колах Іспанії.
Як повідомлялося, 11-12 липня у Вільнюсі відбудеться саміт НАТО.