Європейський Союз привітав угоду між Ізраїлем та терористичним угрупованням ХАМАС про звільнення заручників.

Про це повідомив високий представник ЄС Жозеп Боррель у соцмережі Х, передає Укрінформ.
«ЄС вітає угоду про звільнення 50 заручників із Гази для продовження паузи в конфлікті. Після 7 тижнів страждань вони нарешті возз’єднаються зі своїми родинами. Ми закликаємо до негайного звільнення всіх заручників», - написав він.
Як повідомлялося, у середу, 22 листопада, Кабінет міністрів Ізраїлю схвалив угоду про звільнення близько 50 заручників, викрадених під час нападу терористичної групи ХАМАС, в обмін на кількаденне припинення вогню.
Це рішення привітав президент США Джо Байден.