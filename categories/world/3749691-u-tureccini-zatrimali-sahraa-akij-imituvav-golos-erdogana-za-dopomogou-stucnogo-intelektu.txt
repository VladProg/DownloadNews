У Туреччині спіймали шахрая, який по телефону дурив посадовців та бізнесменів, імітуючи голос президента країни з використанням штучного інтелекту.

Про це повідомляє Укрінформ із посиланням на TRT Haber.
“Національна розвідувальна організація встановила особу, яка намагалася за допомогою штучного інтелекту імітувати голос президента Реджепа Тайїпа Ердогана та телефонувала бізнесменам і вищим державним посадовцям”, - повідомляє телеканал.
Шахрай намагався імітувати голос президента Ердогана за допомогою додатків штучного інтелекту та використовував для дзвінків більше десятка номерів мобільного зв'язку, зареєстрованих на іноземців.
Як зазначає видання Milliyet, шахрай діяв у інтересах отримання прибутку.
Як повідомляв Укрінформ, у Британії вважають, що штучний інтелект може мати більш значний вплив на країну, ніж промислова революція.