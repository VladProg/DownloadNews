В Іспанії підтвердили перший летальний випадок від легіонельозу, виявлений раніше у Польщі поблизу кордону України.

Як передає Укрінформ, про це повідомляє видання 20minutos.
За офіційними даними, в іспанському місті Касерес, розташованому на заході країни, від цієї хвороби помер літній чоловік.
"Унаслідок спалаху легіонели в Касересі помер 85-річний чоловік, ще шестеро людей госпіталізовано", - йдеться у повідомленні.
Четверо пацієнтів — 85-річна жінка та троє чоловіків 76, 71 та 55 років — знаходяться у звичайній палаті, а двоє 65-річних чоловіків через тяжкість хвороби переведені до відділення реанімації.
Походження спалаху наразі невідоме.
Влада регіону Мурсія вже розпочала відповідні епідеміологічні розслідування, відібравши зразки в будинках трьох заражених людей.
Як повідомлялося, від початку спалаху легіонельозу в південно-східній частині Польщі зареєстровано понад 150 випадків зараження, 14 людей померли.
Перші випадки інфікування були зафіксовані 17 серпня.
Агентство внутрішньої безпеки Польщі розслідувало причетність РФ до спалаху «хвороби легіонерів».
Легіонельоз — гостре інфекційне захворювання, яке спричинює здебільшого бактерія Legionella pneumophila, рідше інші легіонели. Характеризується поліморфізмом клінічних симптомів з переважним ураженням дихальної системи, перебігає у двох клінічних формах — «хвороба легіонерів» та гарячка Понтіак.