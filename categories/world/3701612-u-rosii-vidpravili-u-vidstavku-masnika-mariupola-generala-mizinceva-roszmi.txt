За деякими даними, військове командування росії відправило у відставку заступника міністра оборони рф, генерал-полковника Михайла Мізінцева, відомого також як "м'ясник Маріуполя".

Як передає Укрінформ, про це повідомляє Медуза з посиланням на ТГ-канали Z-«військкорів».
При цьому причини звільнення Мізінцева наразі невідомі. Офіційно цю інформацію не підтверджено.
Мізінцев відповідав за матеріально-технічне забезпечення армії. Він був призначений на посаду заступника міністра оборони росії у вересні 2022 року.
Українські військові стверджували, що торік навесні Мізінцев керував облогою Маріуполя, внаслідок чого за ним закріпилося прізвисько «м'ясник Маріуполя».
Як повідомлялося, ГУР МОУ так писало про ті події: «Михайло Мізінцев – генерал-полковник, начальник Національного центру управління обороною російської федерації, моральний виродок та один зі злочинців, відповідальних за знищення Маріуполя та маріупольців».