У найбільшому парку розваг Німеччини - Europa-Park в Русті поблизу Фрайбурга – у понеділок обвалилися будівельні риштування, є постраждалі.

Про це повідомляє t-online, передає Укрінформ.
Згідно з попередніми висновками, рамка, з якої акробати стрибають у басейн з великої висоти, обвалилися. За даними поліції, в результаті аварії постраждали чотири людини.
Представник парку сказав, що пересувний басейн з «шоу дайвінгу Retorno dos Piratas» розірвався при цьому під час вистави. Вода вилилася в озеро атракціону «Atlantica SuperSplash».
У літній сезон Європа-Парк працює щодня з 9 ранку до 18 години. Щодня відбувається кілька вистав.
Ця аварія – не перша в парку. Лише в червні там на іншому атракціоні сталася велика пожежа, яку гасили сотні рятувальників, двоє пожежників отримали при цьому поранення. Збитки сягнули мільйонів євро.
Europa-Park з американськими гірками та іншими атракціонами розташований поблизу німецько-французького кордону. Минулого року його відвідали понад шість мільйонів людей – це був рекорд.
Фото: DPA