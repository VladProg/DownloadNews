Підозрюваного у вбивстві 18 й пораненні 13 осіб у американському штаті Мен, знайшли у пʼятницю мертвим.

Про це передає Укрінформ із посиланням на АР.

40-річний Роберт Кард, який влаштував стрілянину в барі та боулінг-центрі в місті Льюїстоні, був виявлений мертвим у містечку Лізбен-Фоллз, повідомила губернаторка штату Мен Джанет Міллс на пресконференції у п'ятницю ввечері.
Комісар Департаменту громадської безпеки штату Майк Саушак розповів, що Кард був знайдений о 19:45 з вогнепальним пораненням, якого він, вочевидь, завдав собі сам.
Поліція виявила тіло на сміттєпереробному заводі, де він раніше працював.
Зазначається, що Кард був резервістом армії США, але в липні йому призначили психіатричну експертизу, оскільки він почав поводитися неадекватно під час тренувань.
Як повідомлялося, в ніч з на 26 жовтня Кард влаштував у Льюїстоні стрілянину з автоматичної зброї, внаслідок якої загинули 18 осіб.
Фото: CNN