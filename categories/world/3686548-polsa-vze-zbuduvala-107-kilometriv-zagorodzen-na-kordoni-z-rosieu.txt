Польща вже збудувала 107 км загороджень з Калінінградською областю росії.

Про це поінформувала PAP речниця Вармінсько-Мазурського відділу Прикордонної служби Польщі Мірослава Александрович, передає Укрінформ із посиланням на Wnp.pl.
“Ми побудували вже близько 107 км цього загородження”,- повідомила Александрович.
За її словами, це більш ніж половина протяжності наземного відрізка кордону Польщі з рф, що становить 198 км.
Як повідомляло агентство, загородження на цьому відрізку кордону почали будувати на початку листопада минулого року. Загородження складається з трьох рядів колючого дроту на металевих стовпах. Воно матиме 2,5 м заввишки та 3 м завширшки. Перед ним є сітка для диких звірів. Водночас, на початку квітня там розпочнуть монтувати так званий електронний бар’єр – детальну систему фіксації руху на кордоні.
Наприкінці лютого Польща розпочала превентивне спорудження фортифікаційних протитанкових загороджень на кордоні з росією і білоруссю як засіб відлякування і стримування.
Фото: Agencja Gazeta, foto-olsztyn