Посольство Франції в нігерській столиці Ніамеї оголосило у вівторок, що збирається найближчим часом евакуювати своїх громадян.

Як повідомляє Укрінформ, про це передає Le Figaro.
«З огляду на погіршення ситуації з безпекою в Нігері й користуючись відносним спокоєм в Ніамеї, готується проведення евакуації повітряним шляхом з Ніамея. Вона має відбутися найближчим часом і триватиме зовсім недовго», - йдеться в повідомленні.


Як повідомляв Укрінформ, нігерські солдати, які скинули президента країни Мохамеда Базума, у понеділок звинуватили Францію по національному телебаченню у намірі «втрутитися військовим шляхом», аби поновити його на посаді.
Тисячі людей вийшли в неділю на демонстрацію перед посольством Франції в нігерській столиці Ніамей під час мітингу на підтримку військової хунти, яка минулого тижня здійснила держпереворот у країні.
Фото: STRINGER