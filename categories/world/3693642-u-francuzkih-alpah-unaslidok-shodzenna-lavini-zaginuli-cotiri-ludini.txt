На льодовику Армансетт у Французьких Альпах унаслідок сходження лавини загинуло четверо людей, ще кілька осіб зазнали поранень.

Про це повідомив міністр внутрішніх справ Франції Жеральд Дарманен у Твіттері, передає Укрінформ.
«На льодовику Армансетт в Альпах посеред дня зійшла лавина. За попередніми даними, 4 людини загинули і кілька отримали поранення», - написав він.
За його словами, на місці працюють рятувальники.
Як повідомляв Укрінформ, дев'ятеро лижників постраждали внаслідок сходження лавини у Швейцарських Альпах.