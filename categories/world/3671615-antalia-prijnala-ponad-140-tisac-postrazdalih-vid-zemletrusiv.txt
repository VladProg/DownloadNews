У Анталії знайшли притулок понад 140 тисяч осіб, постраждалих внаслідок сильних землетрусів на південному сході країни 6 лютого: більшість з них розмістили в готелях, апартаментах, хостелах, гостьових будинках та гуртожитках.

Про це повідомляє Укрінформ з посиланням на TRT Haber.
“У нашому місті є близько 140 тисяч жертв землетрусу, яких нам вдалося зафіксувати. Це ті, кого ми змогли виявити, можливо, реальне число трохи більше”, - сказав губернатор.
За його словами, наразі кількість постраждалих, яких розмістили у готелях, апартаментах і хостелах сягнула майже 80 тисяч осіб. У гостьових будинках - 4250 гостей, а також понад 8 тисяч жертв землетрусу розміщено у гуртожитках.
Як повідомляв Укрінформ, у Туреччині оголосили, що кількість загиблих у країні внаслідок землетрусів досягла понад 38 тисяч, у Сирії дані не оновлювалися кілька днів поспіль і залишаються на рівні понад 5,8 тисячі осіб. Разом у двох країнах – понад 43,8 тисячі.
Фото: АА