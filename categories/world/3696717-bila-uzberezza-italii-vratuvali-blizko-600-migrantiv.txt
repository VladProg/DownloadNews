Берегова охорона Італії врятувала у неділю, 16 квітня, близько 600 мігрантів, які перебували на тральщику в Середземному морі.

Як передає Укрінформ, про це повідомляє ANSA.
У відомстві заявили, що порятунок рибальського судна з близько 600 мігрантами на борту проводиться приблизно у 270 км на південь від узбережжя південно-східної Сицилії.
Роботу ускладнювали погані погодні умови.
Ймовірно, мігрантів можуть переправити на Сицилію, але з огляду на їхню велику кількість передбачається розподіл між портами Аугусти й Катанії, які вже готуються їх приймати.
Як повідомляв Укрінформ, Кабінет Міністрів Італії у вівторок оголосив надзвичайний стан у сфері імміграції після «різкого зростання» кількості мігрантів, які прибувають через Середземне море.
Фото: www.ansa.it