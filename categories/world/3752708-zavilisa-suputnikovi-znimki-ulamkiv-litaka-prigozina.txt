З'явилися супутникові знімки уламків літака, на борту якого міг перебувати очільник ПВК "Вагнер" Євген Пригожин.

Як передає Укрінформ, про це повідомляє CNN.
Фюзеляж літака, що, як вважають, перевозив Євгена Пригожина, був майже цілим, коли літак врізався у землю, згідно з новими зображеннями, наданими ексклюзивно CNN.
Зображення, зроблене Umbra Lab, Inc за допомогою радара з синтезованою апертурою (SAR), показало, що місце падіння має форму видовженого овалу, де знаходиться, переважно, фюзеляж, і обмежене певною зоною.

Фото: Umbra Lab, Inc.
Це підтверджує відео з географічною прив'язкою, що показує, як фюзеляж та двигуни літака з, очевидно, відсутнім крилом, падають з неба.
Більшість уламків виявлено на місці падіння фюзеляжу на краю лісової галявини, менші уламки літака впали в іншому місці - майже два кілометри – на південний схід, де, за інформацією CNN, зафіксовано хвостову частина літака неподалік будинків.
Як повідомляв Укрінформ, у Тверській області в РФ у середу розбився приватний літак, на борту якого, за попередньою інформацією, перебував терорист Пригожин.