Європейський Союз засудив спалення Корану у шведській столиці Стокгольмі.

Про це у Твіттері заявила речниця Єврокомісії із зовнішніх справ та безпеки Набіла Массралі, передає Укрінформ.
«ЄС приєднується до МЗС Швеції у рішучому неприйнятті спалення Корану окремою особою. Цей акт є образливим, нешанобливим і є явною провокацією», - написала вона.
Массралі додала, що ЄС закликає Багдад до стриманості та засуджує напади на дипломатичні приміщення.
Як повідомляв Укрінформ, у Багдаді демонстранти намагалися штурмувати посольство Швеції наступного дня після спалення у Стокгольмі священної книги мусульман Корану в перший день Курбан-байраму.