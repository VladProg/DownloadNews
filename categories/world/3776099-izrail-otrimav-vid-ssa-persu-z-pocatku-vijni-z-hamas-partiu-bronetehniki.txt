Ізраїль отримав першу з початку нападу ХАМАС 7 жовтня партію броньованої техніки від Сполучених Штатів.

Про це повідомило Міністерство оборони Ізраїлю в соцмережі X (колишній Твіттер).


The Israel Ministry of Defense recently received a cargo plane from the United States, carrying the initial shipment of armored vehicles designated for use by the Israel Defense Forces (IDF). They are being transferred to the IDF to replace vehicles damaged during the war. pic.twitter.com/4mweS5dQpz
— Ministry of Defense (@Israel_MOD) October 19, 2023

«Міністерство оборони Ізраїлю нещодавно прийняло вантажний літак із США з першою партією бронетехніки, призначеної для використання Армією оборони Ізраїлю (ЦАХАЛ)», - йдеться у дописі.
Зазначається, що бронетехніка замінить машини, пошкоджені під час війни з ХАМАС.
Як пише The Times of Israel, ця партія бронетехніки є частиною більш масштабної закупівлі на 400 мільйонів шекелів (70,3 мільйона євро), спрямованої на зміцнення техніки Армії оборони Ізраїлю.
Подальші поставки техніки зі США також міститимуть броньовані машини швидкої допомоги, ваговози та машинобудівне обладнання.
Як повідомляв Укрінформ, уранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення, включаючи дітей. Унаслідок цієї атаки загинули більш як 1400 ізраїльтян, близько двох сотень людей бойовики захопили у заручники.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти та ватажків терористів.
Ізраїльські військові попередили мирне населення Гази про необхідність залишити місто, щоб уникнути небезпеки під час операції проти ХАМАС.