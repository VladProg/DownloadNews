Унаслідок стрілянини на військовій базі у Індії загинули щонайменше четверо осіб.

Як повідомляє Укрінформ, про це пише Сіньхуа.



Зазначається, що озброєний чоловік відкрив невибірковий вогонь на території військової бази в північному індійському штаті Пунджаб.
“Особи нападника та загиблих поки не були встановлені”, - стверджує Сіньхуа.

За попередньою інформацією, нападник був одягнений не у військову форму.

За даними індійських ЗМІ, усім присутнім на території військової бази було наказано залишатися у приміщенні поки триває операція з пошуку та затримання нападника. Місцеві правоохоронці тим часом запевняють, що інцидент не пов’язаний із тероризмом.