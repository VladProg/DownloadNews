Президент США Джо Байден 10 вересня відвідає В'єтнам.

Як передає Укрінформ, про це повідомила в понеділок речниця Білого дому Карін Жан-П'єр.
У Ханої президент зустрінеться з лідером країни Нгуєном Фу Чонгом та іншими офіційними особами, з якими обговорить «шляхи подальшого поглиблення співпраці між Сполученими Штатами та В'єтнамом».
Лідери вивчатимуть можливості сприяння зростанню в'єтнамської економіки, орієнтованої на технології та інновації, розширення міжлюдських зв'язків через освітні обміни та програми розвитку робочої сили, боротьбу зі зміною клімату, а також зміцнення миру, процвітання і стабільності в регіоні, зазначила речниця.
Як раніше повідомляло агентство, міністр торгівлі США поїхала до Китаю поліпшувати економічні відносини між країнами.