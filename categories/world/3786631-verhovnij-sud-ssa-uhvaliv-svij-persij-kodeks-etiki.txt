Верховний суд США оприлюднив свій перший в історії набір етичних правил, які регламентуватиме роботу дев’яти його суддів.

Як передає Укрінформ, про це повідомляє BBC.
Як зазначається, документ, що складається з дев’яти сторінок, з’явився в той момент, коли найпотужніший юридичний орган в Америці перебуває під дедалі більшою увагою громадськості й Конгресу після нещодавніх новин про отримані кількома суддями подарунки та поїздки під час відпусток.
Попри те, що робота федеральних суддів в судах нижчої інстанції у США регламентується етичним кодексом ще з 1973 року, це перший випадок, коли найвищий суд країни встановив подібні правила для своїх суддів.
В опублікованому у понеділок пресрелізі судді заявили, що вони протягом тривалого часу дотримувалися “неписаних етичних правил, зокрема, які раніше поширювалися на суддів нижчої інстанції”.
При цьому вони визнали, що відсутність чітких правил призвела до «непорозуміння», а саме, що судді вважають себе необмеженими жодними етичними принципами.
Слід зауважити, що сам кодекс не містить механізму примусового виконання правил. Суддям доведеться самостійно дотримуватися його «правил і принципів».
Як повідомляв Укрінформ, експрезидент Дональд Трамп закликав Верховний суд США, де більшість суддів-республіканців, заступитися за нього після того, як знову постав перед судом за звинуваченнями у змові та спробі обманом залишитися при владі.