Увечері 17 вересня десятки тисяч ізраїльтян вийшли на марш "Перемога демократії" в Тель-Авіві, протестуючи проти уряду Нетаньягу та юридичної реформи, яку намагається провести його кабінет.

Про це повідомляє Newsru.co.il, передає Укрінформ.
Демонстранти розгорнули зображення Декларації незалежності та плакат із написом "Диктатура впаде".


רוטשילד ת"א, עכשיו pic.twitter.com/sQCNvZKFj9
— Ben Caspit בן כספית (@BenCaspit) September 17, 2023

Як зазначається, у різних районах Тель-Авіва на маніфестацію одночасно вийшли тисячі людей.
У зв'язку з цим багато вулиць у місті було перекрито для руху транспорту.


הערב בטבעון pic.twitter.com/4XdmkuEuNK
— לירי בורק שביט (@lirishavit) September 17, 2023

Пізно ввечері після завершення маршу частина демонстрантів організовано вирушила автобусами до аеропорту "Бен-Гуріон". Командування поліції Ізраїлю заявило, що перешкоджатиме спробам блокування в'їздів в аеропорт, а також проведення на його території акцій протесту припинятимуться.
Як повідомлялося, ізраїльський Кнесет 24 липня ухвалив у другому та третьому читаннях суперечливий законопроєкт про судову реформу, який обмежує частину повноважень Верховного суду.
30 липня лідер парламентської опозиції Яїр Лапід закликав уряд заморозити судову реформу на 18 місяців.
У січні в Ізраїлі спалахнули масові протести після того, як влада оголосила про план перегляду судової системи. Реформа, зокрема, передбачає передачу парламентській більшості контролю за процесом добору суддів Верховного суду.
Фото: Anat Hermony/Flash90