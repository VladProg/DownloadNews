У будівлі вокзалу в російському місті Курськ зайнявся дах – за попередніми даними, це сталося внаслідок падіння безпілотника.

Відповідна інформація поширюється у російських соцмережах, передає Укрінформ.
«За попередніми даними, в районі залізничного вокзалу збито БПЛА, уламками зачепило будівлю вокзалу. Перед вибухом мешканці чули «звук газонокосарки», - пише один з Телеграм-каналів.

Також із посиланням на очевидців повідомляється, що подекуди вибито шибки.

За даними місцевого губернатора Старовойта, п'ятеро осіб дістали легкі поранення від осколків скла.

Як повідомлялося, уночі 18 серпня через безпілотник уперше обмежили польоти у всіх чотирьох основних аеропортах московського регіону — Внуково, Домодєдово, Шереметьєво та Жуковському.