Державний секретар США Ентоні Блінкен після турне по шести арабських країнах у понеділок знову прибув до Ізраїлю для переговорів у зв’язку з нападом ХАМАСу.

Про це повідомляє The times of Israel, передає Укрінформ.
Американський дипломат приземлився в Тель-Авіві і, як очікується, знову зустрінеться з прем'єр-міністром Беньяміном Нетаньягу та ізраїльським військовим кабінетом в Єрусалимі.
Як повідомляв Укрінформ, глава американської дипломатії Блінкен перебував у минулий четвер в Ізраїль, де висловив підтримку США.
Під час спільної пресконференції із Нетаньягу Блінкен заявив, що метою бойовиків ХАМАС є знищення Ізраїлю та євреїв.
Під час пресконференції держсекретар США підтвердив готовність офіційного Вашингтона знову заблокувати активи іранського режиму на суму $6 млрд, які були розморожені у вересні в рамках угоди про визволення американських заручників.
Фото: Bloomberg