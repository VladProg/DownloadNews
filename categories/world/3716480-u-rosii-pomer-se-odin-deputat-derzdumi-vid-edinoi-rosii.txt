Депутат російської Держдуми від Красноярського краю від фракції «Єдина Росія» Віктор Зубарєв помер у віці 62 років.

Як передає Укрінформ, про це повідомляє газета Наш Красноярський край із посиланням на адміністрацію губернатора регіону.
Зазначається, що Віктор Зубарєв народився 20 лютого 1961 року в місті Ужур. Закінчив Красноярський політехнічний інститут та Російську академію державної служби при президентові Росії.
З 1997 по 2007 рік тричі обирався депутатом Законодавчого зібрання Красноярського краю. Депутат Державної Думи V, VI, VII та VIII скликань.
Як повідомляв Укрінформ, 23 квітня в Росії померли депутат Держдуми від фракції «Єдина Росія» Джашарбек Узденов та 77-річний депутат Держдуми від фракції «Єдина Росія» Микола Борцов.