В Італії в ніч проти четверга п'ятеро залізничників загинули внаслідок наїзду швидкісного поїзда на групу ремонтників.

Про це повідомляє BBC, передає Укрінформ.
Трагедія сталася, коли робітники замінювали частину колії поблизу Турина.
Машиністу потяга на місці інциденту надали допомогу, він не постраждав, але перебуває у стані шоку.
Двоє залізничників також не постраждали.
Триває розслідування трагедії.
Італійська залізнична мережа (RFI) висловила «глибоку скорботу» з приводу інциденту.
Як повідомлялося, внаслідок сходження з колії пасажирського потяга у Нью-Йорку травми дістали щонайменше 13 осіб.
Фото: ЕРА