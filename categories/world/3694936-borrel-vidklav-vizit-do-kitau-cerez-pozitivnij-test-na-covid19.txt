Високий представник ЄС/віцепрезидент Європейської Комісії Жозеп Боррель відклав свій візит до КНР, що був запланований цього тижня, у зв'язку із позитивним тестом на COVID-19.

Про це сам Боррель повідомив у Твіттері, передає Укрінформ.
«Отримав позитивний тест на COVID-19, і тому, на жаль, маємо відкласти мій візит до Китаю. Почуваюся добре, жодних симптомів немає», - написав Боррель.
Як повідомлялося, минулого тижня президент Франції Еммануель Макрон та президент Європейської Комісії Урсула фон дер Ляєн здійснили одночасні візити до Китаю, де мали спільну зустріч з президентом КНР Сі Цзіньпіном. Під час переговорів з політичним керівництвом та урядом КНР європейські лідери обговорювали подальший розвиток відносин між Європою та Китаєм, а також шляхи припинення російської агресії проти України.
Фото: DPA