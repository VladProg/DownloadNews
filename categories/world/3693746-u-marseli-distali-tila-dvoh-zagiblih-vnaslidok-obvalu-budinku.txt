Пожежники французького Марселя дістали тіла двох людей після обвалу будівлі, що стався у центрі міста в ніч на неділю.

Як передає Укрінформ, про це повідомляє Franceinfo.
Через 24 години після обвалу чотириповерхової будівлі в Марселі, в ніч на понеділок, 10 квітня, пожежники дістали з-під завалів два тіла без ознак життя.
«Враховуючи особливі труднощі операції, виявлення тіл займе час», — додали пожежники. Зазначається, що ще щонайменше шестеро людей вважаються зниклими безвісти.
«Ми продовжуємо робити все для проведення рятувальних операцій», — запевнив мер Марселя Бенуа Паян.
Загалом у ніч з неділі на понеділок було мобілізовано 89 пожежників і двох собак, які безперервно працюють на місці трагедії.
Як повідомлялося, у французькому місті Марсель у неділю близько о 00:40 обвалився чотириповерховий житловий будинок.
Регіональний перфект Крістоф Мірманд заявив, що до обвалу міг спричинитися вибух, можливо через витік газу.
Фото: PENNANT FRANCK / MAXPPP