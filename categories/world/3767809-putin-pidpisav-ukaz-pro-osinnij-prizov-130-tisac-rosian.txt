Президент РФ Володимир Путін підписав указ про призов росіян на військову службу в жовтні-грудні цього року.

Про це повідомляє Інтерфакс, передає Укрінформ.
"Здійснити з 1 жовтня до 31 грудня 2023 р. призов на військову службу громадян Російської Федерації віком від 18 до 27 років, які не перебувають у запасі і підлягають призову на військову службу, у кількості 130 000 осіб", - ідеться в документі,
Тим самим указом пропонується з 1 жовтня 2023 року звільнити "солдатів, матросів, сержантів і старшин, строк військової служби за призовом яких закінчився".
Як повідомляв Укрінформ, президент РФ Володимир Путін заявив, що за останні пів року 270 тисяч осіб добровільно підписали контракти з російським міноборони, ще 300 тисяч людей призвали в рамках мобілізації.