Уряд Японії веде переговори з НАТО про відкриття офісу зв'язку Альянсу, оскільки через агресію росії проти України світ став більш нестабільним.

Про це заявив міністр закордонних справ Йошімаса Хаяші в інтерв’ю CNN, передає Укрінформ.
«Ми вже ведемо перемовини, але деталі ще не визначені... Причина, чому ми це обговорюємо, полягає в тому, що після агресії росії проти України світ став більш нестабільним», — заявив японський урядовець.
За словами Йошімаси, повномасштабне вторгнення росії в Україну мало наслідки далеко за межами Європи, що змусило Японію переглянути регіональну безпеку.
"Те, що відбувається у Східній Європі, не обмежується лише Східною Європою, це безпосередньо впливає на ситуацію тут, у Тихоокеанському регіоні. Ось чому співпраця між нами ... та НАТО стає дедалі важливішою", – наголосив японський міністр.
Як повідомлялося, НАТО планує відкрити в Японії перший в країнах Азії комунікаційний офіс.
Японія, зі свого боку, планує створити незалежну місію при НАТО.