Щонайменше одна людина загинула і ще 14 постраждали в результаті нічної аварії в Кампанії (на півдні Італії), під час якої пасажирський автобус з'їхав з дороги в прірву.

Як передає Укрінформ, про це повідомляє ANSA.
Водій автобуса, який їхав з Лечче до Риму з 38 пасажирами, різко повернув кермо, щоб уникнути зіткнення з двома автомобілями, які вже зупинилися після зіткнення. Проте пасажирський автобус все ж таки з’їхав із автобану в прірву.

Загиблий був одним із пасажирів автобусу.
Зазначається, що ще п'ять автомобілів також потрапили в смертельну ДТП на шосе A16 в районі Валлесаккарди.
Як повідомляв Укрінформ, унаслідок ДТП за участю пасажирського автобуса, що сталося на півдні Туреччини, одна людина загинула та 14 отримали травми.
Фото: ANSA