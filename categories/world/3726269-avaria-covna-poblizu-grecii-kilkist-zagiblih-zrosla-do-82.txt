На перевантаженому човні, який перекинувся і затонув у відкритому морі біля берегів Греції, було щонайменше 209 осіб з Пакистану, кількість загиблих становить 82 особи.

Про це повідомляє Reuters згідно з даними, наданими пакистанським слідчим відомством, передає Укрінформ.
За даними Федерального слідчого агентства, 181 особа була з Пакистану, а 28 - з Кашміру, що перебуває під управлінням Пакистану.
Крім того, було зібрано зразки ДНК з 201 сім'ї, щоб допомогти Греції ідентифікувати зниклих безвісти.
Наразі офіційна кількість загиблих в аварії становить 82 особи, а тих, хто вижили, - 104, з яких 12 - пакистанці.
Як повідомляв Укрінформ, біля південного узбережжя Греції 14 червня затонуло рибальське судно з мігрантами. Місцева влада спочатку повідомила про 32 загиблих. Згодом стало відомо про 78 жертв катастрофи.
Загалом судно могло перевозити від 400 до 750 осіб.
Фото: Берегова охорона Греції