Група дослідників із Інституту Френсіса Кріка та Оксфордського університету знайшла у Великій Британії зразки ДНК чуми віком у 4000 років, що стало найстарішим доказом смертоносного захворювання в країні.

Як передає Укрінформ, про це повідомляє BBC.
Учені ідентифікували три випадки Yersinia pestis, бактерії, що викликає чуму, в людських останках - два в масовому похованні в Сомерсеті та один в Камбрії.

Фото:Science Photo Library


Фото: Science Photo Library

Команда взяла невеликі зразки скелета 34 осіб, шукаючи наявність Yersinia pestis у зубах. Було досліджено зубну пульпу, оскільки вона зберігає ДНК інфекційних захворювань.
Дослідники також проаналізували ДНК і виявили три випадки Yersinia pestis у двох дітей, яким було від 10 до 12 років, коли вони померли, і в однієї жінки віком від 35 до 45 років.
Згідно з висновками, ймовірно, ці троє людей жили приблизно в один час.
Дослідники стверджують, що цей штам чуми – походження пізнього неоліту та бронзового віку – найімовірніше був занесений у Центральну та Західну Європу близько 4800 років до нашої ери людьми, які прибули в Євразію.
Як повідомляв Укрінформ, влітку 2020 року в американському штаті Каліфорнія вперше за п’ять років виявили зараження людини чумою.