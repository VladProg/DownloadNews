Сьогодні над Брянською областю нібито було збито українські дрони, заявила влада Брянської області РФ.

Як передає Укрінформ, про це повідомив у Telegram губернатор Брянської області Олександр Богомаз.
Богомаз написав, що над Карачівським районом області російська ППО «знищила два безпілотники літакового типу».
"Над Карачівським районом системою ППО збройних сил РФ знищено два безпілотники літакового типу. Руйнувань та постраждалих немає. Оперативні служби працюють на місці", - написав він.
Як повідомлялося, з вечора 5 серпня по ранок 6-го серпня 2023 року російські окупанти завдали масованого ракетного удару по території України ракетами повітряного та морського базування, а також іранськими ударними дронами «Shahed-136/131».
Фото ілюстративне