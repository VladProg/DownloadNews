Папа Римський Франциск під час недільної зустрічі з паломниками на площі Святого Петра у Ватикані закликав молитися, щоби вистачило мужності сказати «Досить!» кровопролиттю, спричиненому війнами, які вбивають майбутнє дітей, згадавши й про війну в Україні.

Про це передає Укрінформ із посиланням на Vatican News.
«Саме так, подумаймо про дітей, про всіх дітей, яких торкнулася ця війна, а також війна в Україні та інші конфлікти: таким чином убивають їхнє майбутнє. Молімося, щоб у нас вистачило сил сказати «досить» – закликав Папа.
Понтифік також закликав припинити вогонь в Палестині та Ізраїлі: «Будь ласка, зупиніться, в Боже Ім'я: припиніть вогонь!» – сказав Папа Франциск, висловивши сподівання, що будуть використані абсолютно всі можливості для того, щоб запобігти розширенню конфлікту, буде надана можливість допомогти пораненим. А до Гази, де гуманітарна ситуація вкрай серйозна, буде доставлена допомога, негайно будуть звільнені заручники, між «якими є багато дітей, які повинні повернутися до своїх сімей».
Як повідомляв Укрінформ, у Ватикані в середу, 25 жовтня, Папа Римський Франциск знову скерував думку до регіонів світу, поранених війною, запевнивши також у своїй молитві за Україну.