В Ірані чотирьох осіб засудили до смертної кари за продаж підроблених алкогольних напоїв, унаслідок чого на початку цього року загинули 17 осіб.

Як передає Укрінформ, про це повідомляє агенція Bloomberg.
Засуджені особи були визнані винними у низці отруєнь алкоголем у червні, внаслідок яких 191 людина або осліпла або була госпіталізована у провінції Альборз, що на захід від Тегерану, заявив журналістам представник судової влади Масуд Сетаєші на пресконференції у вівторок.
Сетаєші сказав, що декілька інших людей були засуджені до ув’язнення за розповсюдження метанолу, високотоксичної речовини, яку часто додають у контрабандний алкоголь.
Згідно з ісламськими нормами, в Ірані, розпивання та продаж алкогольних напоїв заборонено та карається законом.
Як повідомляв Укрінформ, в Ірані через карикатури Charlie Hebdo закрили Французький дослідницький інститут.
Фото: Getty Images