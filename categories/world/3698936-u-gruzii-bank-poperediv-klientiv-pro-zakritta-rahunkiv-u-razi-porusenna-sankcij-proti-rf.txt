Найбільший банк Грузії TBC Bank попередив своїх клієнтів, що закриватиме рахунки у разі порушення ними санкцій проти росії.

Як передає Укрінформ, про це повідомляється на сайті установи.
Зазначається, що у лютому 2022 року Велика Британія, США та ЄС запровадили санкції проти росії, обмежуючи певні операції та транзакції щодо цієї країни та пов’язаних з нею фізичних і юридичних осіб.
Санкції включають, але не обмежуються заморожуванням активів, блокуванням, обмеженням доступу до фінансових ресурсів, прямими та непрямими заборонами на експорт з США, Великої Британії та ЄС до росії та навпаки.
"Звертаємо вашу увагу, що якщо банк виявить операцію з порушенням санкційного режиму, він залишає за собою право закрити рахунки клієнта без попереднього повідомлення", - йдеться у заяві фінустанови.
Як повідомляв Укрінформ, Bank of Cyprus, найбільший у країні, розсилає повідомлення російським клієнтам про закриття їхніх рахунків.