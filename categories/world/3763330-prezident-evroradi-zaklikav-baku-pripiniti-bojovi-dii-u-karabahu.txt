Президент Європейської ради Шарль Мішель закликав Азербайджан припинити бойові дії у Нагірному Карабаху.

Про це він написав у соцмережі Х (колишній Твіттер), передає Укрінформ.
«Бойові дії з боку Азербайджану мають негайно припинитися, щоб уможливити реальний діалог між Баку і вірменами у Нагірному Карабаху», – наголосив Мішель, назвавши новини спустошливими.
Як повідомлялося, Міністерство оборони Азербайджану у вівторок оголосило про початок «антитерористичних заходів локального характеру в Карабаху».
Баку вимагає виведення військ Вірменії з Азербайджану та розпуску «режиму сепаратистів» в Ханкенді.
Прем’єр-міністр Вірменії Нікол Пашинян проводить засідання Ради безпеки, де обговорюються «широкомасштабні військові дії» у Карабаху.
Пізніше у вівторок МЗС Вірменії оприлюднило заяву, в якій звинуватило Азербайджан у проведенні «етнічної чистки».