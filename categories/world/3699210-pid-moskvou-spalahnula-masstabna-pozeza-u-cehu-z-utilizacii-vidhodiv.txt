У московській області рф зранку в суботу, 22 квітня, спалахнула пожежа в цеху з утилізації пластику та гуми.

Про це повідомляє Укрінформ з посиланням на пресслужбу російського міністерства з надзвичайних ситуацій.

«У Люберцях вогнеборці локалізували пожежу в металевому цеху з утилізації відходів. Загрози сусіднім будівлям немає», – йдеться у повідомленні.
На оприлюдненому фото видно, що над будівлею здіймається величезний стовп диму. Площа пожежі охопила 1500 кв. м, зазначили в мнс рф.
До гасіння пожежі, за даними російських рятувальників, залучили 11 машин та 38 пожежників.
Згодом в мнс рф повідомили, що пожежу повністю ліквідовано, постраждалих немає.
За даними російських ЗМІ, ідеться про цех з утилізації пластику та гуми.
Як повідомлялося, наприкінці березня в російському Омську сталася велика пожежа на складі з пластиком – на площі 3,5 тис. кв. м.