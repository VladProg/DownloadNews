У ніч проти 3 травня безпілотники атакували військовий аеродром у Брянській області, пошкоджено транспортний літак Ан-124.

Про це повідомляє Телеграм-канал Baza, передає Укрінформ.
Стверджується, що в атаці було задіяно п'ять дронів, які нібито належали ЗСУ. Два з них вибухнули на території аеродрому, ще два було знищено зі стрілецької зброї, п'ятого не було виявлено.
За даними видання, внаслідок атаки «невеликі пошкодження отримав Ан-124, що не експлуатується», постраждалих немає.
Як повідомляв Укрінформ, 1 та 2 травня у Брянській області двічі підірвали залізничні колії. Інциденти сталися в районі станцій Унеча та Сніжетська. В обох випадках внаслідок підривів сходили з рейок вантажні потяги.