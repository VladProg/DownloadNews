Верховний суд Японії у середу визнав неконституційною норму закону, що вимагає від трансгендерів видалення репродуктивних органів для офіційної зміни статі.

Про це повідомляє The Japan Times, передає Укрінформ.
Справу розглядала Велика палата Верховного суду у складі 15 суддів. Це незвична подія для країни, враховуючи те, що такі розгляди відбуваються лише кілька разів на рік.
Позивачем у справі виступила особа, запит якої на зміну статі у сімейному реєстрі з чоловічої на жіночу з біологічно був відхилений судами нижчих інстанцій.
Правозахисники сподіваються, що це рішення Верховного суду спонукатиме до перегляду національного законодавства, що дозволить трансгендерам змінювати офіційно стать без хірургічного втручання. Це, своєю чергою, приведе Японію у відповідність до міжнародних стандартів.
Закон від 2003 року щодо людей з гендерною дисфорією (стан, за якого людина відчуває через невідповідність між її статтю і статевою ідентичністю) встановлює п’ять вимог для зміни юридичного гендерного статусу через суд.
Зокрема, це має бути особа віком від 18 років, неодружена, яка не має неповнолітніх дітей. Спірними є дві інші законодавчі вимоги, згідно з якими особа повинна «не мати статевих залоз» або її статеві залози мають назавжди втратити свою функцію, і така людина повинна мати «тіло зі статевими органами осіб протилежної статі».
Як повідомляв Укрнформ, Державна дума Росії 14 липня ухвалила закон про заборону зміни статі за винятком медичних втручань для лікування вроджених аномалій у дітей.
Фото: KARIN KANEKO