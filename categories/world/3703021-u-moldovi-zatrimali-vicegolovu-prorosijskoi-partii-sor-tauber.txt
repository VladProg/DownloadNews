Віцеголову проросійської партії «Шор» Марину Таубер затримали у понеділок у міжнародному аеропорту Кишинева на шляху до Тель-Авіва, через Стамбул.

Про це повідомляє Point.md, повідомляє Укрінформ.
Затримання здійснено на підставі постанови прокурора Антикорупційної прокуратури Молдови.
У липні 2022 року стало відомо, що семеро підозрюваних у справі про незаконне фінансування партії «Шор» залишили Молдову. У прокуратурі після цього заявили, що розслідують витік інформації, завдяки якому підозрювані заздалегідь дізналися про затримання. Однією з підозрюваних у цій справі проходить Марина Таубер. Її підозрюють у підробці фінансових звітів партії та причетності до схеми її незаконного фінансування «кримінальною групою» Ілана Шора.
28 квітня Антикорупційна прокуратура звернулася до судді з клопотанням про заміну запобіжного заходу у вигляді умовного звільнення під судовий контроль на попередній арешт у зв'язку з порушенням Таубер умов запобіжного заходу.
Також у п'ятницю, 28 квітня, адвокат обвинуваченої отримав копію заяви. 29 квітня Таубер вимагав відкласти судове засідання, щоб вона могла поїхати до Ізраїлю.
Враховуючи, що обвинувачена вже кілька разів порушувала умови, поставлені суддями, прокуратура вважала за необхідне затримати її в аеропорту, оскільки існував значний ризик того, що вона сховається від органу карного розшуку.
Як повідомляв Укрінформ, 13 квітня Апеляційна палата Кишинева засудила депутата-втікача, лідера партії «Шор» Ілана Шора до 15 років в’язниці із конфіскацією майна на 5 мільярдів леїв (понад 270 мільйонів доларів). Також суд заборонив Шору обіймати посади в банківській системі впродовж п'яти років та конфіскував його активи на користь держави.
У 2015 році Ілана Шора засудили у справі про «крадіжку мільярда» до 7,5 року ув'язнення за шахрайство та відмивання грошей. Справа перебувала на розгляді в Апеляційній палаті Кишинева. Слухання багаторазово відтерміновували.
У 2019 році Ілан Шор виїхав з Молдови. За деякими даними, наразі він перебуває в Ізраїлі.
26 жовтня 2022 р. Міністерство фінансів США оголосило про запровадження санкцій проти дев'яти осіб та 12 організацій у Молдові, яких вважають учасниками «постійних кампаній зловмисного впливу кремля», а також причетними до системної корупції в республіці. Під санкції, зокрема, підпали молдавські олігархи Володимир Плахотнюк та Ілан Шор.
Представники проросійської партії «Шор» неодноразово організовували антиурядові у Молдові з метою дестабілізувати ситуацію у країні.
Фото: ipn