Пожежу у будівлі прикордонного управління фсб по Ростовській області рф загасили, унаслідок неї загинуло щонайменше троє людей.

Про повідомляє Інтерфакс-Юг, передає Укрінформ.
Як зазначається, тіло третього загиблого виявлено під час розбирання завалів на місці пожежі. Також була інформація про кількох зниклих безвісти.
Відомо, що четверо людей були поранені, одного потерпілого прооперували.
За даними ЗМІ, займання виникло у господарському приміщенні, після чого вогонь поширився на площу понад 800 квадратних метрів. Очевидці повідомляли про сильний вибух перед спалахом.
За словами губернатора Ростовської області Василя Голубєва, причиною займання попередньо стало коротке замикання. Через поширення вогню вибухнули ємності із пально-мастильними матеріалами.
Водночас у МНС заявили, що на складі зброї фсб спалахнув силовий кабель і полум'я перекинулося на резервуари з 10 тоннами палива.
Місцевому виданню у силових структурах розповіли, що на складі детонували боєприпаси, через це звуки вибухів лунали під час пожежі.
Як повідомлялося, у російському місті Ростов-на-Дону 16 березня зайнялася будівля прикордонного управління служби фсб.