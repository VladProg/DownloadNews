Армія оборони Ізраїлю заявляє, що ХАМАС втратив контроль над північною частиною Гази, оскільки тисячі жителів переїхали на південь.

Про це повідомляє Times of Israel, передає Укрінформ.
"Керівництво ХАМАСу не виходить на зв'язок. Сьогодні ми бачили 50 000 жителів Гази, які прямували на південь, вони розуміють, що ХАМАС втратив контроль", - сказав військовий речник ЦАХАЛу контр-адмірал Даніель Хагарі.
Він заявив, що ізраїльські військові завдали значної шкоди повітряним і морським силам терористичного угрупування ХАМАС, які планували стратегічні атаки. За його словами, війська захопили близько 700 снарядів до РПГ, які використовувалися ХАМАС для атак наземних військ у Секторі.
"Ми продовжуємо поглиблювати наступ на місто Газа і руйнуємо шахти тунелів, що прилягають до цивільних об'єктів", - сказав Хагарі додавши, що припинення вогню не буде, але Ізраїль дозволяє гуманітарні паузи в певний час, щоб дозволити цивільному населенню евакуюватися.
Хагарі також додав, що кількість підтверджених заручників у секторі Гази становить 239 особи, проте ця цифра не є остаточною.
Як повідомляв Укрінформ, Армія оборони Ізраїлю заявила, що з початку наземної операції її війська знайшли і знищили близько 130 тунельних шахт у секторі Газа.
Фото: IDF