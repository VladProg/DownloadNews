У Лондоні несподівано обвалився триповерховий будинок.

Як передає Укрінформ, про це повідомляє Sky News.
На зображеннях у соціальних мережах видно, що вся задня частина будівлі обвалилася, на землі розкидані її уламки.

Рятувальники наразі оцінюють руйнування, дивлячись на місце події з сусіднього будинку.
Під завалами нікого з людей не виявлено, постраждалих немає.

Як зазначив 31-річний місцевий житель, «все, що я почув, — це гучний звук, і будівля, у якій я живу, тремтіла, наче стався землетрус. Це було дуже страшно».


A building that collapsed in North London that could have been caused by gas explosion. Fire fighters, Ambulance and Police are all present with high volume.

A possibility that people could be under the rubble. Pray for them. #londonfirebrigade #London #gas #news #foryou pic.twitter.com/1QjKPgWSob
— FC London (@aliamirofficia1) June 24, 2023

За його словами, екстрені служби прибули на місце події приблизно через 10-15 хвилин.
Лондонська пожежна бригада повідомила, що близько 60 пожежників, п'ять пожежних машин та три рятувальні підрозділи були розгорнуті на місці події.
Співробітники столичної поліції також присутні на місці події. Правоохоронці повідомили, що було евакуйовано кілька будинків.
Причину руйнування наразі встановлюють.
Фото: @aliamirofficia1/Twitter/PA Wire