Уряд Угорщини розгляне заявку Швеції на членство в НАТО вже цього тижня.

Як передає Укрінформ, про це повідомляє Bloomberg з посиланням на угорські ЗМІ.
Зазначається, що Кабінет прем’єр-міністра Віктора Орбана збереться на позачергове засідання цього тижня, на якому можуть узгодити дату голосування парламенту щодо ратифікації заявки Швеції на приєднання до Альянсу.
Раніше міністр закордонних справ Угорщини Петер Сійярто заявив, що Орбан координував свої дії з президентом Туреччини Реджепом Таїпом Ердоганом, а голосування в парламенті є лише технічним питанням.
Як повідомлялося, Угорщина разом із Туреччиною блокували євроатлантичну інтеграцію Швеції. У понеділок, 10 липня, Ердоган погодився передати турецькому парламенту протокол про приєднання Швеції до НАТО.
Минулого тижня очільник угорського МЗС Сійярто переконував, що Будапешт не затягуватиме ратифікацію членства Швеції в НАТО, якщо Анкара змінить свою позицію щодо цього питання.