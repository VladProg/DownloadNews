Штати визначили для себе чотири основні стратегічні напрямки оборонної діяльності на Близькому Сході.

Як повідомляє Укрінформ, про це заявили у Міністерстві оборони США.

“Йдеться про захист сил та громадян США у регіоні; Надання критичної безпекової допомоги Ізраїлю, який обороняється від подальших терористичних атак ХАМАСу; Співпрацю із ізраїльтянами заради сприяння у звільненні заручників, утримуваних ХАМАСом, в тому числі громадян США; Зміцнення позицій США в регіоні з метою запобігання виходу кризи за межі Гази”, - йдеться у поширеному повідомленні.

Зазначається, що у межах впровадження цих напрямків, у регіоні було розгорнуто авіаносну ударну групу та атомний підводний човен.

Як повідомляв Укрінформ, Центральне командування Збройних сил США офіційно повідомило, що на Близький Схід прибув атомний підводний човен класу Ohio, оснащений балістичними ракетами.