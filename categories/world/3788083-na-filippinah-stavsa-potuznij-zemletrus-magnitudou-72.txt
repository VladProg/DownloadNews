На філіппінському острові Мінданао стався потужний землетрус магнітудою 7,2.

Про це повідомляє Сіньхуа з посиланням на Філіппінський інститут вулканології та сейсмології, передає Укрінформ.
Землетрус стався на глибині 10 кілометрів, приблизно за 30 кілометрів на південний захід від міста Сарангані.
Підземні поштовхи також сильно відчувалися в прилеглих районах острова Мінданао, включаючи місто Генерал-Сантос і прилеглі провінції.
За даними Інституту, очікуються руйнування, але загрози цунамі немає.
Місцеві чиновники повідомили, що через сильні поштовхи у будівлях попадали речі, а люди в паніці вибігли з приміщень. Місцева влада стежить за можливими збитками, але на даний момент не було жодних повідомлень про руйнування чи жертви.
Як повідомляв Укрінформ, у районі острова Нова Ірландія у Папуа-Новій Гвінеї в неділю близько сьомої ранку за київським часом стався землетрус магнітудою 5,9.
Фото: pixabay.com