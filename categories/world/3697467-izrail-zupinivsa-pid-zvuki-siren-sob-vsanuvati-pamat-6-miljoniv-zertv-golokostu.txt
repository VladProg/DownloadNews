У День пам'яті жертв Голокосту у вівторок вранці Ізраїль на дві хвилини зупинився під час сигналу сирени в пам'ять про шість мільйонів євреїв, вбитих нацистами під час Другої світової війни.

Як передає Укрінформ, про це повідомляє The Times of Israel.
"Сирена зупинила життя: пішоходи завмерли на місці, автобуси зупинилися на жвавих вулицях, автомобілі зупинилися на головних автомагістралях, а водії вийшли і стояли на дорозі, схиливши голови", - йдеться у повідомленні.

Одразу після сирени в музеї Голокосту "Яд Вашем" в Єрусалимі розпочалася офіційна державна церемонія вшанування Дня пам'яті мучеників і героїв Голокосту, де президент Ісаак Герцог, прем'єр-міністр Бенджамін Нетаньягу, спікер Кнесету Амір Охана, голова Верховного суду Естер Хают і кілька людей, які пережили Голокост, поклали вінки до пам'ятника на честь повстання у Варшавському гетто в 1943 році.



Сотні менш масштабних церемоній вшанування жертв Голокосту відбудуться протягом дня в багатьох державних закладах країни.


A two-minute siren marks Holocaust Remembrance Day in Israel. Prime Minister Benjamin Netanyahu will attend a wreath-laying ceremony at Yad Vashem Holocaust memorial.#HolocaustRemembranceDay #YadVashem #Israel #BenjaminNetanyahu #live #Reuters #news https://t.co/q0NdahaznP
— Reuters (@Reuters) April 18, 2023


Як повідомлялося, 18 квітня - День пам’яті жертв Голокосту та героїзму європейського єврейства. У цей день вшановують пам’ять шести мільйонів європейських євреїв, убитих нацистами під час Другої світової війни.
Фото: Flash90