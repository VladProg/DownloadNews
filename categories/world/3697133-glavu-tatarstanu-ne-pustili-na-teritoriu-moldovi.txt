Влада Молдови сьогодні не дозволила в’їхати в країну президенту російської республіки Татарстан Рустаму Мінніханову, який планував узяти участь у заході в автономному територіальному утворенні Гагаузія.

Як передає Укрінформ, про це повідомляє NewsMaker.
Мініханов, за його словами, мав брати участь у міжнародному конгресі «Дружба народів — 2023» у Гагаузії та був запрошений туди кандидатом у башкани (очільники - ред.) Гагаузії Віктором Петровим та депутатом-соціалістом Олександром Суходольським.
«На жаль, молдовська влада ухвалила рішення, що ми є небажаними громадянами, які не можуть відвідати цю країну», — заявив російський політик на борту літака.
Його літак полетів назад у росію.
Як повідомлялося, Гагаузія – автономний регіон на півдні Молдови, в якому проживає 160 тисяч осіб.