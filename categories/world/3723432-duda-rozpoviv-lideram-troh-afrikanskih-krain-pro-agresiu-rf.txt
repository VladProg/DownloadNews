Президент Польщі Анджей Дуда розповів президентам Коморських островів, Замбії та Південно-Африканської Республіки (ПАР) у четвер у Варшаві про російську агресію в Україні.

Про це у Твіттері повідомило Бюро міжнародної політики при президентові Польщі, передає Укрінформ.
«Лідери африканських країн мають свою здатність впливати на континент (Африку – ред.) і, зокрема, на ООН. Президент Анджей Дуда представив наш погляд на російську агресію в Україні», - йдеться в повідомленні.


Wizyta Prezydentów Związku Komorów, Republiki Zambii i Republiki Południowej Afryki.

Przywódcy państw afrykańskich mają swoje możliwości oddziaływania: na kontynencie i m. in. w ONZ. Prezydent @AndrzejDuda przedstawił naszą perspektywę na rosyjską agresję na Ukrainie. pic.twitter.com/07fuH1UJgS
— Biuro Polityki Międzynarodowej (@BPM_KPRP) June 15, 2023

Польський лідер також обговорив з африканськими колегами економічні питання, можливість експорту польських продуктів на африканський континент.
Як повідомляв Укрінформ, раніше президент ПАР Сиріл Рамафоса зазначав, що підтримує миротворчу ініціативу лідера КНР Сі Цзіньпіна щодо України. Відтак делегація лідерів африканських країн вирушає з візитами до України і Росії для здійснення миротворчих зусиль.
Фото: KPRP