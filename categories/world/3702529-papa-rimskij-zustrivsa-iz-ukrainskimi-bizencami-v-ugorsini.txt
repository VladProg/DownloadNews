Папа Римський Франциск під час поїздки до Угорщини зустрівся із українськими біженцями.

Про це повідомляє Reuters, передає Укрінформ.
Зазначається, що зустріч пройшла в суботу у храмі святої Єлизавети в Будапешті.
Понтифік поспілкувався з українцями, серед яких була родина із п`ятьма дітьми з Дніпра, яка вимушена була покинути рідне місто через російські бомбардування.

Папа Франциск наголосив присутнім, що співчуття до тих, хто страждає від бідності та трагедії, є невід’ємною частиною християнства, навіть якщо ті, хто потребує цього, є невіруючими.
«Навіть серед болю і страждань, отримавши бальзам любові, ми знаходимо мужність, необхідну для того, щоб продовжувати рухатися вперед: ми знаходимо сили вірити, що не все втрачено, і що інше майбутнє можливе», - сказав понтифік.

Як повідомляв Укрінформ, Папа Римський Франциск у п`ятницю прибув до Угорщини із триденним візитом. Він попередив про небезпеку зростання націоналізму та заявив уряду прем'єр-міністра Віктора Орбана, що прийом мігрантів буде вірною ознакою християнства.
Фото: Vatican News