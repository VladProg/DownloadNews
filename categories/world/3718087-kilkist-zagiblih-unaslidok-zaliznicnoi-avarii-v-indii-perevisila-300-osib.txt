В Індії кількість загиблих у результаті зіткнення кількох потягів у східному штаті Одіша перевищила 300 осіб.

Про це повідомляє Arab News, передає Укрінформ.
Міністр залізниць Індії Ашвіні Вайшно заявив у неділю, що поїзд зійшов з рейок через помилку в електронній сигнальній системі, яка змусила поїзд неправильно змінити колію.
«Хто це зробив і яка причина, буде встановлено розслідуванням», — сказала міністр.
Попереднє розслідування показало, що високошвидкісному Coromandel Express був поданий сигнал виїхати на головну колію, але пізніше сигнал було скасовано, і замість цього поїзд виїхав на сусідню кільцеву лінію, де врізався в вантажний поїзд.
В результаті зіткнення вагони Coromandel Express перекинулися на іншу колію, в результаті чого Yesvantpur-Howrah Express, що прямував з протилежного боку, зійшов з рейок. Це призвело до зіткнення трьох поїздів.
Загалом у пасажирських потягах перебувало 2296 осіб.
Як повідомлялося, катастрофа сталася увечері у п'ятницю, коли експрес Howrah, що прямував з Бенгалуру до Хаури в Західній Бенгалії, зіткнувся з експресом Coromandel, який здійснював рейс маршрутом Калькутта – Ченнай.
На місце зіткнення потягів у районі міста Баласор було викликано понад 200 машин швидкої допомоги. Раніше повідомлялося про 288 загиблих та 900 поранених.
Міністерство залізниць Індії розпочало розслідування інциденту.
Фото: twitter.com/TOIBhubaneswar