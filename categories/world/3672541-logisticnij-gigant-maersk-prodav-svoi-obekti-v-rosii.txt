Данська логістична компанія A.P. Moller-Maersk (Maersk) уклала угоду про продаж своїх логістичних об'єктів у санкт-петербурзі та новоросійську компанії IG Finance Development Limited.

Про це повідомляє Укрінформ з посиланням на пресреліз компанії.
«Продаж Maersk цих двох об'єктів є наслідком рішення компанії припинити діяльність у росії, прийнятого в березні 2022 року. Ми раді, що знайшли нового власника наших двох логістичних об'єктів у росії і, таким чином, виконали наше рішення про продаж усіх наших активів у цій країні», - йдеться у заяві компанії.
Зазначається, що угода з IG Finance Development Limited закрита та набула чинності з 17 лютого. Вона отримала необхідні регуляторні дозволи в ЄС та росії. Після придбання об'єктів, IG Finance Development Limited уклала угоду з компанією "Ароса", великим імпортером продуктів харчування в росії, на управління об'єктами в санкт-петербурзі та новоросійську, йдеться у пресрелізі.
Як повідомляв Укрінформ, японський автомобільний бренд Infiniti, що належить концерну Nissan, заявив про вихід із російського ринку.
Фото: Maersk