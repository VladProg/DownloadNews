Сенатор-республіканець Білл Кессіді вважає, що експрезидент Дональд Трамп повинен відмовитися від участі в президентських перегонах 2024 року.

Як передає Укрінформ, про це він заявив у неділю в інтерв’ю CNN.

На переконання сенатора, справу проти Трампа про неналежне поводження з секретними документами є «майже безпрограшним варіантом», що зіграє проти експрезидента.
«Якщо це буде доведено, ми можемо мати кандидата в президенти, який був засуджений за злочин», – сказав Кессіді.
Він додав, що президент Джо Байден «потребує заміни», але, на його думку, американці не проголосують за засудженого.
«Він програє Байдену, якщо ви подивитеся на поточні опитування», – сказав він.
З іншого боку, якщо Трампа буде висунуто від Республіканської партії, то виграє Байден, і це «означитиме, що ми матимемо ще чотири роки політики, яка призвела до дуже високої інфляції... і до багатьох інших речей, які, на мою думку, були згубними для майбутнього нашої країни», сказав сенатор.
Кессіді був одним із семи сенаторів від Республіканської партії, котрі проголосували за імпічмент Трампа у 2021 році.
Федеральне велике журі присяжних висунуло Трампу звинувачення щодо неправомірного поводження з секретними документами. Йому також пред'явлені звинувачення в штаті Джорджія за спроби спотворити результати волевиявлення на виборах 2020 року, а також у Нью-Йорку, де його звинувачують у фальсифікації документів, пов'язаних виплатою порноактрисі грошей за мовчання.




Фото: BRANDON BELL/GETTY IMAGES