У Татарстані, який входить до складу РФ, вибухнув резервуар із хімікатами. Унаслідок інциденту загинули двоє осіб.

Як передає Укрінформ, про це повідомляє російський Teлеграм-канал Shot.
Резервуар з хімікатами вибухнув через взаємодію їхніх залишків з киснем. "Бавовна" сталася, коли робітники підприємства "Єлховнафта" спускалися з ємності: вони загинули внаслідок падіння з висоти.


За інформацією каналу, начальник дільниці з оператором робили огляд резервуарів. Вони відчинили люк, зробили замір донних відкладень, закрили його та почали спускатися.
За основною версією, через потрапляння всередину кисню сталося загоряння піроформних відкладень та потім вибух.

Порушено кримінальну справу.
Як повідомляв Укрінформ, у тимчасово окупованому Севастополі горів резервуар із паливом у мікрорайоні Козача Бухта.
Перше фото ілюстративне