На виборах до парламенту Фінляндії, які відбулися в неділю, найбільше голосів здобули дві опозиційні сили, партія чинної очільниці уряду - на третьому місці.

Про це повідомляє Yle, повідомляє Укрінформ.
«Попри напружену боротьбу за перше місце між СДП, Коаліцією та «Справжніми фінами», підсумки виборів виявились очікуваними. Перші місця дісталися партіям, які останні чотири роки були в опозиції», - йдеться у повідомленні.
Як зазначається, переможцем перегонів стала партія «Національна коаліція», яка набрала 20,8% голосів, що забезпечує їй 48 мандатів у 200-місцевому парламенті (на 10 більше, ніж за підсумками попередніх виборів). На другому місці – партія «Справжні фіни», яка отримала 20,1% та 46 місць (+7) у законодавчому органі.
Соціал-демократична партія прем'єр-міністра Санни Марін заручилася підтримкою 19,9% виборців і може розраховувати на 43 місця (+3).
Водночас, уточнює видання, центристи, які входили в уряд, втратили вісім мандатів, а «зелені» - сім. Також ліві, які працювали в останньому кабінеті міністрів, втратили п'ять місць.
Загалом, підсумовує Yle, за підсумками виборів 130 із 200 депутатів парламенту оновили свій мандат, тобто змінність складу дорівнює 30,5%.
Фото: Lansi-Suomi