Магазини компанії Bershka знову відкриються в росії під новою назвою - Ecru, бренд Zara – під назвою Maag.

Як передає Укрінформ, про це повідомляє ТГ-канал Mash.
«Bershka повернеться до росії під новою назвою – Ecru. Разом із нею Pull&Bear стане DUB та Zara - Maag. Відкриття перенесли через землетруси в Туреччині, а компанії вже набирають 4500 осіб персоналу», — йдеться у повідомленні.
Зазначається, що на роботу планується прийняти і старих співробітників, деяким із них уже надійшли дзвінки із запрошенням повернутися. Набір ведеться у 240 магазинів всієї росії. До магазинів привозитимуть одяг, виготовлений на китайських та турецьких заводах. За словами співробітників, підвищувати ціни компанія не планує.
Як відомо, після початку повномасштабного російського вторгнення з російського ринку вийшли більше тисячі компаній та брендів. Деякі залишилися. Дехто досі шукає покупців на своє виробництво та інфраструктуру.
Фото: rau.ua