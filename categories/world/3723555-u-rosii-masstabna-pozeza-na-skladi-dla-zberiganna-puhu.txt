У Курській області РФ спалахнула масштабна пожежа на території підприємства.

Як передає Укрінформ, про це повідомляє МНС РФ.

Згідно з повідомленням, загорівся склад для зберігання пуху. Площа пожежі сягнула близько 2 тисяч квадратних метрів. У гасінні залучено понад 40 осіб і 10 одиниць техніки. Інформація про постраждалих не надходила. Причини пожежі не вказуються.

Водночас у росЗМІ зазначають, що це була атака безілотника.
“За попередніми даними, безпілотник атакував вежу зв'язку в селищі Красниково, але, зачепивши її, влетів в адміністративну будівлю підприємства "Белполь", - йдеться у повідомленні Бази.


Раніше в селищі Майське Бєлгородської області пролунав вибух. За інформацією росЗМІ, дронами була атакована будівля, що належить міністерству внутрішніх справ РФ.