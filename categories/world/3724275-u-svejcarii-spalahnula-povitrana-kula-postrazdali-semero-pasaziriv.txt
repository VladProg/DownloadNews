Семеро людей були доставлені в лікарню після того, як повітряна куля розбилася та спалахнула в Швейцарії.

Як передає Укрінформ, про це повідомляє Mirror.
Інцидент стався в районі Маттенбоден у громаді Хюненберг.
Повідомляється, що повітряна куля загорілася незабаром після зльоту та впала на землю в суботу вранці.

За словами представників поліції, під час жахливого інциденту на борту повітряної кулі перебувало четверо жінок та троє чоловіків віком від 28 до 64 років.
Усі семеро пасажирів були доставлені до лікарні, причому двоє жінок та один чоловік отримали важкі поранення, а решта четверо людей отримали легкі травми.
Як повідомлялось, у Мексиці зайнялася повітряна куля, внаслідок інциденту згоріли живцем двоє людей.
Фото: Kapo ZG