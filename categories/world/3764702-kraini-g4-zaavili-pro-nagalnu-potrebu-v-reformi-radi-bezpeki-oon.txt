Міністри закордонних справ Японії, Німеччини, Індії та Бразилії, чотирьох країн, відомих як G4, виступили зі спільною заявою, в якій наголосили на нагальній потребі реформування Ради безпеки ООН.

Про це повідомляє японське видання Nippon, передає Укрінформ.
На зустрічі у Нью-Йорку на полях сесії Генеральної Асамблеї ООН глави дипломатичних відомств так званої «Групи чотирьох» погодилися, що посилення функцій Ради безпеки ООН набуває все більшої важливості тлі триваючої агресії Росії проти України.
«Нездатність Ради безпеки ООН ефективно і вчасно протистояти сучасним глобальним викликам посилює нагальну потребу в її комплексній реформі, щоб вона краще відображала сучасні геополітичні реалії», – йдеться в заяві.
Міністри погодилися, що збільшення кількості постійних і непостійних членів Ради безпеки ООН зробить орган більш представницьким, та домовились працювати разом для зміцнення діалогу між усіма членами ООН і досягнення конкретного прогресу.
У повідомленні зауважується, що наступного року заплановано проведення Саміту майбутнього, на якому обговорюватимуться шляхи реформування ООН, а в 2025 році Організація Об’єднаних Націй відзначатиме 80-річчя свого заснування.
Як повідомляв Укрінформ, Президент України Володимир Зеленський заявив, що вітає пропозиції різних лідерів розширити представництво націй в Раді безпеки ООН - коло постійних членів Ради безпеки має відображати сучасність.
Фото: The Jiji Press