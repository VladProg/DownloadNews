Щонайменше четверо людей загинули в неділю під час стрілянини в іранській мечеті, де торік вже стався смертельний напад із вогнепальної зброї.

Як передає Укрінформ, про це повідомляє Bloomberg.
Напад на мечеть Шах-Чераг у південному місті Шираз скоїли двоє нападників. Терористичне угрупування «Ісламська держава» вже взяла на себе відповідальність за атаку.
За даними місцевих ЗМІ, один нападник був затриманий, а Сили безпеки шукають другого бойовика.
Зазначається, що на цю мечеть вже здійснювали напад 26 жовтня минулого року, у результаті якого загинули 13 людей, у тому числі діти.
Минулого місяця за цей злочин було повішено двох людей.
Як повідомляв Укрінформ, у місті Зарія, що на півночі Нігерії, обвалилася частина мечеті, внаслідок інциденту загинули семеро людей.
Фото: Amir Sadeghian