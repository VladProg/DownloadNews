Кількість смертельних жертв паводків на сході Туреччини зросла до п'яти, ще п'ятьох постраждалих шукають.

Про це повідомляє Укрінформ із посиланням на Департамент із питань землетрусів та зменшення ризиків (AFAD).
“У турецькій провінції Адияман загинула одна людина, троє зникли. У провінції Шанлиурфа четверо громадян загинули, двоє громадян зникли”, - йдеться у повідомленні.
Пошуково-рятувальні роботи тривають. Метеорологи попереджають, що небезпека затоплення територій залишається.
У районі Тут провінції Адияман кількість опадів досягла 136 мм на квадратний метр, у провінції Шанлиурфа - 111 мм.
Як повідомляв Укрінформ, раніше турецькі метеорологи закликали жителів півдня, заходу та центральної частини країни до обережності через сильні пориви вітру, урагани, зливи, шторми на морі.