В Одінцово Московської області ввечері у четвер сталася велика пожежа, були чутні вибухи.


Про це повідомляє Meduza з посиланням на російські пабліки, передає Укрінформ.

За попередніми даними, горить склад у промисловій зоні на площі 2 000 кв. м. Дим від пожежі помітний за кілька кілометрів.
Зокрема Телеграм-канал Baza стверджує, що пожежа сталася на складі пивної продукції на Зеленій вулиці.

Водночас Телеграм-канал Shot повідомив, що місцеві жителі чули звуки вибухів. Інші джерела цієї інформації не підтверджували.


За інформацією МЧС РФ, пожежу наразі локалізовано.
Як повідомляв Укрінформ, у Домодєдово під Москвою в ніч на четвер пролунали вибухи і спалахнула сильна пожежа.