Прем’єр-міністр Фінляндії Санна Марін у четвер подала президентові прохання про відставку уряду.

Про це повідомляється в акаунті фінського уряду у Твіттері, передає Укрінформ.
«Прем’єр-міністр Санна Марін подала прохання свого уряду про відставку президенту Саулі Нііністьо. Президент Республіки прийняв відставку та попросив уряд продовжувати виконувати обов’язки до призначення нового уряду», - йдеться у дописі.
Як повідомляв Укрінформ, на виборах до парламенту Фінляндії, які відбулися в неділю, найбільше голосів здобули дві опозиційні сили, партія Марін – на третьому місці.
У середу Санна Марін оголосила, що залишить посаду глави Соціал-демократичної партії через поразку на парламентських виборах.
Фото: ОП