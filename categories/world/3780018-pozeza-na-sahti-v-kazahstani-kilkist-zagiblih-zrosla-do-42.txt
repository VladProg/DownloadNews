Кількість загиблих під час пожежі на шахті в Караганді зросла до 42 осіб.

Як передає Укрінформ, про це повідомляє пресслужба МНС Казахстану.
"Станом на 15:00 виявлено тіла 42 загиблих, продовжуються пошуки чотирьох гірників", - йдеться у повідомленні.
У пошуково-рятувальних роботах, які тривають, задіяно 55 рятувальників та 15 одиниць техніки.
Як повідомляв Укрінформ, у Казахстані 28 жовтня сталася пожежа на шахті імені Костенка, що у Карагандинській області. На момент аварії в шахті перебувало 252 людини, 208 були виведені на поверхню.
Раніше повідомлялося про 32 загиблих.
Фото: Tengrinews.kz/Турар Казангапов