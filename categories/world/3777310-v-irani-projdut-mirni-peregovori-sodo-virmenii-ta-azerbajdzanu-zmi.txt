У понеділок міністри закордонних справ Ірану, Туреччини і Росії зустрінуться зі своїми колегами з Азербайджану і Вірменії в Тегерані, аби обговорити прогрес у досягненні мирної угоди між двома країнами.

Про це повідомляє Reuters, передає Укрінформ.
Ця перша зустріч міністрів закордонних справ Росії, Вірменії та Азербайджану після вересневого наступу азербайджанських сил у Карабасі відбудеться на тлі зростання напруженості на Близькому Сході, зазначає видання.
Іранське інформаційне агентство ІРНА процитували заяву МЗС про те, що країни хочуть обговорити регіональні проблеми "без втручання нерегіональних і західних країн".
Російське інформаційне агентство "Інтерфакс" повідомило, що міністр закордонних справ Сергій Лавров поїде до Тегерана на зустріч.
Ця так звана Південнокавказька платформа 3+3 мала включати також Грузію. Але Грузія заявляла, що не планує брати участь у цій ініціативі, і не відправила свого представника до Тегерана.
Як повідомляв Укрінформ, Вірменія та Азербайджан сформували дорожню карту з нормалізації відносин.