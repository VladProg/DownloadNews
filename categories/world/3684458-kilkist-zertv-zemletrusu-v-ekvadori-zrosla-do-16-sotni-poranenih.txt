За даними урядових чиновників, щонайменше 16 людей загинули у результаті землетрусу магнітудою 6,8 на півдні Еквадору в суботу.

Як передає Укрінформ, про це повідомляє CNN.
Крім того, постраждала від землетрусу 381 особа, поінформував генеральний секретаріат комунікацій президента Еквадору.
Зокрема, у провінції Ель-Оро загинули щонайменше 11 людей, у провінції Асуай щонайменше один загиблий.
Як повідомляв Укрінформ, в Еквадорі та на півночі Перу в суботу, 18 березня, стався землетрус магнітудою 6,8. Була інформація про чотирьох загиблих; багато людей перебувають під завалами.
Землетрус зафіксували неподалік тихоокеанського узбережжя, приблизно за 80 км на південь від Гуаякіля - другого за величиною міста Еквадору.
Фото з сайту abcnews.go.com