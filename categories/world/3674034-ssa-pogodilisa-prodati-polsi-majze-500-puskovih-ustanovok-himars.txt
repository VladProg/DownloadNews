Конгрес США не висловив заперечення щодо купівлі Польщею пускових установок HIMARS, відтак незабаром буде підписано контракт на закупівлю Варшавою цього виду озброєння.

Про це написав у Твіттері міністр національної оборони Польщі Маріуш Блащак, передає Укрінформ.
“Завершилася процедура мовчазного погодження Конгресом США контракту на майже 500 пускових установок HIMARS для Польщі. Це означає, що Конгрес схвалив продаж цих найсучасніших далекобійних артилерійських систем Збройним силам Польщі. Контракт незабаром буде підписано”,- написав Блащак.
Як повідомляло агентство, на початку лютого Державний департамент США схвалив можливий продаж Польщі ракет великої дальності, реактивних снарядів та пускових установок у рамках угоди на суму до 10 мільярдів доларів.