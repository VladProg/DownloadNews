У ніч проти неділі, 26 листопада, сталася масована атака українських дронів на Москву.

Про це повідомляють Telegram-канал міністерство оборони РФ та мер Москви Сергій Собянін, передає Укрінформ.
Як йдеться в повідомленні МО РФ, вночі сталася атака із застосуванням «безпілотних літальних апаратів літакового типу» по об'єктах на території Російської Федерації.
Черговими засобами ППО нібито було знищено 11 дронів над територією Московської, Тульської, Калузької та Брянської областей, пишуть в міністерстві країни-агресора Росії.

Трохи згодом так зване міноборони РФ відредагувало пост - безпілотників стало вже 9.

Про масовану атаку дронів на Москву також розповів Собянін.
«Наразі силами ППО збито БпЛА в районі Наро-Фомінська та Одинцовському міському окрузі, що летіли на Москву. Також ППО вдалося перехопити і знищити кілька БпЛА в Брянській, Тульській і Калузькій областях», - йдеться у дописі в його телеграмі.


Як раніше повідомляло агентство, раніше КМВА повідомляла про роботу ППО в передмісті Києва.