Європейський Союз виступатиме проти зловживань росією під час свого головування у квітні в Раді безпеки ООН.

Як передає Укрінформ, про це у Твіттері повідомив Верховний представник Європейського Союзу із закордонних справ і політики безпеки Жозеп Боррель.
«ЄС виступатиме проти будь-яких зловживань з боку російського головування (в Радбезі ООН – ред.)», - написав він.
За словами Борреля, попри те, що росія є постійним членом Ради Безпеки, вона постійно порушує саму суть правової бази ООН.
«Початок головування росії в Радбезі ООН, це якраз доречно до першого квітня», - підсумував він.
Як повідомлялося, головування в Радбезі ООН щомісяця змінюється почергово між його членами. У січні головувала Японія, у лютому – Мальта, у березні – Мозамбік, у квітні за планом – росія, у травні – Швейцарія, у червні – ОАЕ.
Міністр закордонних справ України Дмитро Кулеба закликав членів Ради Безпеки ООН не дати рф можливості зловживати головуванням у цій інституції.