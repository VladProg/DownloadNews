В Анкарі засудили затримання турецьких журналістів франкфуртського офісу видання Sabah у Німеччині та викликали посла до МЗС Туреччини.

Як повідомляє Укрінформ, про це йдеться в заяві МЗС Туреччини.
«Безпідставне затримання представників франкфуртського бюро газети Sabah німецькою поліцією сьогодні (17 травня) є актом переслідування та залякування турецької преси. Ми рішуче засуджуємо цей жахливий вчинок», - заявили в МЗС Туреччини.
В Анкарі висловили очікування щодо негайного звільнення журналістів та вважають, що вони стали мішенню неправдивого доносу за їхні репортажі про діяльність FETÖ в Німеччині.

Фото: anews.com.tr
“Відразу після першого туру успішних президентських виборів і парламентських виборів 28-го терміну ми вважаємо навмисним актом те, що німецька влада безпосередньо затримала вищезгаданих представників преси, навіть не запросивши їх для дачі свідчень”, - йдеться в заяві.

Також зазначається, що «рішуча реакція» була передана послу Німеччини в Анкарі, якого сьогодні викликали до міністерства.
Як повідомлялося, німецька поліція провела обшук у франкфуртському офісі турецької газети Sabah, і затримала її представника Ісмаїла Ереля та директора відділу новин Джеміля Албая. Журналістів арештовано, нібито, через скаргу членів руху FETÖ, що визнаний Туреччиною терористичною організацією.
За даними Welt, затриманим інкримінують причетність до поширення персональних даних. Видання пише, що раніше Sabah – турецьке видання, що пов’язують з Ердоганом, опублікував адресу журналістки Джевхері Гювен, яку називають в числі активних критиків Ердогана у Німеччині.