Влада Білорусі вкотре продовжила спільні з РФ військові навчання на своїх полігонах. Вони триватимуть щонайменше до 6 серпня.

Як передає Укрінформ, про це повідомляє Беларускі Гаюн.
Зазначається, що навчання білоруської та російської армій проходять на таких полігонах: 227 загальновійськовий полігон "Борисівський" (Борисівський район) - до 5.08; полігон "Гозький" 6 омбр. (Гродненський район) - до 4.08; полігон "Брестський" 38 одшбр. (Брестський район) - до 5.08; полігон "Осиповичський" 51 абр. (Осиповичський район) - до 6.08; 212-й авіаційний полігон "Німан" (Новогрудський район) - до 4.08; 230 загальновійськовий полігон "Обуз-Ліснівський" (Барановичський район) - до 4.08; 174 навчальний полігон ВПС та військ ППО "Доманова" (Івацевичський район) - до 4.08; полігон "Лепельський" 19 омбр. (Лепельський район) - до 5.08.

Білорусько-російські навчання розпочалися 29 квітня 2022 року. Таким чином, Вони триватимуть 66 тижнів.
Як повідомлялося, у Міністерстві оборони Республіки Білорусь заявили, що їхні Збройні сили продовжуватимуть спільні тренування з бойовиками ПВК «Вагнер» на полігоні, розташованому менш ніж за 50 км від кордону з Польщею.