Міжнародний ордер на арешт президента росії володимира путіна та дитячого омбудсмена марії львової-бєлової виданий довічно.

Про це заявив прокурор МКС Карім Хан, повідомляє Укрінформ із посиланням на BBC Radio 4.
“Прокурор МКС Карім Хан заявив, що володимиру путіну і уповноваженій у справах дітей марії львовій-бєловій загрожує ордер на арешт до кінця їхнього життя”, - йдеться у дописі.
Як повідомляв Укрінформ, 17 березня Палата попереднього провадження Міжнародного кримінального суду (МКС) видала ордери на арешт володимира путіна та марії львової-бєлової.
Президента рф та уповноважену президента рф у справах дитини підозрюють у воєнних злочинах - незаконних депортації та переміщенні населення, зокрема дітей, з окупованої території України щонайменше з 24 лютого 2022 року