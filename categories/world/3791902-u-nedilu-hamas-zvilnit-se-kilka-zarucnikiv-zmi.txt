Сьогодні очікується звільнення терористами угруповання ХАМАС іще кількох ізраїльських заручників.

Як повідомляє Укрінформ, про це пише The Times of Israel із посиланням на власні джерела.

“Ізраїль отримав перелік заручників, яких мають звільнити у неділю”, - йдеться у матеріалі.

Зазначається, що родичі людей, імена яких внесені до цього переліку, вже були офіційно поінформовані Ізраїлем про майбутнє звільнення.

Як відомо, у секторі Гази триває чотириденне перемир’я, оголошене в п’ятницю, між Силами оборони Ізраїлю та ХАМАСом. Катар, який виступає посередником у перемовинах, раніше висловив сподівання, що дію режиму припинення вогню вдасться продовжити для звільнення більшої кількості людей.

У попередніх двох групах звільнених заручників перебували 42 особи.
Фото: АА