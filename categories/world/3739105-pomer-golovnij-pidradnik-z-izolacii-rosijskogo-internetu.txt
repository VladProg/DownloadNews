В Росії раптово помер голова «ІКС Холдингу» 40-річний Антон Черепенников. Причиною смерті називають зупинку серця.

Про це повідомляє The Moscow Times, передає Укрінформ.
Черепенников заснував «ІКС Холдинг» у 2018 році. Компанія займалася розробкою продуктів для системи оперативно-розшукових заходів та реалізації «закону Ярової». Цей пакет ініціатив вимагає від операторів зв'язку зберігати записи дзвінків росіян упродовж пів року, інтернет-трафік — протягом місяця, а геолокацію, відомості про з'єднання абонентів та інші метадані — три роки.
Крім того, структури Черепенникова займалися тестовим запуском систем для реалізації закону "про ізоляцію Рунету".
25 лютого 2023 року Черепенникова та «ІКС Холдинг» США включили до санкційного списку.
Як повідомляв Укрінформ, у травні помер депутат Держдуми від Красноярського краю Віктор Зубарєв.