Міністр закордонних справ Нідерландів Ганке Брюїнс Слот заявила, що необхідно збільшити обсяги гуманітарної допомоги сектору Гази.

Як повідомляє кореспондент Укрінформу, про це вона заявила перед початком зустрічі Ради міністрів ЄС із закордонних справ у Люксембурзі в понеділок.
“Необхідно збільшити обсяги гуманітарної допомоги”, - сказала вона спілкуючись із журналістами.
Слот також наголосила, що дуже важливо, щоб у людей був доступ до ліків, продуктів та води.
Глава МЗС Нідерландів також висловила співчуття через загибель 33-річної нідерландки в Газі.
Відповідаючи на запитання журналіста щодо нідерландця, якого взяли в заручники, Слот сказала, що наразі в неї немає нової додаткової інформації. Вона також закликала звільнити всіх заручників.
“Його сім'я переживає величезний страх і стурбованість. Ми, звісно, ​​намагаємося робити все можливе по всіх дипломатичних каналах і тиснемо, щоб заручники були звільнені”, - сказала міністр закордонних справ Нідерландів.
Як повідомляв Укрінформ, Нідерланди додатково нададуть допомогу сектору Гази на 10 мільйонів євро.
Уряд Нідерландів оголосив про виділення додаткової гуманітарної допомоги сектору Газа на 10 млн євро. Міністр зазначила, що гроші призначені для закупівлі ліків, продуктів та води.
Фото: Інстаграм Hanke Bruins Slot