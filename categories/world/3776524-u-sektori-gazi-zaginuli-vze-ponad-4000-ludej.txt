Підконтрольне ХАМАС міністерство охорони здоров'я повідомило, що 4 137 людей загинули в секторі Газа з початку війни з Ізраїлем.

Про це повідомляє Times of Israel, передає Укрінформ.
За даними міністерства, ще 13 162 людини були поранені.
Ці цифри не включають близько 1500 палестинських терористів, які, за даними Єрусалима, були вбиті на ізраїльській території після масового вторгнення ХАМАС, додає видання.
Також Ізраїль повідомив, що з 7 жовтня відбулося понад 450 ударів по Газі.
Як повідомляв Укрінформ, в Армії оборони Ізраїлю (ЦАХАЛ) заявили, що завдали ударів по понад 100 об’єктам у секторі Гази минулої ночі.
Фото: Yousef Mohammad / dpa