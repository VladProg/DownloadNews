У МЗС РФ заявили, що Росія закриває в’їзд до країни для півтисячі американців у відповідь на регулярно застосовувані санкції адміністрацією США.

Як передає Укрінформ, про це повідомляє Интерфакс.
Відповідно до заяви МЗС Росії, заборона на в’їзд до РФ стосуватиметься не лише «знакових фігур», зокрема експрезидента США Барака Обами, а й діючих керівників різних рівнів виконавчої влади Штатів. В заяві російського міністерства також згадується ім’я куратора Білого Дому із боротьби з дезінформацією, у тому числі і з російською, Ніни Янкович.
До списку включено американських ексчиновників, сенаторів та конгресменів, обраних на виборах у листопаді 2022 року, експертів та співробітників аналітичних центрів і очільників компаній Військово-промислового комплексу, які здійснюють поставку зброї в Україну.
Зазначається, що до списку внесені і «ті в урядових та правоохоронних структурах, хто безпосередньо мав відношення до переслідувань інакодумців за слідами так званого «штурму Капітолія».
Як повідомляв Укрінформ, США розширили «чорний список» торгових операцій та внесли туди ще 37 організацій, у тому числі за допомогу російській армії та підтримку збройних сил Китаю.