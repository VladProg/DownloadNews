Дві ракети влучили в ринок у таборі біженців «Нусейрат» у центральній частині Гази.

Як передає Укрінформ з посиланням на The Palestine Chronicle, внаслідок обстрілу ринку 13 палестинців загинули, чимало поранених. Очікується, що їхня кількість зросте.
Ракети, які, за твердженням палестинської сторони, були випущені ізраїльськими військами, влучили в харчовий заклад «Абу ас-Сахель Акль», який відвідує багато людей, оскільки він забезпечує їжею тисячі людей у таборі.

Кореспондент видання повідомив, що карети швидкої допомоги й команди цивільної оборони не змогли потрапити в цей район через великі руйнування.

Зазначається, що за останні два тижні до табору з півночі Гази перемістилися майже 100 тис. осіб.
Фото: The Palestine Chronicle