У росії помер депутат держдуми від фракції "єдина росія" Джашарбек Узденов.

Як передає Укрінформ, про це повідомляє Коммерсант.
Йому було 56 років.
У повідомленні партії вказується, що Узденов помер «після тяжкої та тривалої хвороби».
Політик був членом Комітету з екології, природних ресурсів та охорони навколишнього середовища держдуми.
The Insider зазначає, що Узденов пропустив безліч засідань у 2022 році, і не голосував за визнання росією так званих «днр» та «лнр» як самостійних, суверенних і незалежних держав.
Як повідомляв Укрінформ, раніше 23 квітня у росії у віці 77 років помер депутат держдуми рф від фракції "єдина росія" Микола Борцов, якого минулого року засудили за посягання на територіальну цілісність і недоторканність України. Він підтримав постанову щодо звернення до президента рф з проханням розглянути питання щодо визнання псевдореспублік «днр» і «лнр» як самостійних, суверенних і незалежних держав.