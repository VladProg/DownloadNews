Санкції Європейського Союзу проти Росії з часом посилюватимуться і матимуть довгостроковий вплив на її економіку.

Як передає Укрінформ, про це повідомляє Bloomberg з посиланням на відповідний звіт Європейської комісії.
У звіті зазначається, що санкції «суттєво погіршили промисловий і технологічний потенціал Росії».
«Ці наслідки ще більше посиляться з часом, оскільки заходи мають структурований, довгостроковий вплив на бюджет Росії, фінансові ринки, іноземні інвестиції та її промислову та технологічну базу», – йдеться у повідомленні.
Документ містить опис наслідків санкцій ЄС проти Москви, що скоротили приблизно 91 мільярд євро імпорту з РФ та охопили 48 мільярдів євро експорту альянсу.
За оцінками Єврокомісії, у 2023 році майже третина федерального бюджету Росії буде витрачена на оборону та внутрішню безпеку.
Тим часом експорт з ЄС та імпорт з Росії впали більш ніж на 50% порівняно з 2021 роком. Це спровокувало особливо швидке скорочення технологічно залежних галузей переробної промисловості.
Експорт товарів подвійного призначення та передових технологій виявився дуже стрімким – на 78% у 2022 році порівняно з 2019-2021 роками.
Завдяки заходам, спрямованим на мінімізацію впливу на держави-члени, вплив на ЄС вдалося стримати, але він був відчутним у деяких сферах переважно через контрзаходи Росії та через війну, що спричинила зростання цін.
Водночас РФ змогла отримати деякі підсанкційні товари та інші замінні технології з третіх країн, зокрема з Китаю, Казахстану, Туреччини та ОАЕ, йдеться у звіті.
Як повідомляв Укрінформ, нафтогазові прибутки Росії падають попри обхід санкцій.