Фінансова поліція Італії у понеділок, 17 квітня, виявила у Середземному морі велику партію кокаїну на суму понад 400 мільйонів євро.

Як передає Укрінформ, про це повідомляє ANSA.
За словами правоохоронців, партія наркотиків у дві тонни була виявлена у морі поблизу узбережжя італійського острова Сицилії.
Кокаїн, ринкова вартість якого оцінюється в понад 400 мільйонів євро, був загорнутий у 70 водонепроникних пакетів, скріплених сітками.
Вважається, що кокаїн був залишений у морі вантажними кораблями для подальшого вилучення та транспортування на материк. Вантаж у воді правоохоронці помітили під час авіаційного патрулювання регіону.
Це була одна з найбільших знахідок наркотиків, коли-небудь виявлених в Італії.
Як повідомляв Укрінформ, філіппінські правоохоронці виявили партію метамфетаміну на 74 млн доларів, яка була захована у чайних пакетиках.
Фото: RIPRODUZIONE RISERVATA