У Калінінградській області РФ в безлюдній місцевості розбився винищувач Су-30. Усі члени екіпажу загинули після падіння військового літака.

Як передає Укрінформ, про це повідомляє Телеграм-канал російського держінформагентства "РИА Новости".
Аварія сталася 12 серпня під час виконання літаком навчально-тренувального польоту у Калінінградській області, повідомили у пресслужбі Західного військового округу Росії. Екіпаж винищувача загинув на місці.
Зазначається, що політ виконався без боєкомплекту. За попередньою інформацією, причиною катастрофи стала технічна несправність.

Як повідомляв Укрінформ, у вівторок у північному прикордонному штаті Раджастан в Індії впав винищувач ВПС МіГ-21 і пробив дах у будинку, внаслідок чого загинули троє людей.
Пілот успішно катапультувався, зазнавши незначних травм.
Фото ілюстративне