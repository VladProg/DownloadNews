Унаслідок падіння пожежного гелікоптера на півночі канадської провінції Альберта загинув 41-річний пілот.

Як повідомляє кореспондент Укрінформу, про це пише CBC News.
“41-річний чоловік із міста Уайткорт в провінції Альберта загинув, коли його гелікоптер зіштовхнувся із землею під час доставки води до вогню”, - йдеться у матеріалі.
До місця інциденту уже вирушили експерти, які мають встановити причину аварії.
Зазначається, що це вже третій смертельний випадок під час гасіння лісових пожеж в Альберті цього року. Раніше від отриманих під час роботи поранень загинули 25-річний пожежник Адам Іадон та 19-річний Девін Гейл, на якого впало дерево.
Альберта цього року потерпає від найбільш руйнівного сезону лісових пожеж у своїй історії.