Кількість загиблих унаслідок лісових пожеж на острові Мауї, штат Гаваї, сягнула 114 осіб.

Про це повідомляє Сіньхуа, передає Укрінформ.
Губернатор Джош Грін заявив, що кількість загиблих «збільшуватиметься щодня», оскільки пошукові операції тривають. Нині близько 470 пошукових собак залучені до обстеження сотень згорілих будинків.
За словами губернатора, на Мауї зруйновані понад 2200 будинків, ще 500 пошкоджені. Їх загальна вартість оцінюється у майже 6 мільярдів доларів.
Як повідомлялося, острів Мауї охопили лісові пожежі внаслідок спеки та потужних вітрів, що, за деякими даними, призвели до обриву лінії електропередачі та займання лісу.
Раніше стало відомо про 110 загиблих та понад тисячу зниклих безвісти.
На всій території острова оголошено надзвичайний стан.
Фото: Pexels