Сполучені Штати припинили пошуки двох невпізнаних літаючих об'єктів, які військові збили у небі раніше.

Як передає Укрінформ, про це повідомляє The New York Times.
За словами чиновників, одна з причин цього – погода та важкі умови місцевості у віддалених районах Аляски та озера Гурон.
За даними газети, у п'ятницю пілоти використовували радари для пошуку під кригою, але не виявили слідів збитих об'єктів, які мали бути розміром з автомобіль Volkswagen Beetle. Також до пошуку була залучена Берегова охорона США.
Зазначається, що в Канаді все ще продовжують пошуки третього збитого над Юконом повітряного об'єкта.
Як повідомляв Укрінформ, впродовж останніх двох тижнів військові США й Канади збили принаймні чотири об’єкти у повітряному просторі Північної Америки. Зокрема, 4 лютого – над атлантичним узбережжям, минулої п’ятниці інший об’єкт був знищений над Аляскою.
У суботу й неділю були збиті два об’єкти над Канадою, а також над озером Гурон, що розділяє американську й канадську території.