Віцепрем’єр-міністр Сполученого Королівства Олівер Доуден заявив, що штучний інтелект (ШІ) може мати більш значний вплив на країну, ніж промислова революція, однак хакери можуть використовувати його для доступу для конфіденційної урядової інформації.

Як передає Укрінформ, про це повідомляє The Guardian із посиланням на видання The Times.
«Це тотальна революція, яка наближається. Це набагато швидше, ніж інші революції, які ми бачили, і набагато масштабніше, ніж винахід двигуна внутрішнього згоряння або промислова революція», – зазначив Доуден.
Він стверджує, що ШІ може підвищити продуктивність і виконувати нудні аспекти у роботі, і що ця технологія «повністю змінить майже усі елементи життя» протягом найближчих місяців і років.
Британський політик додав, що ШІ дозволить урядам швидше приймати рішення. Він повідомив, що заяви на отримання притулку, які обробляє МВС країни, вже використовують штучний інтелект, і його може бути використано для скорочення роботи із паперами у міністерствах.
Однак віцепрем'єр-міністр попередив про те, що ШІ може бути використаний терористами для збільшення знань про небезпечні матеріали або про проведення широкомасштабних хакерських операцій.
Як повідомляв Укрінформ, каліфорнійські пожежники використовують штучний інтелект (ШІ), щоб своєчасно виявляти лісові пожежі.
Фото: Tayfun Salcı/ZUMA Press Wire/Shutterstock