КНДР здійснила запуск двох балістичних ракет всього через кілька годин після того, як американський атомний підводний човен прибув на військово-морську базу у Південній Кореї.

Про це повідомляє Reuters із посиланням на південнокорейських військових, передає Укрінформ.
Північнокорейський ракетний запуск підтвердило і міністерство оборони Японії.
За даними Об'єднаного комітету начальників штабів Південної Кореї, дві балістичні ракети були випущені з районів поблизу Пхеньяна і здолали близько 400 кілометрів, перш ніж упасти в море, інформує Yonhap.
Це відбувається на тлі загострення напруженості на Корейському півострові, оскільки Південна Корея та США вживають заходів для посилення військової готовності проти збройної програми Північної Кореї шляхом розміщення стратегічних військових засобів США у регіоні.
Як повідомлялося, у понеділок атомний підводний човен США прибув на військово-морську базу, розташовану на південнокорейському острові Чеджу, для поповнення запасів під час виконання оперативного завдання.
Фото: Yonhap