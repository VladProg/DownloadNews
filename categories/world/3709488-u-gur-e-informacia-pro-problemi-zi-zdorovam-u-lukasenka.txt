Представник Головного управління розвідки Міноборони Андрій Юсов заявив, що є інформація про проблеми олександра лукашенка зі здоров’ям.

Про це він сказав в ефірі телемарафону «Єдині новини», передає кореспондент Укрінформу.
«Так, є інформація про проблеми із здоров’ям (у лукашенка – ред.). Але ми деталізувати це не будемо у силу різних причин. І зрештою, здоров’я умовного путіна є, звичайно, для України і всього світу значно більш цікавим об’єктом для дослідження, ніж розмови про те, яке у білоруського диктатора здоров’я», - сказав Юсов.
Як повідомлялося, невдовзі після параду в 9 травня у москві лукашенко терміново повернувся до мінська. За деякими даними, до аеропорту його супроводжувала машина швидкої допомоги.
Під час параду на його руці можна було побачити бинт, схожий на пов'язку після застосування катетера.
14 травня на тлі чуток про хворобу лукашенко не з'явився на урочистостях з нагоди Дня прапора, герба та гімну.
Згодом перший заступник голови комітету державної думи росії у справах СНД костянтин затулін заявив, що президент білорусі олександр лукашенко хворіє.
Фото: БЕЛТА