У столиці білорусі власника бару, де заспівали пісню на підтримку України, засуджено на 2,5 року обмеження волі.

Як повідомляє Укрінформ, про це пише Радіо Свобода із посиланням на правозахисний центр “Вясна”.
“31 січня в суді Московського району Мінська були засуджені власник бару “Банкі-бутелькі” Андрій Жук та його дружина Марія. Їх обвинуватили за ч. 1 ст. 342 кримінального кодексу (Активна участь у діях, що грубо порушують громадський порядок). Правозахисникам стало відомо, що суддя Сергій Кацер присудив Андрію 2,5 роки “хімії”. Вирок Марії не розголошується”, - йдеться у публікації.


Після оголошення вироку засуджених звільнили з-під варти.


Радіо Свобода нагадує, що 3 серпня 2022 року на терасі бару “Банкі-бутелькі” відбувся концерт співачки Меріам Герасименко. Вона виконала пісню “Обійми” гурту “Океан Ельзи“ на підтримку України. Наступного дня до бару прийшли перевірки з медпункту та МНС, а згодом власник закладу Андрій Жук був арештований. Окрім того, була затримана його дружина Марія.


Як додає РС, раніше цього року співачка Меріам була засуджена до трьох років громадських робіт і відбування умовного покарання вдома.
Фото: instagram.com/mary_moveablefeast