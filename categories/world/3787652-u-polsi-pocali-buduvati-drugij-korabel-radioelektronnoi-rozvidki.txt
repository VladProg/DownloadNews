У Польщі розпочалося будівництво другого корабля радіоелектронної розвідки (РЕР) для потреб Морських сил країни.

Про це в соцмережі X повідомив міністр національної оборони РП Маріуш Блащак, передає Укрінформ.
“Зміцнюємо Морські сили! Сьогодні урочистою порізкою листового металу починається будівництво другого корабля радіоелектронної розвідки. Підрозділи посилять здатність польської армії вести радіоелектронну розвідку на морі”, - підкреслив Блащак.

Як повідомлялося, торік у березні в Польщі набув чинності закон "Про захист вітчизни". Ним передбачається, зокрема, збільшення чисельності ЗС країни майже удвічі – до 300 тис. Станом на жовтень цього року чисельність ЗС Польщі становить понад 186 тис. осіб.