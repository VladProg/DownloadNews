Сьогодні вранці КНДР здійснила пуски двох балістичних ракет малої дальності у бік Японського моря.

Як передає Укрінформ, про це з посиланням на Об’єднаний комітет начальників штабів Південної Кореї повідомляє Yonhap.
Військові заявили, що зафіксували запуски з провінції Північний Хванхе на півночі КНДР.
Ракети пролетіли приблизно 370 кілометрів і впали в море.
Попереднього разу КНДР проводила пуски ракет минулого тижня, коли Південна Корея та Сполучені Штати розпочали військові навчання з десантування «Подвійний дракон».
Цього тижня США планують відправити до Південної Кореї атомний авіаносець класу «Німіц» для проведення спільних навчань ВМС.
Як повідомляв Укрінформ, Північна Корея заявила про випробовування підводного ударного дрона, здатного нести ядерну зброю.
Фото: KCNA