Міністерство закордонних справ Болгарії розкритикувало російського посла Елеонору Мітрофанову за розповсюдження дезінформації.

Як передає Укрінформ, про це повідомляє The Sofia Globe.
Мітрофанова заявила у соціальних мережах, що Болгарія надішле військових в Україну.
В уряді країни це назвали дезінформацією.
У заяві МЗС Болгарії, яка датована 13 червня, зазначається, що країна рішуче засуджує безпрецедентну та неспровоковану збройну агресію Росії проти України, а також сприяє міжнародним зусиллям для підтримки України.
«Ми послідовні у позиції солідарності з народом України, а також у беззастережній підтримці незалежності, суверенітету та територіальної цілісності країни в межах міжнародно визнаних кордонів, включаючи територіальні води», – зазначили у болгарському міністерстві.
Як повідомляв Укрінформ, до надання Україні надзвичайної допомоги для подолання наслідків підриву Каховської ГЕС долучилися 16 країн ЄС, серед них і Болгарія.