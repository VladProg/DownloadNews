Через атаку безпілотників на аеродром "Сольци" у Новгородській області 19 серпня щонайменше один бомбардувальник Ту-22М3 міг бути знищений.

Як передає Укрінформ, про це повідомляє сервіс Planet labs.
На відео можна побачити два супутникові знімки.

Перший був зроблений 16 серпня – ще до атаки на аеродром. На зображенні видно російські бомбардувальники Ту-22М3, розташовані там.
На знімках від 21 серпня, тобто через два дні після атаки, помітно обгорілий слід на місці, де раніше стояв один з літаків. Також на ньому відсутні інші бомбардувальники.
Як повідомлялося, вранці 19 серпня безпілотниками була атакована військова авіабаза Сольци у Новгородській області РФ, внаслідок чого там почалася пожежа. Один літак згорів, ще один був пошкоджений. При тому в офіційних повідомленнях Міноборони РФ були спроби применшити рівень завданої шкоди.
Після початку Росію повномасштабної війни проти України, в РФ регулярно відбуваються атаки БПЛА.