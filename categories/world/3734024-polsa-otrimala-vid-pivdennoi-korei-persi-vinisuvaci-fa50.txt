У Польщу прибули перші два південнокорейські легкі винищувачі FA-50.

Про це повідомив у Твіттері міністр національної оборони Маріуш Блащак, передає Укрінформ.
“Перші два літаки FA-50 для армії РП вже в Польщі! Замовлені в Південній Кореї легкі бойові літаки, які замінюють пострадянську техніку, посилять потенціал Повітряних сил”,- написав Блащак.

Як повідомлялося, Польща замовила у Південної Кореї загалом 48 літаків цього типу. Крім того, Варшава закупила в Сеула близько тисячі танків K2, понад 600 самохідних артилерійських установок K9 і близько 300 САУ K239.
Фото: Mariusz Błaszczak/Твіттер