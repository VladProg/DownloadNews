Прем'єр-міністр Великої Британії Ріші Сунак оголосив про суттєві зміни в «зеленій» політиці країни у важкий для населення період.

Як передає Укрінформ, про це повідомляє Metro.
«Це не може бути правильним для Вестмінстера (резиденція уряду Британії – ред.) накладати такі значні витрати на людей, особливо коли їм і так важко», - заявив Сунак.
Він додав, що уряд прагне досягти нульового викиду вуглецю до 2050 року, але «більш пропорційним шляхом».
Серед оголошених змін - відтермінування на п’ять років заборони на продаж нових бензинових і дизельних автомобілів та поступова відмова від газових котлів до 2035 року.
Сунак зазначив, що Британія вже випереджає своїх союзників у скороченні викидів вуглецю і не може нав’язувати «неприйнятні витрати британським сім’ям».
Виробник автомобілів Ford вже засудив план Сунака.
Як повідомляв Укрінформ, уряд Великої Британії запускає інноваційну програму з підтримки використання штучного інтелекту (ШІ) для зменшення викидів вуглецю.