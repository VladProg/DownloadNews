У північно-східній частині Туреччини, на трасі Артвін-Шавшат-Ардахан в районі населеного пункту Хамамли стався обвал гірської породи на дорожнє полотно.

Через зсув магістраль закрили для руху, повідомляє Укрінформ з посиланням на TRT Haber.
На 22-му кілометрі шосе Артвін-Шавшат-Ардахан, у районі села Хамамли, уламки породи відкололися від схилу та впали на дорогу.
Магістраль була закрита для руху транспорту через зсув.
В районі зсуву жандармерія забезпечує безпеку дорожнього руху, тоді як ремонтні бригади проводять роботи з розчищення за допомогою будівельної техніки.
Інформації про руйнування чи постраждалих немає.
Як повідомляв Укрінформ, у районі міста Хопа, що на чорноморському узбережжі Туреччини, викинуло на мілину суховантаж з 12 членами екіпажу на борту, триває евакуація.
Фото: АА