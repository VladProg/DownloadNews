Маріонетка Кремля у Чечні Рамзан Кадиров запропонував скасувати вибори президента в Росії до кінця війни проти України.

Таку пропозицію Кадиров озвучив 7 жовтня під час акції з нагоди дня народження російського диктатора Володимира Путіна в Грозному, передає Укрінформ із посиланням на ТАСС.
«Я пропоную зараз, коли йде СВО, одноголосно ухвалити рішення, що на виборах у нас буде один кандидат - Володимир Володимирович Путін. Або тимчасово скасувати вибори, тому що іншої людини у нас немає, яка могла б захистити сьогодні нашу країну», - йдеться у повідомленні.
Нагадаємо: 7 жовтня Путіну виповнився 71 рік. Президентські вибори в Росії мають відбутися у 2024 році. Путін іще не оголошував офіційно про свій намір балотуватися.