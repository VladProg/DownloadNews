Кількість жертв унаслідок лісових пожеж на острові Мауї на Гаваях збільшилась до щонайменше 36.

Як передає Укрінформ, про це повідомляє CNN.
«В той час як зусилля з гасіння пожеж тривають, сьогодні під час активного вогню в Лайхані було виявлено 36 загиблих», – йдеться у пресрелізі округу Мауї.

Інших деталей щодо постраждалих наразі немає, зазначається в документі.


For those who are not on Maui, it's hard to imagine the devastation.

Longtime resident, Emerson Timmins who saw the disaster in Lahaina joined KHON2 News for an interview: pic.twitter.com/POeeZDgiNd
— KHON2 News (@KHONnews) August 10, 2023

Понад 11 000 людей буди вивезені з острова у середу, повідомив на пресконференції директор департаменту транспорту Гаваїв Ед Сніффен.
Він розповів, що понад 600 людей залишаться на ніч в аеропорту в очікуванні ранкових рейсів. Очікується, що завтра з аеропорту Мауї вилетять близько 1500 осіб, додав Сніффен.
Раніше повідомлялося, що лісові пожежі на найбільшому туристичному острові Мауї Гавайського архіпелагу у середу забрали життя щонайменше шести людей, а більша частина курортного міста Лайхана знищена.
На другому за величиною острові архіпелагу Гаваї Мауї лютують лісові пожежі, які спричинили евакуацію місцевих жителів та відключення електроенергії.
Фото: EPA