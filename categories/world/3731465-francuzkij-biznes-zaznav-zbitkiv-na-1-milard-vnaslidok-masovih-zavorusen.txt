Сума збитків внаслідок заворушень у Франції, в ході яких було розграбовано понад 450 крамниць та знищено 300 банкоматів, оцінюють приблизно в 1 мільярд євро.

Як передає Укрінформ, про це повідомляє Legit.
Згідно з даними уряду, під час заворушень напади було здійснено на 10 торговельних центрів, 200 супермаркетів, 250 тютюнових кіосків та 250 банківських відділень протягом чотирьох ночей хаосу в містах Франції.
Як повідомляє Euractiv, хоча ці події (заворушення - ред.) відкрили широку дискусію щодо соціально-економічного статусу передмість великих міст, вартість збитків, завданих суспільству, є високою.
"Ще занадто рано називати точну цифру, але ми вже оцінюємо збитки у понад 1 мільярд євро", – заявив президент MEDEF (найбільша профспілка роботодавців у Франції - ред.) Жоффруа Ру де Безьє.
Оцінки Безьє стосуються лише приватного сектору, не враховуючи державну власність та понад 5 000 автомобілів, які були пошкоджені або підпалені демонстрантами.
Як повідомляв Укрінформ, 27 червня у Франції виникли заворушення після того, як поліцейський застрелив 17-річного хлопця, який не зупинився за його наказом. Від початку заворушень, що виникли 27 червня, в країні було затримано 3490 осіб.
Міністр фінансів Франції Бруно Ле Мер припустив у вівторок, що уряд дозволить підприємствам, постраждалим у заворушеннях, не сплачувати податки та соціальні відплати на період відновлення бізнесу та залагодження пошкоджень.
Фото: Wikipedia