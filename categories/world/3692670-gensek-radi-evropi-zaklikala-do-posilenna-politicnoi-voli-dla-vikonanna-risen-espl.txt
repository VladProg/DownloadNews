Генеральний секретар Ради Європи, до складу якої входять 46 країн, Марія Пейчинович-Бурич закликала держави-члени виявити підвищену політичну волю для виконання рішень Європейського суду з прав людини та покращити свої можливості для цього.

Про це повідомляє Укрінформ з посиланням на пресреліз.
“Виконання судових рішень має важливе значення для верховенства закону. За минулі роки наші держави-члени досягли послідовного прогресу у виконанні постанов Європейського суду, але в даний час Суд розглядає все більше і більше справ все більшої складності”, - сказала вона.6
Вона також зазначила, що Конвенція про права лсловаччинаюдини поступово змінила життя людей на краще. “Щоб цей позитивний вплив продовжувався, наші держави-члени мають продемонструвати політичну волю для повного та послідовного виконання рішень”, - зазначила генсек Ради Європи.
Згідно з останнім річним звітом Комітету міністрів Ради Європи про виконання постанов ЄСПЛ, у 2022 році Європейський суд передав 1459 нових справ в Комітет міністрів, який здійснює нагляд за їх виконанням державами-членами.
Загалом протягом року було закрито 880 справ, у тому числі 200 “провідних” справ, які вимагали конкретних і часто широкомасштабних заходів з боку держав-членів для запобігання повторенню подібних порушень. Близько 6112 справ ще не були повністю реалізовані до кінця 2022 року, включаючи 1299 провідних справ.
Очікується, що виконання рішень Європейського суду з прав людини стане важливою темою Саміту глав держав і урядів Ради Європи, який відбудеться в Рейк'явіку 16 і 17 травня 2023 року.
Як повідомляв Укрінформ, 3 квітня до Києва прибули генеральний секретар Ради Європи Марія Пейчинович-Бурич та віцеканцлер - міністр економіки Німеччини Роберт Габек.
Президент Володимир Зеленський провів зустріч із Пейчинович-Бурич, під час якої закликав Раду Європи докласти зусиль, щоб зупинити незаконну депортацію рф громадян України з тимчасово окупованих районів і зон бойових дій, та забезпечити повернення протиправно депортованих українців, передусім дітей.
Крім того, Зеленський показав генсеку Ради Європи справжній концентраційний табір у селі Ягідне на Чернігівщині.