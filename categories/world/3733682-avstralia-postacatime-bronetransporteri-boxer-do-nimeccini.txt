Австралія підпише угоду з Німеччиною про постачання понад 100 бронетранспортерів Boxer в рамках однієї з найбільших угод щодо експорту оборонних товарів.

Як передає Укрінформ, про це повідомляє Reuters.
Прем’єр-міністр Австралії Ентоні Альбанезе підпише угоду з канцлером Німеччини Олафом Шольцом під час їхньої зустрічі для обговорення питань оборони та торгівлі у Берліні в понеділок.
Угода про повернення німецької оборонної техніки назад до ФРН з’явилася на тлі війни Росії проти України, яка змусила країни ЄС поповнити своє військове обладнання.
Німецький оборонний концерн Rheinmetall почав виробництво Boxer в австралійському штаті Квінсленд у березні за контрактом щодо постачання 211 машин для австралійських військових.
У вівторок Альбанезе візьме участь у саміті НАТО у Литві, куди Австралія була запрошена як партнер Індо-Тихоокеанської четвірки разом із Японією, Новою Зеландією та Південною Кореєю.
Як повідомляв Укрінформ, 11-12 липня у Вільнюсі відбудеться саміт НАТО, під час якого Україна хоче отримати чіткі гарантії безпеки і зрозумілу перспективу членства в Альянсі.
Фото: Вікіпедія