Внаслідок землетрусів у турецькій провінції Хатай магнітудою 6,4 та 5,8 загинули 6 людей, 294 - отримали поранення, 18 постраждалих у важкому стані.

Як передає Укрінформ, про це повідомляє TRT Haber.
“Унаслідок землетрусу загинули 6 осіб, 294 людини отримали поранення, 18 із них у важкому стані”, - йдеться у повідомленні.
Телеканал показав кадри, на яких зверху знято масштаби руйнувань та кадри до землетрусу для порівняння.








За даними департаменту з питань землетрусів та зменшення ризиків (AFAD), у районі нових землетрусів працюють БПЛА Bayraktar TB2, які задіюють для огляду пошкоджених і зруйнованих будинків.


За останніми даними, внаслідок землетрусів 6 лютого в Туреччині загинули 41 156 людей, отримали травми -108 068.
Перше фото: AA