Зранку 7 вересня в Італії розпочалася масштабна антимафіозна операція Maestrale-Carthago, в ній задіяні понад 600 правоохоронців.

Як передає Укрінформ, про це повідомляє агенція ANSA.
"З раннього ранку карабінери провінційного командування Вібо Валентії беруть участь в антимафіозній операції Maestrale-Carthago", - йдеться у повідомленні.
Як зазначається, до операції залучили понад 600 правоохоронців, які здійснюють запобіжні заходи по всій країні щодо 84 осіб.
З них 29 особи перебувають у в'язниці, 52 - під домашнім арештом, а ще три мають припис з'явитися до судової поліції.
Операцію координує Окружне управління по боротьбі з мафією Катандзаро на чолі з прокурором Ніколою Граттері.
Як повідомляв Укрінформ, прем'єр-міністр Італії Джорджа Мелоні привітала масштабну операцію, проведену понад 400 правоохоронцями в охопленому мафією “Каморра” містечку Кайвано поблизу Неаполя, де група молодих людей нещодавно зґвалтувала двох двоюрідних братів віком 10 і 12 років.