Армія оборони Ізраїлю (ЦАХАЛ) підтвердила, що ракети були запущені на північ Ізраїлю з Сирії, і каже, що вона відповідає артилерійським обстрілом по джерелу вогню.

Про це повідомляє The Times of Israel, передає Укрінформ.
ЦАХАЛ не уточнює, скільки ракет було випущено з Сирії.
Сирени лунали в Алмі, поблизу кордону з Ліваном, і в Авней-Ейтан, на Голанських висотах, недалеко від кордону з Сирією. Повідомлень про постраждалих чи руйнування немає.
Нагадаємо: 14 жовтня армія Ізраїлю анонсувала новий розширений етап операції проти ХАМАС “з повітря, моря та суші”. Акцент нового етапу війни буде зроблений на значну наземну операцію.