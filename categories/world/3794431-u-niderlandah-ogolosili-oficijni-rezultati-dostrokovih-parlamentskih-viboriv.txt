Виборча рада Нідерландів 1 грудня 2023 року підтвердила перемогу ультраправої PVV (Партія свободи) Герта Вілдерса на позачергових парламентських виборах.

Як повідомляє кореспондент Укрінформу, згідно з офіційними результатами голосування, PVV (Партія свободи) Герта Вілдерса отримала 37 із 150 місць у головному законодавчому органі країни.
На другому місці GroenLinks (Зелені ліві) та PvdA (Трудова партія), які обрали своїм лідером Франса Тіммерманса та мають 25 місць. На третьому місці VVD (Народна партія за свободу і демократію), раніше очолювана Рютте, зараз главою цієї партії стала Ділан Єшильгіоз-Зегеріус – 24 місць.

Явка на виборах становила 77,7%.
Варто зазначити, що перемога ультраправої PVV (Партія свободи) Герта Вілдерса на позачергових парламентських виборах стала несподіваною для багатьох спостерігачів, адже ще за день до виборів шанси всіх трьох політичних сил на перемогу виглядали рівними. Причиною таких різких змін могли стати дебати. За даними дослідницької компанії I&O Research, майже 40 відсотків глядачів визнали Вілдерса найбільш переконливим. Зокрема, лідер нідерландської ультраправої PVV (Партія свободи) Герт Вілдерс пообіцяв боротися з міграцією та потоком біженців, а також наголошував, що важливими темами зараз є охорона здоров'я та соціальний захист.
До повномаcштабного вторгнення Росії в Україну ця партія була позитивно налаштована щодо Росії. У 2018 році декілька депутатів з партії PVV їздили в Думу на запрошення одного з політиків. Наскільки тісні ці зв’язки зараз, невідомо.
Як повідомляв Укрінформ, після оголошення результатів виборів розпочнеться складний процес формування правлячої коаліції, яка повинна мати більш як половину, тобто не менше 76 зі 150 місць у парламенті.
22 листопада у Нідерландах відбулися дострокові парламентські вибори.