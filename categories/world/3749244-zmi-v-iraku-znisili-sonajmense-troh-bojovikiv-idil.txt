Щонайменше троє бойовиків «Ісламської держави» (ІДІЛ) були вбиті у вівторок під час авіаудару по місцю їхнього розташування у північній провінції Іраку Кіркук.

Як передає Укрінформ, про це повідомляє Сіньхуа із посиланням на дані армійських джерел в Іраку.
Звіти розвідки свідчать, що іракські військові літаки завдали авіаудару по важкодоступній місцевості Ваді аль-Шай, що приблизно за 250 км від Багдада, повідомили у Securaity Media Cell. Авіаудар знищив схованку та ліквідував бойовиків "ІДІЛ".
Водночас джерело в армії повідомило на умовах анонімності, що «було вбито від трьох до п’яти терористів».
Як повідомляв Укрінформ, щонайменше четверо людей загинули в неділю внаслідок стрілянини в мечеті Шах-Чераг у іранському місті Шираз.
Терористичне угрупування «Ісламська держава» вже взяла на себе відповідальність за атаку.
На цю мечеть вже здійснювали напад 26 жовтня минулого року, у результаті якого загинули 13 людей, у тому числі діти. Минулого місяця за цей злочин було повішено двох засуджених.