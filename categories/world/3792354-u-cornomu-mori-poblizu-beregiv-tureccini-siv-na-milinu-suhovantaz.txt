У районі міста Хопа, що на чорноморському узбережжі Туреччини, викинуло на мілину суховантаж з 12 членами екіпажу на борту, триває евакуація.

Про це повідомляє Укрінформ із посиланням на TRT Haber.
“Через шторм біля берегів Хопи суховантаж FR Pearl під прапором Палау сів на мілину. З 12 осіб екіпажу судна було евакуйовано п'ятьох, тривають роботи з порятунку ще сімох”, - повідомляє телеканал.
Причиною інциденту стали погодні умови - сильний шторм на морі та надмірні опади.
Як повідомляв Укрінформ, через шторм у Чорному морі на мілину поблизу Анапи (РФ) викинуло суховантаж під прапором Беліза.