У вівторок в Угорщині розпочалися найбільші цьогоріч військові навчання «Adaptive Hussars 23».

Як передає Укрінформ, про це повідомляє The Budapest Times.
За словами міністра оборони Угорщини Крістофа Салая-Бобровніцького, навчання, в яких візьмуть участь військові з Італії, Туреччини, Хорватії та США, проходитимуть в декількох частинах країни.
Він додав, що до «Adaptive Hussars 23» будуть залучені як угорські збройні сили, так і місцева влада.
У першу фазу навчань будуть залучені до тисячі військових. Також будуть брати участь в навчаннях близько 4 500 угорських держслужбовців.
Зазначається, що «Adaptive Hussars 23» є найбільшими військовими навчаннями для ЗС Угорщини цьогоріч.
За словами глава Міноборони країни, їхня мета полягає у поліпшенні співпраці між різними гілками органів влади й солдатами.
Президентка Угорщини Каталін Новак також взяла участь у церемонії старту цьогорічних військових навчань.
Як повідомляв Укрінформ, у Литві 6 листопада почалися військові навчання під кодовою назвою «Strong Griffin», у яких беруть участь також підрозділи збройних сил США, Польщі та Португалії.
Фото: Török János/Forrás: Délmagyar