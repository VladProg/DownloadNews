У Таїланді на піротехнічному складі внаслідок потужного вибуху загинули щонайменше 10 осіб, ще більш як 100 поранені.

Як передає Укрінформ, про це повідомляє The Independent.
"Унаслідок потужного вибуху на складі піротехніки на півдні Таїланду загинули щонайменше 10 людей, і ще багато зазнали поранень", - йдеться у повідомленні.
Щонайменше 118 людей зазнали поранень, повідомили у відділі зв’язків із громадськістю провінції Наратхіват.
Місцеві чиновники вважають, що під уламками будівлі все ще є люди, які чекають на порятунок.
На відео, опублікованому в соціальних мережах, видно величезний стовп диму над територією навколо та багато пошкоджених будівель, автівок та мотоциклів. Чимало будівель мають обвалені дахи та стіни.
Вибух завдав шкоди в радіусі близько 500 метрів. повідомляє місцева служба зі зв'язків із громадськістю.
"Близько 100 будинків пошкоджені", - поінформували в Департаменті запобігання катастрофам Таїланду.
Як повідомлялося, у мексиканському місті Тультепек внаслідок вибуху на піротехнічному складі загинули двоє людей, ще 15 осіб постраждали.
Фото: Radio Thailand Sungai Kolok Facebook