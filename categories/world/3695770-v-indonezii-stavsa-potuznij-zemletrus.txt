На сході Індонезії у п’ятницю, 14 квітня, стався потужний землетрус магнітудою 5,2.

Як передає Укрінформ, про це повідомляє Геологічна служба США (USGS).
За даними USGS, епіцентр стихійного лиха був зафіксований за 180 кілометрів від індонезійського міста Абепура. Осередок залягав на глибині 31,7 км.
Нині немає інформації про постраждалих і загиблих. Оголошення про загрозу цунамі також не надходило.
Як повідомляв Укрінформ, поблизу міста Мукачево Закарпатської області 5 квітня стався землетрус магнітудою 2,2.