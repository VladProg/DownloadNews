Міністерство закордонних справ Нідерландів очолила Ганке Брюїнс Слот.

Про це повідомляє Укрінформ з посиланням на NOS.
“Член CDA (Християнсько-демократична партія) Ганке Брюїнс Слот стане новим тимчасовим міністром закордонних справ. Вона змінить на цій посаді свого колегу по партії Вопке Гукстру, який є кандидатом у члени Європейської комісії”, - йдеться у повідомленні.
Зазначається, що вона наразі є тимчасовим міністром внутрішніх справ і зв'язків з королівством.
Тепер цю функцію виконуватиме Уго де Йонге, також із CDA.
Брюїнс Слот на новій посаді відіграватиме важливу роль у формуванні нідерландської підтримки України у боротьбі з російською агресією.
“Як ветеран Афганістану і міністр, який відповідає за служби розвідки та безпеки, Ганке більш ніж кваліфікована для цього переходу до сфери закордонних справ”, - заявив лідер партії CDA Анрі Бонтенбал. Також він називає логічним, те що її обов’язки перейме Уго де Йонге.
Варто зазначити, що уряд, який йде у відставку, залишиться при владі до парламентських виборів 22 листопада і подальшого формування. Після нещодавніх парламентських виборів формування нового кабінету міністрів зайняло близько десяти місяців.
Як повідомляв Укрінформ, глава МЗС Нідерландів йде у відставку.
Міністр закордонних справ Нідерландів Вопке Гукстра був висунутий урядом на посаду єврокомісара після того, як Франс Тіммерманс, який її обіймав, пішов у відставку, щоб взяти участь у майбутніх національних виборах.
Гукстра очолював МЗС Нідерландів з 10 січня 2022 року.
Дострокові парламентські вибори у Нідерландах мають відбутися 22 листопада 2023 року після відставки уряду Рютте.
Фото: Інстаграм Hanke Bruins Slot