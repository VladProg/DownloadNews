Щонайменше одна людина загинула внаслідок найсильніших за останні 20 років злив у столиці Індії - Делі.

Як передає Укрінформ, про це повідомляє NDTV.
Як зазначається, у місті зафіксовано 153 мм опадів за 24 години, що є найбільшим показником за один день у липні з 1982 року.
У Делі та прилеглих районах сьогодні йшов сильний дощ. Декілька частин округу Гуруграма зазнали відключень електроенергії через негоду.
Внаслідок негоди у Делі загинула 58-річна жінка, на неї обвалилася стеля її квартири. Окрім того, четверо людей загинули внаслідок потужних дощів у штаті Раджастхан протягом останніх 24 годин.
Індійський метрологічний департамент (IMD) прогнозує надзвичайно сильні дощі для Делі, Хар’яни, Хімачал-Прадешу, Уттаракханду, Раджастану, Пенджабу та Джамму і Кашміру.
Як повідомляв Укрінформ, 3 липня в південно-західному регіоні Японії Кюсю пройшов сильний дощ, внаслідок якого обвалився міст, а в місті Кумамото оголосили про евакуацію близько 360 тисяч жителів.
Фото: ANI