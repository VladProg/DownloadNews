Держсекретар США Ентоні Блінкен зустрівся у неділю з главою Палестинської автономії Махмудом Аббасом.

Про це повідомляє Sky News, передає Укрінформ.
Зазначається, що Блінкен прибув до палестинського міста Рамалла у центральній частині Західного берега річки Йордан. Це його перший візит на Західний берег з початку війни між Ізраїлем і ХАМАСом.
Теми переговорів сторін поки не розголошуються.
На тлі цього близько 200 людей зібралися в місті на знак протесту проти візиту держсекретаря США.
Як повідомляв Укрінформ, Держсекретар Ентоні Блінкен під час візиту до Йорданії заявив, що США не підтримують припинення вогню в нинішньому протистоянні Ізраїлю і ХАМАСу, однак виступають за гуманітарні паузи.
З початку війни Блінкен тричі відвідував Ізраїль.
Фото: Sky News