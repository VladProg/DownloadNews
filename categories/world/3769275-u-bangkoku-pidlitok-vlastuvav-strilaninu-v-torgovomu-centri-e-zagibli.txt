У тайській столиці Бангкок внаслідок стрілянини загинуло щонайменше троє людей, ще семеро зазнали поранень.

Як передає Укрінформ, про це повідомляє Mirror.
За даними поліції, 3 жовтня невідомий відкрив вогонь по покупцях у розкішному торговому центрі Siam Paragon Mall в столиці Таїланду.


CCTV footage shows the moment the shooter got arrested.#พารากอน #กราดยิง #SiamParagon pic.twitter.com/mUaZvtuCsh
— The Nation Thailand (@Thenationth) October 3, 2023

У Центрі екстреної медичної допомоги заявили, що внаслідок нападу загинуло троє людей, семеро поранені.
Місцеві ЗМІ пишуть, що нападником був неповнолітній. Його правоохоронці затримали сьогодні о 17-й годині за місцевим часом. Поліція також вилучила зброю, з якої були здійснені смертельні постріли.

Як повідомлялося, рік тому, 6 жовтня 2022 року, у Таїланді 34-річний Паня Хамраб убив 36 людей і поранив ще 10 осіб під час нападу на дитсадок. Після атаки він наклав на себе руки.
Фото: ManoromPakorn/Twitter