У регіонах Литви стартують міжнародні навчання Сил спеціальних операцій «Сильні та єдині-2023 / Strong & United 2023».

Як передає Укрінформ, про це повідомляє національний мовник LRT із посиланням на ЗС Литви.
Міжнародні навчання Сил спеціальних операцій «Strong & United 2023», в яких беруть участь підрозділи спеціальних операцій Литви, Польщі та Німеччини, проходитимуть 3-13 липня.
Під час навчань, які відбуватимуться в Клайпеді, Вільнюсі, Казлу-Руді та інших районах Литви, буде відпрацьоване реагування на можливі загрози в різних ситуаціях. Навчання проходитимуть у військовій та цивільній місцевості, очікуються польоти винищувачів та вертольотів.
Як повідомлялося, Саміт НАТО у Вільнюсі, який проходитиме 11-12 липня, охоронятимуть 3 тисячі литовських військовослужбовців і ще 1 тисяча військових із країн Альянсу.
Фото: LK nuotr