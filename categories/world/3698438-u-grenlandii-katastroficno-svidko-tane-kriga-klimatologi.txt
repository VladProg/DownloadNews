Згідно з даними нового комплексного міжнародного дослідження, крижані покриви Гренландії та Антарктики нині втрачають щороку більш як утричі більше криги, ніж було 30 років тому.

Як передає Укрінформ, про це повідомляє AP.
Дослідники виявили, що протягом останніх кількох років танення криги Гренландії різко збільшилося. Середньорічне танення з 2017 по 2020 рік було на 20% більше, ніж на початку десятиліття, і більш ніж усемеро більше, ніж її щорічне скорочення на початку 1990-х років.
Співавторка дослідження Рут Моттрем, кліматолог Данського метеорологічного інституту, назвала нові цифри "справді катастрофічними". "Ми втрачаємо все більше і більше криги у Гренландії", – сказала дослідниця.
Провідний автор дослідження Інес Отосака, гляціолог з Університету Лідса у Великій Британії, сказала, що прискорена втрата крижаного покриву очевидно спричинена зміною клімату, викликаною діяльністю людини.
З 1992 по 1996 рік два крижаних щити, що містять 99% світової прісноводної криги, зменшувалися на 116 мільярдів тонн (105 мільярдів метричних тонн) щорічно, дві третини з яких припадає на Антарктиду.
Але з 2017 по 2020 рік, згідно з останніми доступними даними, загальне танення зросло до 410 мільярдів тонн (372 мільярди метричних тонн) щорічно, більше двох третин з них припадає на Гренландію, йдеться у дослідженні, опублікованому у журналі Earth System Science Data.
Фото: Göran Ingman / Flickr