У російському Новочеркаську (Ростовська область) сталася пожежа на місцевій тепловій електростанції (ДРЕС).

Про це повідомляє Телеграм-канал "1Рнд", передає Укрінформ.
«Горить Новочеркаська ДРЕС. За даними рятувальників, зайнялася покрівля на 6-му енергоблоці, площа близько 200 квадратів», - йдеться у повідомленні.

Згодом стало відомо про щонайменше трьох постраждалих. Крім того, за словами очевидців, перед пожежею нібито «чули вибух». Джерела видання у силових структурах запевнили, що «безпілотника точно не було».
Після 15:00 з’явилося повідомлення про ліквідацію відкритого горіння на Новочеркаській ДРЕС.