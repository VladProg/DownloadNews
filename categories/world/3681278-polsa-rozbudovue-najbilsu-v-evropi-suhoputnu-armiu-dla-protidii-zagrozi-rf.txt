Варшава розпочала найбільше за останні півсотні років переозброєння у відповідь на загрозу з боку росії та має намір довести витратити на оборону цього року до 4% ВВП та кількість військ у майбутньому – до 300 тис.

Про це передає Укрінформ з посиланням на The Telegraph.
Зазначається, що такі оборонні витрати удвоє перевищують вимоги НАТО і є найбільшими в Альянсі в перерахунку на душу населення.
Поляки вже розмістили замовлення на 1000 танків K2 в Південній Кореї й 250 танків M1A2 SEPv3 Abram у США. Таким чином, Польща володітиме найбільшим у Європі танковим військом (у Британії всього 227 танків).
Її артилерія буде посилена 600 установами K9, 18-ма HIMARS з 9000 ракет, також і 288 реактивними системами залпового вогню K239 Chunmoo MRL з Південної Кореї.
Військо налічуватиме понад 1000 БМП Borsuk польського виробництва, а повітряне прикриття забезпечуватимуть 96 вертольотів AH-64E Apache, придбаних у США, і 48 бойових літаків FA-50, які замовлені в Південній Кореї.


Інфографіка: telegraph.co.uk
Чисельність польської армії також зросте удвоє – до 300 тис. осіб, що перетворить Польщу на найбільшу за чисельністю особового складу військову потугу Європи на захід від України.

Також ведуться переговори про будівництво великого оборонного заводу у співпраці з Великою Британією, частково для виробництва та ремонтувати техніки й зброї, призначеної для України.
До 2035 року Польща планує витратити на озброєння близько 100 мільярдів доларів, а цьогорічний оборонний бюджет становитиме рекордні 20,5 млрд. Водночас за даними польських ЗМІ, фактична сума у 2023 році може сягнути 27 млрд доларів, якщо врахувати позабюджетні кошти.