Російський військовий літак Су-34 зазнав аварії у Воронезькій області при виконанні планового навчально-тренувального польоту.

Як передає Укрінформ, про це повідомляє ТАСС із посиланням на міноборони Росії.
«20 вересня 2023 року у Воронезькій області близько 10:00 при виконанні планового навчально-тренувального польоту зазнав аварії літак Су-34. Екіпаж літака у складі двох осіб катапультувався та евакуйований на аеродром базування», - заявили у відомстві.
Уточнюється, що причиною аварії могла стати технічна несправність.
В Росії регулярно стаються аварії з військовими літаками. Попередня така авіакатастрофи відбулася нещодавно – 12 вересня у Волгоградській області упав Су-24М.
Фото ілюстративне