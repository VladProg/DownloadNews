У понеділок, 17 квітня, у Німеччині зіткнулися декілька військових автомобілів армії Сполучених Штатів. Унаслідок події постраждали семеро військовослужбовців.

Як передає Укрінформ, про це повідомляє Der Spiegel.
Зазначається, що ДТП сталася в Баварії неподалік Амберга. За інформацією поліції, внаслідок аварії на автобані постраждали семеро солдатів, один із них серйозно.
Повідомляється, що у ДТП потрапили чотири військові автомобілі з колони. За інформацією видання, йдеться про броньовані автомобілі армії США.
Автомагістраль було перекрито в напрямку Чехії. Причини аварії наразі не відомі.
Як повідомляв Укрінформ, раніше рух транспорту на ділянці автодороги Н-03 Житомир — Чернівці був перекритий у зв’язку з дорожньо-транспортною пригодою.
Фото: Haubner / dpa