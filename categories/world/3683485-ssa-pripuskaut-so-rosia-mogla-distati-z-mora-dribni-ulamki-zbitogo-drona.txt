У Вашингтоні припускають, що російські кораблі могли знайти та підняти з моря дрібні уламки американського розвідувального безпілотника MQ-9 Reaper.

Про це повідомив CNN представник американської адміністрації, передає Укрінформ.
«Офіційний представник описав знайдені уламки як шматки скловолокна або невеликі частинки дрона MQ-9 Reaper», - зазначається в повідомленні.
Водночас посадовець висловив переконання, що ці уламки не можуть вважатися цінними в плані розкриття засекречених технологій або отримання чутливої інформації.
Таку саму думку висловили у Білому домі.
«Ми унеможливили для них (росіян – ред.) отримання із залишків цього дрона чогось, що мало б розвідувальне значення, хоч би які уламки було знайдено на поверхні води», - запевнив координатор Ради нацбезпеки Білого дому Джон Кірбі.
Як повідомляв Укрінформ, напередодні офіційні представники адміністрації США підтвердили, що оператори розвідувального дрона MQ-9 Reaper встигли стерти його засекречене програмне забезпечення перед падінням у воду.
У середу Голова Об’єднаного комітету начальників штабів генерал Марк Міллі заявив, що глибина дрон упав у районі Чорного моря, де може сягати 1,5 кілометра.
Фото: Isaac Brekken/Getty Images