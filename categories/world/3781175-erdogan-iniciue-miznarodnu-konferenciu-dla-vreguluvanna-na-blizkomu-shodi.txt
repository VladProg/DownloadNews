Президент Туреччини Реджеп Тайїп Ердоган пропонує провести міжнародну конференцію з метою створення нового механізму безпеки для досягнення миру між Палестиною та Ізраїлем.

Про це він сказав після засідання уряду вчора ввечері, повідомляє кореспондент Укрінформу.
“Необхідно припинити вогонь і відкрити шлях до постійного миру. Ми вважаємо за необхідне створити новий механізм безпеки у співпраці з акторами в регіоні. Переконані, що палестино-ізраїльська міжнародна мирна конференція за участі всіх зацікавлених сторін буде хорошою платформою для цього”, - сказав Ердоган.
Як повідомляв Укрінформ, раніше Ердоган заявляв, що рішення про створення двох держав є єдиним способом досягнення регіонального миру.