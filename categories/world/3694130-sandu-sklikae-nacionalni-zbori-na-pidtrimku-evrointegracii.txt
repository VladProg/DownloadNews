Президент Молдови Мая Санду у понеділок закликала громадян зібратися 21 травня на площі Великого національного зібрання у центрі столиці з метою підтримки європейської інтеграції Молдови.

Як передає Укрінформ, про це повідомляє NewsMaker.
«Давайте покажемо, що ми хочемо миру. Ми хочемо, щоб Євросоюз став нашою домівкою», - сказала Санду під час звернення до громадян Молдови.
Мая Санду закликала громадян країни зібратися 21 травня на центральній площі Кишинева, щоб довести прагнення народу щодо вступу в Європейський Союз.
Вона нагадала про численні акції протесту в центрі Кишинева, і зазначила, що «ті, хто мріяли дестабілізувати ситуацію в Молдові, зазнали невдачі». Проте, за її словами, гроші на дестабілізацію ситуації все ще надходять.
Президент повідомила, що найближчим часом планує обговорити деталі майбутнього зібрання з громадянським суспільством і політичними силами.
Як повідомляв Укрінформ, солдати 22-го миротворчого батальйону «Блакитні шоломи» з 10 до 14 квітня проведуть навчання на полігонах Національної армії в Молдові, до яких залучать бронетранспортери «Піранья».