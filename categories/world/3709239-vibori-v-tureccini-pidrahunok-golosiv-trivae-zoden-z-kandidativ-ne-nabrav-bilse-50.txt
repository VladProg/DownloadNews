У Туреччині станом на 05.00 15 травня підраховано 98,06% голосів виборців - лідирує чинний президент Реджеп Тайїп Ердоган з результатом 49,34%.

Про це повідомляє Укрінформ з посиланням на дані Вищої виборчої ради, які агентство “Анадолу” отримує в онлайн-режимі.
За лідера опозиції Кемаля Киличдароглу проголосували 44,99% виборців, за кандидата від правого Альянсу предків Сінана Огана - 5,24%.

Ердоган перемагає в 51 провінції, лідер опозиції Киличдароглу - в 30 (на сході, заході та частково на півдні). Столична провінція Анкара та Стамбул і далі демонструють більшу підтримку Киличдароглу.
Якщо жоден з кандидатів не набере сьогодні 50% плюс один голос, президентські перегони продовжаться у другому турі, який відбудеться 28 травня.
На виборах парламенту владна Партія справедливості та розвитку набирає 35,4%, опозиційна Республіканська партія - 25,38%.
Як повідомляв Укрінформ, 14 травня у Туреччині відбулися президентські та парламентські вибори.
Фото: АА