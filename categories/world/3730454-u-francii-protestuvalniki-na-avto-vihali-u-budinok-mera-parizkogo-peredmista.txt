Протестувальники у Франції в’їхали автомобілем у будинок мера паризького передмістя, поранивши його дружину та одного з дітей.

Як передає Укрінформ, про це повідомляє France24.
Мер муніципалітету Л’Аї-ле-Роз, що приблизно за 10 кілометрів від Парижа, Вінсент Жанбурн заявив у Твіттері, що протестувальники «протаранили машиною» його будинок, а потім здійснили підпал.
«Моя дружина і один з моїх дітей отримали поранення», – написав він.
Прокуратура міста Кретей оголосила про початок розслідування замаху на вбивство.
Пізніше стало відомо, що дружина Жанбурна потрапила у лікарню після теракту.
Зазначається, що в результаті нападу з боку мітингувальників дружина мера зазнала травм, характер яких невідомий, і наразі перебуває у госпіталі.
Як повідомляв Укрінформ, у Франції після четвертої ночі масових заворушень затримано понад 1300 осіб.
Протести й заворушення у країні виникли 27 червня після того, як поліція застрелила 17-річного хлопця, який не зупинився за наказом поліцейського.
Фото ілюстративне