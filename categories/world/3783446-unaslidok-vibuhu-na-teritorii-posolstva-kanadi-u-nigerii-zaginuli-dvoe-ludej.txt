Унаслідок нещасного випадку на території посольства Канади у столиці Нігерії загинуло двоє людей.

Як повідомляє Укрінформ, про це заявила представниця пожежної служби столичного регіону Нігерії Мерсі Дуглас пише CBC News.


Canadian Embassy, Opposite Ship House , Federal Ministry of Defence , Abuja is on fire pic.twitter.com/XT9OQmojT8
— Dadá Ärmänï (@Spiritual_01) November 6, 2023

"Вибухнула цистерна всередині генераторної, ... унаслідок чого загинули двоє чоловіків, які працювали на компанію, що обслуговувала генератор", – сказала Дуглас.
За її словами, ще двоє людей, які перебували ззовні будівлі, отримали травми. "Зараз їм надається допомога у лікарні", – зазначила вона.
Пожежникам знадобилася година, аби загасити пожежу, що виникла у генераторній й спричинила значне задимлення.
Наразі не зрозуміло, чи мали канадське громадянство загиблі й поранені унаслідок інциденту.
Як повідомлялося, у ніч на 21 жовтня біля посольства Ізраїлю в Нікосії на Кіпрі спрацював вибуховий пристрій.