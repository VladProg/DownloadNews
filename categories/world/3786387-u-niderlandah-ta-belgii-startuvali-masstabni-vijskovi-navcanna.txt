У Нідерландах та Бельгії проходять масштабні військові навчання, що є щорічним заходом та не пов'язано з військовими конфліктами у світі.

Про це повідомляє Укрінформ із посиланням на nieuwsblad.be.
“Моторизована бригада бельгійської армії до 24 листопада проведе масштабні військові навчання в Нідерландах і Бельгії”, - йдеться у повідомленні.
Зазначається, що під час навчань задіяно близько 700 військовослужбовців і 150 одиниць техніки, в основному моторизованої бригади.
Вони проходять в Нідерландах на вулицях та парках провінції Лімбург та в Бельгії в Антверпені.
Місцевих мешканців просять дотримуватись дистанції та не брати військове устаткування в руки.
Навчання проходять із дотриманням усіх засобів безпеки, зокрема, на місці завжди є команда, яка за неї відповідає.
Як повідомляв Укрінформ, Нідерланди мають намір до кінця року відправити в Румунію всі обіцяні винищувачі F-16 для навчання українських пілотів, загалом ідеться про 18 машин, досі йшлося про 12-18 літаків.
Загалом у Нідерландах є 42 такі літаки.
Фото: RR, ілюстративне