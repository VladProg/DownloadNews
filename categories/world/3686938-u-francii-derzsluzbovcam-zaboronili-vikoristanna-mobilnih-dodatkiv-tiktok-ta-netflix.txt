Французький уряд заборонив встановлювати та користуватися мобільними додатками китайської соціальної мережі TikTok та американської відеоплатформи Netflix на своїх робочих телефонах близько 2,5 мільйонам державних службовців.

Як передає Укрінформ, про це повідомляє агенція ANSA.
Ці додатки, як зазначають джерела, близькі до міністра державної служби Станісласа Геріні, становлять «загрозу з точки зору кібербезпеки та захисту даних державних службовців та уряду».
Як повідомлялося, обидві палати парламенту Великої Британії у четвер ухвалили рішення про заборону TikTok із міркувань безпеки.
17 березня у Великій Британії заборонили використання китайського застосунку TikTok на робочих телефонах міністрів та державних службовців з міркувань безпеки.
TikTok також заборонили на офіційних пристроях у США, Канаді, Бельгії, Індії, Данії та Новій Зеландії. Введення аналогічної заборони заплановані і в Нідерландах.
TikTok рішуче заперечує звинувачення у передачі даних користувачів китайському уряду.