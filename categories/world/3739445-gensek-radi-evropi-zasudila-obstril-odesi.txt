Генеральний секретар Ради Європи Марія Пейчинович-Бурич засудила нічну ракетну атаку РФ по цивільних об'єктах в Одесі.

Про це вона написала у Твіттері, передає Укрінформ.
"Я рішуче засуджую сьогоднішню атаку на цивільні та релігійні об’єкти в Одесі. Ці варварські дії мають бути припинені", - йдеться у дописі.
Як повідомляв Укрінформ, за даними оперативного командування "Південь", під час ракетної атаки вночі 23 липня ворог вдарив по Одещині щонайменше п'ятьма видами ракет всіх видів базування: "Калібрами", "Оніксами", Х-22 та "Іскандер-К", а також застосував балістичні "Іскандер-М". Внаслідок обстрілу одна людина загинула і 22 особи дістали поранення, зокрема чотири дитини.
Великих руйнувань зазнав головний православний храм Одеси – кафедральний Свято-Преображенський собор УПЦ (МП).