Посол Німеччини в Україні Мартін Єгер відреагував на масове вбивство росіянами мирних мешканців у селі Гроза на Харківщині і заявив, що винні мають бути притягнуті до відповідальності.

Про це дипломат написав у соцмережі Х, передає Укрінформ.
"Вбивство мирного населення - це воєнний злочин. Те, що сталося сьогодні в селі Гроза, є жорстоким і нелюдським. Лише Росія несе відповідальність за це масове вбивство мирного населення. Винні мають бути притягнуті до відповідальності", - зазначив посол Німеччини.
Як повідомлялося, росіяни обстріляли цивільний об’єкт у селі Гроза, Куп’янського району, попередньо відомо про 49 загиблих.
Фото: прокуратура Харківської області