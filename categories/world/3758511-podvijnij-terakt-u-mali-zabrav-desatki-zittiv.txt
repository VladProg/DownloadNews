Унаслідок двох терактів на півночі Малі загинули 49 цивільних та 15 військових.

Як повідомляє Укрінформ, про це пише Сіньхуа із посиланням на заяву уряду Малі.

Зазначається, що подвійний теракт був направлений проти пасажирів судна “Томбукту” та військової бази у регіоні Гао.
“Було негайно проведені дії для евакуації усіх пасажирів та убезпечення зони, у якій досі тривають перевірки й спостереження”, - йдеться у заяві.

В уряді Малі заявили, що у відповідь на теракти провели спільну повітряно-наземну операцію, нейтралізувавши близько півсотні терористів.

Після терактів у Малі було оголошено триденну національну жалобу за загиблими.
Нагадаємо: з 2012-го року у Малі відбуваються заворушення, повстання джихадистів та громадянське насильство, унаслідок яких загинули тисячі людей й сотні тисяч були змушені шукати притулку.
Фото: ЕРА