В італійському місті Болонья закрили територію навколо середньовічної вежі Гарісенда через побоювання, що вона може обвалитися.

Про це повідомляє Укрінформ з посиланням на ВВС.
Місцева влада почала будівництво 5-метрового загородження навколо вежі, щоб захистити територію біля неї від уламків в разі її падіння.
47-метрова вежа 12-го століття нахиляється під кутом 4 градуси, порівняно із 3,9 градусами більш відомої Пізанської вежі в Італії. Експерти виявили зміщення в напрямку нахилу Гарісенди. У міськраді заявили, що ситуація «дуже критична».
У зв'язку з цим чиновники оголосили про плани відремонтувати вежу. Влада профінансує проєкт вартістю 4,3 мільйона євро зі зміцнення вежі Гарісенда.
За словами мера міста Маттео Лепор, вежа Гарісенда зазнала додаткових пошкоджень у середньовічну епоху, коли всередині неї були побудовані залізні та хлібопекарські печі.
Він звернувся до уряду з проханням зробити вежі об'єктами всесвітньої спадщини ЮНЕСКО.
Вежа Азінеллі, побудована поруч з Гарісендою, має приблизно вдвічі більшу висоту і також нахиляється, хоча і не так критично, тому вона відкрита для туристів.
Як повідомляв Укрінформ, Пізанська вежа відзначила у серпні своє 850-річчя з початку будівництва.