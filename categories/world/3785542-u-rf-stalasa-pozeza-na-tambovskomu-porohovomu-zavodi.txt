У ніч на 11 листопада на Котовському пороховому заводі в Тамбовській області РФ сталася пожежа. Це вже другий подібний інцидент на заводі за пів року.

Про це повідомляє Meduza, передає Укрінформ.
Видання з посиланням на російські telegram–канали повідомляє, що за словами місцевих жителів, перед пожежею на території заводу чули вибухи.
Пізніше інформацію про пожежу підтвердили в МНС регіону. За їхніми даними, пожежа виникла в одноповерховій цегляній будівлі порохового заводу, яка стоїть окремо. Вогонь охопив площу в 300 квадратних метрів.

За повідомленням Интерфакс, про пожежу стало відомо близько 00:32 за місцевим часом, а о 1:04 МНС у регіоні заявили, що виявили "осередок загоряння, проводяться роботи з ліквідації пожежі. Унаслідок події загиблих і постраждалих немає".

Пожежникам вдалось загасити вогонь.
Як повідомляв Укрінформ, у червні на Тамбовському пороховому заводі стався вибух, почалася пожежа, 4 людини загинули. Глава області Максим Єгоров стверджував, що причина події - людський фактор.
Перше фото ілюстративне