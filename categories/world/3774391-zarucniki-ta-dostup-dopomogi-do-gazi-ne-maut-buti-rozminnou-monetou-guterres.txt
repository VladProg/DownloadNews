Генеральний секретар ООН Антоніу Гутерреш закликав бойовиків угруповання ХАМАС звільнити заручників без будь-яких умов, а Ізраїль - дозволити швидкий і безперешкодний доступ гуманітарної допомоги до Сектора Гази.

Про це передає Укрінформ із посиланням на Радіо Свобода.

«Кожна з цих двох цілей правомірна сама по собі. Вони не повинні ставати предметом переговорів, і їх необхідно втілювати, тому що це правильно», – сказав Гутерреш.
Папа Римський Франциск також виступив з подібною заявою, закликавши створити гуманітарні коридори для допомоги тим, хто перебуває в облозі сектора Гази, а також звільнити заручників.
За даними Ізраїлю, бойовики ХАМАС утримують 126 ізраїльських заручників.
До слова, за перші сім днів війни в Газі переміщеними особами стали близько мільйона людей.
Як повідомляв Укрінформ, ізраїльські військові в ніч на 13 жовтня попередили ООН, що все населення Гази на північ від Ваді Газа має переселитися до південної частини протягом наступних 24 годин. В ООН вважають це неможливим, оскільки там проживають близько 1,1 мільйона людей.
Пізніше, 9 жовтня, міністр оборони Ізраїлю Йоав Галант віддав наказ про тотальну блокаду сектору Гази, включаючи обмеження поставок електрики, їжі та палива.
У неділю, 15 жовтня, Ізраїль відновив водопостачання до сектора Гази.