У понеділок удень, 26 червня, Кіріакос Міцотакіс склав присягу прем’єр-міністра Греції на другий термін після того, як днем раніше його партія «Нова демократія» здобула велику перемогу на парламентських виборах.

Як передає Укрінформ, про це повідомляє Ekathimerini.
Церемонія присяги відбулася в президентському палаці в присутності президента Катерини Сакелларопулу та архієпископа Ієроніма.
Потім Міцотакіс пройшов до офіційної резиденції прем’єр-міністра, де зустрівся з т.в.о. прем’єр-міністром Йоаннісом Сармасом, який залишає свою посаду.
Міцотакіс подякував Сармасу та Кабміну тимчасового уряду за його «зразкову роботу» під час короткого терміну перебування на посаді, а Сармас побажав Міцотакісу успіхів під час його нової каденції глави уряду.

Як повідомляв Укрінформ, владна у Греції партія консерваторів «Нова демократія» отримала більшість місць у парламенті за підсумками недільних виборів.
Фото: Intime News