Японія запровадить обмеження на іноземні інвестиції у дев’ять важливих для обороноздатності секторів промисловості.

Як повідомляє Укрінформ, про це із посиланням на місцеві ЗМІ пише Сіньхуа.



Зазначається, що під обмеження потраплять інвестиції у такі сектори: напівпровідники, накопичувальні батареї, промислові роботи, добрива, постійні магніти, металеві 3D принтери та морське обладнання.
“Відповідно до закону про іноземні транзакції, інвестори-іноземці, які купляють долю від 1% у японській компанії, муситимуть пройти урядову перевірку, якщо ця компанія входитиме до одного з визначених ключових секторів”, - йдеться у матеріалі.

Цим рішенням Токіо поширив дію обмежень на виробників усіх визначених раніше критичних товарів - їх іноземні власники тепер муситимуть пройти урядову перевірку.