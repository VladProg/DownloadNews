Південна Корея та США проведуть найбільші військові навчання з бойовими стрільбами, вони розпочнуться 25 травня.

Про це повідомляє The Korea Times, передає Укрінформ.
У міністерстві оборони Південної Кореї зазначають, що тритижневі навчання відбуватимуться на полігоні Seungjin Fire Training Field у місті Пучхон. Вони мають на меті покращення оперативної сумісності та готовності союзників на тлі посилення безпекових загроз з боку Північної Кореї.
«Відповідно до сценарію про провокацію з боку Північної Кореї, Південна Корея та США покажуть, як завершити свою місію за допомогою переважаючих можливостей у найкоротші терміни, при цьому кількість жертв була зведена до мінімуму», — заявили у Міноборони РК.
Обидві країни залучать до навчань різноманітне озброєння, зокрема ударні гелікоптери AH-64E Apache, реактивні системи залпового вогню, танки K2 Black Panther.
Військові двох країн також планують тренування щодо керування дронами-камікадзе.
Як повідомлялося, у квітні Південна Корея, Сполучені Штати та Японія провели масштабні військово-морські навчання за участю американського авіаносця USS Nimitz.
Фото: Yonhap