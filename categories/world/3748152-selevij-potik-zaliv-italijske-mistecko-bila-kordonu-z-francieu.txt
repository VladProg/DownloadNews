Невелике італійське містечко Бардонеккія у регіоні П’ємонт постраждало внаслідок селевого потоку після зсуву ґрунту в горах.

Як передає Укрінформ, про це повідомляє агенція ANSA.
П’ятеро людей, які вважалися зниклими безвісти, вже знайдені.
"П'ятьох зниклих безвісти людей розшукали в Бардонеккії, в долині Суза, де вчора ввечері стався раптовий розлив потоку, викликаний зсувом ґрунту". - йдеться у повідомленні.
Як зазначається, внаслідок повені одна людина постраждала.
Повідомляється, що ввечері потік, що протікає через місто, несподівано перетворився на бурхливу річку з багнюки, що зносила усе на своєму шляху. Причиною став зсув ґрунту високо у горах.
Губернатор П’ємонту Альберто Сіріо підтвердив, що жертв унаслідок стихії немає.
Втім, майже сотні мешканців міста довелося тимчасово покинути свої будинки, залиті селевим потоком.
Як повідомлялося, на середземноморському острові Сардинія в Італії вирують понад 50 лісових пожеж, що призвело до евакуації майже 600 людей.
Фото: www.ansa.it