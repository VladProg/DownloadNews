США провели випробування прототипу гіперзвукової ракети AGM-183A ARRW повітряного базування поблизу узбережжя Південної Каліфорнії.

Про це повідомляє Defense News, передає Укрінформ.
Запуск оперативного прототипу ARRW було здійснено зі стратегічного бомбардувальника Boeing B-52H Stratofortress. ARRW виготовляється компанією Lockheed Martin.
Зазначається, що в результаті випробувань військовими та розробниками отримали цінні відомості про можливості ракети ARRW.
Як повідомляв Укрінформ, минулого року було проведено перший успішний пуск ракети AGM-183A. Гіперзвукова зброя рухається зі швидкістю понад 5 Махів, або понад 3836 миль на годину, і є високоманевреною, що ускладнює її відстеження та збивання.
У березні цього року ВПС США здійснили випробувальний пуск прототипу гіперзвукової ракети AGM-183A, однак він не був успішний.
Фото: Giancarlo Casem/Air Force