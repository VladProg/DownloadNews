Генеральний секретар НАТО Єнс Столтенберг закликав членів Альянсу якнайшвидше збільшити свої витрати на оборону до мінімум двох відсотків валового внутрішнього продукту.

Про це він заявив в інтерв’ю німецькому виданню Spiegel, передає Укрінформ.
«Я очікую, що всі союзники, які ще не досягли двох відсотків, зроблять це якнайшвидше», - сказав Столтенберг.
Він додав, що «два відсотки — це вже не мета в майбутньому, а абсолютний мінімум, якого повинні досягти всі — не за десятиліття, а якомога швидше».
Очільник Альянсу також повторив, що немає жодних сумнівів, що Україна має згодом стати членом НАТО, а організація має гарантувати, що Росія більше не нападе на суверенну незалежну Україну.
Нагадаємо, на саміті 2014 року в Уельсі НАТО визначила два відсотки від ВВП як ціль для всіх держав-членів у фінансуванні оборони. Минулого року цієї мети досягли лише сім країн НАТО.