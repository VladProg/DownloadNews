Через наближення тайфуну "Койну" до Тайваню, на півдні країни скасували десятки авіарейсів, закрили школи та перевели підприємства на режим віддаленої роботи.

Як повідомляє Укрінформ, про це пише Reuters.

Зазначається, що тайфун очікувано принесе зливи та сильні вітри, через що були завчасно скасовані 70 внутрішніх авіарейсів, а місцевих школярів та робітників попросили за можливості залишатися вдома.

Епіцентр тайфуну пройде повз місто Тайтунг в четвер зранку, після чого вирушить у напрямку Китаю.
“Найсильніші зливи пройдуть у гірських та негусто населених частинах регіону Пінгтанг на півдні та регіонах Тайтунг і Халієн на східному узбережжі. Утім тайфун зачепить також велике південне портове місто Каохсіунг”, - йдеться у матеріалі.

За прогнозами метеорологів, перетнувши тайванську протоку тайфун ослабне й над територією материкового Китаю й Гонконгу перетворить на тропічний шторм.