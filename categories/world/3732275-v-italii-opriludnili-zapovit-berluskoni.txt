В Італії оприлюднилили заповіт колишнього прем'єр-міністра Сільвіо Берлусконі, що помер місяць тому.

Про це повідомляє ANSA, передає Укрінформ.
Згідно з духівницею, Берлусконі залишив своїм дітям від першого шлюбу Маріні та П'єру Сільвіо контроль над сімейним холдингом Fininvest. Спільна частка у холдингу двох старших дітей мільярдера зросте до 53%, при цьому обоє матимуть рівні частини.
Берлусконі залишив по 100 мільйонів євро своєму братові Паоло та своїй останній партнерці, 33-річній Марті Фашіні.
Ще 30 мільйонів євро він заповів своєму колишньому помічнику Марчелло Делл'Утрі. Колишній сенатор від партії Берлусконі «Forza Italia» Делл'Утрі у 2014 році був засуджений за зв'язки з мафією і провів чотири роки у в'язниці і ще рік - під домашнім арештом.
Як повідомляв Укрінформ, 86-річний експрем'єр-міністр Італії Сільвіо Берлусконі помер 12 червня.