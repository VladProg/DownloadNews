Колишній прем'єр-міністр Британії Борис Джонсон знову став батьком - його дружина Керрі народила третю їхню спільну дитину, хлопчика назвали Френком.

Про це повідомляє Independent, передає Укрінформ.
35-річна Керрі Джонсон 11 липня опублікувала фото новонародженого в Instagram і підтвердила, що народила 5 липня.
"Френкі тиждень. Ласкаво просимо у світ, Френку Альфреде Одіссею Джонсоне, який народився 5 липня о 9.15 ранку. Можете здогадатися, яке ім'я вибрав мій чоловік?!" - написала дружина Джонсона.





Як відомо, Одіссей - це ім'я міфологічного грецького царя Ітаки і героя поеми Гомера "Одіссея". В університеті Борис Джонсон вивчав латинську та давньогрецьку мови, під час одного з заходів він декламував Гомерову "Іліаду".
Крім новонародженого Френка подружжя має сина Вілфреда, який народився 29 квітня 2020 року, та доньку Ромі, яка народилася в грудні 2021 року. Пара одружена з травня 2021 року.
Крім того, Джонсон має ще п'ятьох дітей: двох синів і двох доньок від колишньої дружини Марини Вілер і доньку від мистецтвознавця Хелен Макінтайр.
Як повідомляв Укрінформ, Високий суд Англії та Вельсу зобов’язав уряд Великої Британії передати слідству у справі «ковідних вечірок» усе листування у WhatsApp експрем’єра Бориса Джонсона за період від січня 2020 року до лютого 2022-го.