Армія оборони Ізраїлю зруйнувала будівлю парламенту ХАМАС у місті Газа через кілька днів після того, як війська захопили його.

Про це повідомляє Times of Israel, передає Укрінформ.
Операція була проведена 7-ю бронетанковою бригадою і піхотною бригадою "Голані".
Знесення будівлі відбулося після того, як ізраїльські війська зробили фото всередині парламенту ХАМАС.
Як повідомляє видання, під час візиту на тренувальну базу ЦАХАЛ "Зікім" поблизу Гази прем'єр-міністр Біньямін Нетаньяху наголосив, що ізраїльські війська дістануться до кожного бойовика ХАМАС в кожному куточку сектору Гази.
"Немає такого місця в Газі, куди б ми не змогли дістатися. Немає жодної схованки, жодного укриття, жодного притулку для вбивць ХАМАС. Ми дійдемо туди і знищимо ХАМАС і повернемо додому наших заручників - це дві наші святі місії", - сказав Нетаньяху.
Як повідомляв Укрінформ, Ізраїль проводить військову операцію в лікарні «Шифа», де розташовано оперативний центр ХАМАС.
Фото:The Times of Israel