Співробітники Державної служби України з надзвичайних ситуацій у Словенії із початку робіт розчистили і розширили більше кілометра русла річки Савінья.

Про це у Фейсбуці повідомив голова ДСНС Сергій Крук, передає Укрінформ.
«Усього з початку робіт нашими силами розчищено та розширено понад 1000 м русла річки, переміщено понад 11 тисяч м.куб. ґрунту та укріплено 570 метрів берега. Працюємо та продовжуємо допомагати! Співпрацюємо з колегами з Німеччини, які приїхали також підтримати Словенію», - зазначив він.



Як повідомлялося, українські рятувальники змінили напрямок русла на одній із розмитих ділянок річки Савінья у Словенії.