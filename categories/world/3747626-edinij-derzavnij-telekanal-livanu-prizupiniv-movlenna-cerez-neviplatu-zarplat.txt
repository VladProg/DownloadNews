Міністр інформації Лівану Зіяд Макарі оголосив про тимчасове призупинення мовлення єдиного в країні державного телеканалу Tele Liban через нездатність виплачувати зарплати його працівникам.

Як передає Укрінформ, про це повідомляє Сіньхуа.
«Минулого тижня на Tele Liban почався страйк через незадоволення зарплатами. Один із співробітників телеканалу заявив Сіньхуа на умовах анонімності, що працівники вимагали підвищення окладів та розширення соцпакета зв'язку з високою інфляцією та економічними труднощами в країні, проте їхні вимоги залишилися без відповіді», - йдеться в повідомленні.
За словами представника телеканалу, співробітники чули багато обіцянок. «Але досі нічого не сталося, ми більше не можемо терпіти», - наголосив він.
Як додає Сіньхуа, Ліван переживає гостру фінансову кризу - місцева валюта девальвувалась більш ніж на 90%, і це призвело до знецінення заробітної плати працівників державного сектора.
Фото: Сіньхуа