Армія оборони Ізраїлю (ЦАХАЛ) розпочала масовану воєнну операцію в палестинському таборі в Дженіні на Західному березі річки Йордан. Унаслідок авіаударів загинули щонайменше сім палестинців.


Як передає Укрінформ, про це повідомляє Sky News.
"Під час операції загинуло щонайменше семеро палестинців, даних про втрати ізраїльтян поки не надходило", - йдеться у повідомленні.

Ізраїльські військові завдали авіаударів по місту Дженін на півночі Західного берега річки Йордан - як повідомляється, у цьому районі перебуває велика кількість військових у рамках нової великої операції, спрямованої проти «масштабної контртерористичної діяльності».0

Авіаудари почалися о 1:14 ночі з безпілотників, що уразили ціль у центрі табору біженців у місті Дженін, неподалік від шкіл, які фінансуються ООН. Після цього послідували нові удари.
Ізраїльські військові описали уражену ціль як Об’єднаний оперативний центр, який «використовувався як передовий центр спостереження та розвідки, місце, де збиралися озброєні терористи.
Раніше палестинське міністерство охорони здоров'я заявило, що від обстрілів загинули троє палестинців, ще 12 зазнали поранень.
Як повідомляв Укрінформ, у червні ізраїльські військові вбили щонайменше шістьох палестинців під час обстрілу табору в Дженіні, уперше за багато років застосувавши бойові гелікоптери на Західному березі річки Йордан. Водночас було поранено сімох ізраїльських силовиків.
Фото: Sky News