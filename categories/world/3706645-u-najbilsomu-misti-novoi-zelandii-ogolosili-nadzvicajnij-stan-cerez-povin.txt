У найбільшому місті Нової Зеландії Окленді оголосили надзвичайний стан, оскільки проливний дощ спричинив масштабну повінь.

Як передає Укрінформ, про це повідомляє ВВС.
Сильні дощі у вівторок затопили підвали та покинуті автомобілі, повалили дерева та порушили залізничне сполучення.
Рятувальники також шукають старшокласника, зниклого у затопленій печері приблизно за 2,5 години їзди на північ від міста.
Як запобіжний захід було оголошено надзвичайний стан, служби реагування на стихійні лиха були мобілізовані, повідомила заступниця мера Окленда Деслі Сімпсон.
Вона описала повінь як «надзвичайну ситуацію, що розвивається».
Очікується, що проливні дощі триватимуть в Окленді до вечора середи за місцевим часом.
У період із січня по квітень цього року в регіоні Окленд випало 90% середньорічних опадів, а у деяких районах лише за одну годину випало до 35 мм опадів, повідомили у метеорологічній службі Нової Зеландії.
Як повідомляв Укрінформ, у лютому 2023 року у Новій Зеландії вирував циклон «Габріель», унаслідок якого в країні втретє за всю історію оголосили надзвичайну ситуацію.
Циклон “Габріель” спричинив масштабні повені, зсуви, величезні хвилі з океану. Населення було евакуйовано.

Фото: Getty Images