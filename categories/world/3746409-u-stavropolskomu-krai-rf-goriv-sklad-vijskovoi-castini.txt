У місті Георгіївську Ставропольського краю РФ горів речовий склад російської військової частини.

Про це повідомляє Укрінформ з посиланням на Телеграм-канал голови Георгіївського міського округу Андрія Зайцева.
«На території військової частини на вул. Лермонтова у Георгіївську спостерігалося сильне задимлення – стався спалах на речовому складі площею 300 м². Зараз на місці працює пожежна служба військової частини, також направлена техніка з Георгіївської та Гарячеводської пожежних служб», - повідомив Зайцев.
Пізніше він же повідомив, що пожежу ліквідовано. Можливою причиною спалаху чиновник назвав самозаймання, нібито через «високу температуру повітря».
Як повідомлялося, сьогодні стався вибух на Загорському оптико-механічному заводі в Сергієвому Посаді Московської області. Що призвело до обвалення деяких приміщень і значної кількості постраждалих.
Загалом, після початку Росією повномасштабної війни проти України у РФ регулярно відбуваються вибухи та пожежі.