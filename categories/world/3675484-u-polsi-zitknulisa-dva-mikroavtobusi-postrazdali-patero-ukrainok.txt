У Підкарпатському воєводству на південному сході Польщі сталася дорожньо-транспортна пригода за участі двох мікроавтобусів, унаслідок якої постраждали п’ять громадянок України.

Про це повідомляє Укрінформ із посиланням на польське видання wnp.pl.
"За попередніми даними, водій автомобіля Renault Master врізався в задню частину автомобіля Mercedes Sprinter, що їхав попереду, внаслідок чого Mercedes вдарився об бар'єр і перекинувся на бік. П'ятьох пасажирок із обох транспортних засобів доправили до лікарень" - повідомила речниця поліції.
Вона запевнила, що життю жінок нічого не загрожує.

Дорожня аварія сталася близько 4 години ранку у неділі на ділянці автостради А4 в напрямку прикордонного переходу в Корчовій.

Загалом в у двох мікроавтобусах їхало 12 осіб, усі вони - громадяни України. У поліції повідомили, що обидва водії були тверезими. Причина аварії встановлюється.
Як повідомлялося, 10 лютого на автобані поблизу німецького Магдебурга у дорожньо-транспортну пригоду потрапив автобус із 54 пасажирами, серед яких були й українці.
Фото: Wojewódzka Stacja Pogotowia Ratunkowego w Przemyślu