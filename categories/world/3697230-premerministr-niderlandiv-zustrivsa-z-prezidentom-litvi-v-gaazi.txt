Прем'єр-міністр Нідерландів Марк Рютте зустрівся з Президентом Литви Ґітанасом Науседою в Гаазі, головною темою була війна росії в Україні.

Про це повідомляє Укрінформ з посиланням на його Твіттер.
“Напередодні саміту у Вільнюсі я сьогодні приймав Президента Литви Ґітанаса Науседу в Гаазі. Звичайно, війна в Україні була головною темою порядку денного. Попри відносно невеликі розміри, Литва велика у своїх діях проти російської агресії”, - написав він.
Він також зазначив, “як союзник, вони можуть розраховувати на нашу постійну підтримку. Бо кордони Литви – це кордони ЄС, це кордони НАТО, а отже, також наші кордони”.

In aanloop naar de @NATO top in Vilnius ontving ik vandaag president @GitanasNauseda van Litouwen. De oorlog in Oekraïne stond uiteraard bovenaan de agenda in onze gesprekken. Hoewel relatief klein in omvang, is Litouwen groots in zijn daden tegen de Russische agressie. pic.twitter.com/vLa04w0Dr0
— Mark Rutte (@MinPres) April 17, 2023

Як повідомляв Укрінформ, саміт країн НАТО відбудеться у Вільнюсі 11-12 липня. Литва вперше прийматиме 40 делегацій з країн-членів та партнерів альянсу.