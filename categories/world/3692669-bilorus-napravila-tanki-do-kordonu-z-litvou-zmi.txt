білорусь перекинула до кордону з Литвою щонайменше десяток танків, а також іншу техніку.


Про це 6 квітня повідомила моніторингова група "Белорусский Гаюн", передає Укрінформ.

Зазначається, що вночі на залізничну станцію Гудогай, за 9 км від кордону з Литвою, прибув ешелон із не менше 20 одиниць техніки Збройних сил Білорусі.

Також повідомляється, що серед техніки в ешелоні прибуло щонайменше 10-15 танків Т-72Б/Б3, а також БТРи, БМП та МТ-ЛБ.

За даними моніторингу, було перекинуто техніку 120-ї бригади зс білорусі, що дислокується в районі Уруччя (Мінськ).

Раніше повідомлялося, що білорусь передумала розміщувати ядерну зброю на кордоні з Польщею, мотивуючи це тим, що нібито з часів СРСР на її території збереглося понад 40 точок для ядерної зброї.