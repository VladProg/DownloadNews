Відсторонений міністр закордонних справ Китаю Цінь Ґан мав позашлюбний зв'язок з відомою китайською телеведучою, яка народила у США дитину за допомогою сурогатного материнства.

Як передає Укрінформ з посиланням CNN та публікацію у Financial Times, колишня телеведуча ток-шоу на гонконгському телеканалі Phoenix TV 40-річна Фу Сяотянь, перебувала у стосунках з 57-річним Цінем.

Торік Фу народила дитину за допомогою сурогатної матері у США, хто батько – невідомо.
Як повідомлялося, посадовця, наближеного до китайського лідера Сі Цзіньпіна, у липні було раптово зміщено з посади міністра закордонних справ, а доти він був зник з поля зору громадськості на місяць.
Пекін не запропонував жодних пояснень усунення Ціня.
Раніше китайським посадовцям повідомили: внутрішнє розслідування Комуністичної партії виявило, що Цінь мав позашлюбний зв'язок, який призвів до народження дитини у США під час його перебування на посаді посла Китаю у Вашингтоні у 2020–2021 роках.
Формальною причиною звільнення були «проблеми зі способом життя» – термін, який зазвичай використовується для позначення сексуальних правопорушень.
Нині ведеться розслідування, оскільки роман міністра нібито міг вплинути на національну безпеку Китаю.
Згідно з біографічними даними Ціня, розміщених на китайських урядових сайтах, він «одружений і має сина».
Зазначається, що Фу познайомилася з Цінем у Лондоні у 2010 році, після того, як вона закінчила магістерську програму в Кембриджському університеті й почала працювати в лондонському бюро Phoenix TV, тоді як Цінь був тимчасового повіреним у справах Китаю у Великої Британії.
Видання відзначають непомірні витрати, до яких вдавалася телезірка, що не відповідають її доходам.