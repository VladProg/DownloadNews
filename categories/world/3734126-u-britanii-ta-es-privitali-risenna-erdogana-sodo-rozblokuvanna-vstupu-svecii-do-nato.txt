Президентка Європейської комісії Урсула фон дер Ляєн назвала рішення Ердогана «історичним».

Про це передає Укрінформ із посиланням на "Радіо Свобода".
«Я вітаю важливий крок, який пообіцяла здійснити Туреччина – ратифікувати вступ Швеції до НАТО», – заявила вона.
На думку міністра закордонних справ Великої Британії Джеймса Клеверлі, членство Швеції в Альянсі є «в інтересах всіх» і посилить загальну безпеку.

It is in everyone’s interest for Sweden to join @NATO.

Their accession makes us all safer.

The UK welcomes the steps Turkey has taken today to bring this closer.

We continue to stand by our Swedish friends @TobiasBillstrom
— James Cleverly (@JamesCleverly) July 10, 2023

Як повідомляв Укрінформ, у понеділок президент Туреччини Реджеп Таїп Ердоган погодився передати турецькому парламенту протокол про приєднання Швеції до НАТО. Раніше Туреччина гальмувала вступ Швеції до Альянсу.
Водночас, ще одна країна-член НАТО, Угорщина, блокує євроатлантичну інтеграцію Швеції. Однак глава МЗС цієї країни Петер Сірято минулого тижня заявив, що Будапешт не затягуватиме з ратифікацією протоколу, як тільки свою позицію змінить Туреччина.