Чехія слідом за Німеччиною звернулася до Швейцарії із запитом на продаж танків Leopard 2.

Про це повідомляє Укрінформ із посиланням на SRF.
За словами глави федерального департаменту оборони, захисту населення та спорту Швейцарської Конфедерації Віола Амхерд, спочатку швейцарська сторона отримала запит із Берліна, а тепер отримала ще один із Праги.
Амхерд наголосила, що Берн хоче зберегти певний запас танків, щоб гарантувати безпеку своєї країни.
"Крім того, буде певна кількість танків, які нам не потрібні, і які можуть бути поставлені, якщо парламент вирішить їх списати", - заявила Амхерд.
Нагадаємо: раніше Німеччина попросила Швейцарію продати їй частину своїх законсервованих танків Leopard 2 у рамках угоди, яка може дозволити Берліну та іншим союзникам збільшити військову допомогу Україні.
Фото: kmweg.com