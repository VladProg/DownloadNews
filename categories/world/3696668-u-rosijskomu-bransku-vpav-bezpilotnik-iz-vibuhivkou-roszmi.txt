У російському Брянську впав безпілотник, до якого була прикріплена вибухівка.

Про це повідомляє Укрінформ із посиланням на Телеграм-канал Baza.
«У Брянську впав безпілотник, начинений вибухівкою», - йдеться у повідомленні.
Зазначається, що уламки невідомого літального апарату «літакового типу» виявив місцевий житель. Вони лежали у лісі, приблизно за 5 кілометрів від будинку №100 на вулиці Абашева.
Серед уламків лежала й бомба — імовірно, безпілотник ніс заряд із пластичної вибухової речовини.
Як повідомляв Укрінформ, 11 квітня безпілотник «літакового типу» з вибуховим пристроєм вибухнув у аеропорту Бєлгорода імені Шухова.
Фото ілюстративне