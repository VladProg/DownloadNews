У місті Заволжя Нижегородської області учасник агресивної війни проти України вбив дружину на очах власних малолітніх дітей.

Про це повідомляє Укрінформ з посиланням на Медіазону, яка веде моніторинг ситуації.
За наявними даними, 44-річний Олександр Мамаєв, який був заступником командира взводу, приїхав з України тиждень тому і відзначав повернення зі своєю сім'єю. Після розпивання алкоголю військовому здалося, що його дружина намагається заволодіти його грошима. В результаті Мамаєв ударив жінку ножем. Вона померла від втрати крові.
За деякими даними, родичі подружжя відмовилися забрати до себе їхніх дітей - хлопчиків 6 і 7 років. Тому скоріш за все, тих відправлять до дитячого будинку.
В росії останнім часом почастішали випадки скоєння злочинів військовослужбовцями, які повернулися з війни України, в тому числі зі смертельним наслідком.