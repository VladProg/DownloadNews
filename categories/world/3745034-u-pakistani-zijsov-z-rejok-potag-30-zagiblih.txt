На півдні Пакистану щонайменше 30 людей загинули і ще 100 постраждали внаслідок сходження поїзда із рейок.

Про це повідомляє BBC, передає Укрінформ.
Кілька вагонів Hazara Express перекинулися поблизу залізничної станції Сахара в місті Навабшах, приблизно за 275 кілометрів від найбільшого міста країни Карачі.
Травмованих пасажирів доправили до найближчих лікарень.
На місці аварії працюють рятувальники, які намагаються дістати людей з-під уламків.
Представник залізниці в Карачі сказав, що з колії зійшли щонайменше 8 вагонів.
За словами міністра залізниці Пакистану Саада Рафіка, причини аварії встановлються. За наявними даними, швидкість поїзда не була перевищена.

Як повідомляв Укрінформ, в Індії кількість загиблих у результаті зіткнення кількох потягів у східному штаті Одіша перевищила 300 осіб.
Фото: AA