Капітан літака тайванської авіакомпанії EVA Air, який виконував рейс за маршрутом Тайбей-Мілан, направив до Міжнародного аеропорту ім.Гейдара Алієва запит на екстрену посадку.

Як передає Укрінформ, про це повідомляє Oxu.az.
У пресслужбі Міжнародного аеропорту ім.Гейдара Алієва, заявили, що причиною екстреної посадки стало різке погіршення самопочуття (серцевий напад) пасажира на борту.
Зазначається, що пасажирський літак Boeing 787-9 приземлився у бакинському аеропорту о 05:15 за місцевим часом.
Як повідомляв Укрінформ, пасажирський літак приватної індійської авіакомпанії IndiGo був змушений здійснити аварійну посадку в Пакистані після того, як один із пасажирів помер на борту.
Фото з сайту Oxu.az