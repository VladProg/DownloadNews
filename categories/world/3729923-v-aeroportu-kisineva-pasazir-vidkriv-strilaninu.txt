У Кишинівському аеропорту один із пасажирів відкрив стрілянину.

Про це заявила прессекретар Генінспекторату поліції Діана Фетко, передає Укрінформ з посиланням на NewsMaker.
У поліції розповіли, що іноземний громадянин, якому не дозволили в'їзд до Молдови, застосував вогнепальну зброю. На місці працюють представники спецслужб та МВС Молдови.
Поліції спецпризначення вдалося затримати чоловіка, який відкрив вогонь у Кишинівському аеропорту. Внаслідок стрілянини двоє людей загинули.
Нападник отримав поранення, йому надають медичну допомогу.
З будівлі аеропорту всіх евакуювали. Співробітники правоохоронних органів продовжать забезпечувати безпеку та громадський порядок в аеропорту.

Через інцидент в аеропорту затримуються всі рейси, заплановані на 30 червня.