Колишній прем'єр-міністр Великої Британії Борис Джонсон та експрезидент США Дональд Трамп під час зустрічі обговорили розв'язану Росією війну проти України.

Зустріч пройшла під час візиту Джонсона до США, передає Укрінформ із посиланням на Sky News.
За словами представника Джонсона, колишній британський прем'єр-міністр говорив із Трампом "про життєво важливе значення перемоги України над Росією."
Інших подробиць зустрічі він не надав.
Як повідомляв Укрінформ, раніше Трамп ухилився від прямої відповіді щодо того, хто, на його думку, має здобути перемогу у війні, зазначивши, що хоче, щоби люди припинили вмирати.
Також Трамп заявив, що якби він був президентом, війни б ніколи не сталося. Він додав, що завершив би війну в Україні за 24 години, якби був при владі.
Фото: GETTY IMAGES