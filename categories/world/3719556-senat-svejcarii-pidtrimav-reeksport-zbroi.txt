Міністр закордонних справ України Дмитро Кулеба подякував верхній палаті парламенту Швейцарії - Сенату - за крок щодо розблокування реекспорту швейцарської зброї.

Про це глава української дипломатії заявив у Твіттері, передає Укрінформ.
«Я дякую верхній палаті парламенту Швейцарії за важливий крок щодо розблокування реекспорту швейцарської зброї. Ми з нетерпінням чекаємо наступних кроків. Я вдячний Швейцарії за солідарність з Україною одночасно із дотриманням нейтралітету», - зазначив глава МЗС.
Як повідомлялося, 2 червня нижня палата парламенту Швейцарії - Національна рада - відхилила законопроєкт, відомий як "Lex Ukraine", який дозволив би третім державам передавати Україні зброю швейцарського виробництва.
Раніше парламентський комітет у Швейцарії рекомендував пом’якшити експортний контроль швейцарської військової техніки, аби підтримати вітчизняну оборонну промисловість.
Фото: pixabay.com