У Нігерії хунта у понеділок заарештувала кількох міністрів та голову партії поваленого президента країни Мохамеда Базума.

Як передає Укрінформ, про це повідомляє TRT Afrika із посиланням на AFP.
«Після того, як президента затримали минулого тижня, путчисти знову пішли в атаку та провели нові арешти», – йдеться у заяві Партії за демократію та соціалізм Нігеру.
У понеділок міністра нафти Махамане Сані Махамаду та міністра гірничодобувної промисловості Уссейні Хадізату було взято під варту.
Пізніше заарештували голову національного виконавчого комітету правлячої партії Фурмакойе Гадо, а також міністра професійної освіти Кассума Моктара.
Раніше хунта заарештувала міністра внутрішніх справ Нігеру, міністра транспорту та колишнього міністра оборони.
Як повідомлялося, у Нігері група військових заявила про усунення від влади демократично обраного президента Мохамеда Базума. Напередодні вони заблокували органи виконавчої влади. Низка європейських держав, серед них і Україна, засудили державний переворот у Республіці Нігер.
Фото: PNDS/Facebook