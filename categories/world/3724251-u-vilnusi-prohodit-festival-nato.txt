У Вільнюсі проходить фестиваль"Сильні, бо єдині!", присвячений єдності НАТО та громадськості.

Про це повідомляє LRT, передає Укрінформ.






У Вільнюсі проходить фестиваль НАТО / Фото: E. Blaževič / LRT nuotr.




























У Міністерстві національної оборони зазначають, що фестиваль ставить за мету представити публіці сили союзників, дислоковані в Литві, їхню сучасну техніку та озброєння, а також подискутувати про значення НАТО для країни та регіону, принцип загальної оборони.
Сьогодні неподалік Білого мосту у столиці Литви вишикувалися військовослужбовці країн НАТО, дислоковані в країні. Жителі міста ожуть побачити військову техніку американського батальйону – танк Abrams та бронетранспортер Bradley.
Військовослужбовці передової групи бойової підготовки НАТО демонструють танк Leopard 2, бойову машину піхоти Marder, транспортер Patria та розвідувальну машину Fennec.
Литовська армія представляє бойову машину піхоти Vilkas, самохідну гаубицю PzH 2000, броньований всюдихід JLTV, систему ППО NASAMS та іншу військову техніку.
У програмі заходу – акробатичний синхронний політ групи ANBO з трьох літаків, а також винищувачів F-16, що належать ВПС Португалії, які зараз виконують місію повітряної поліції НАТО в країнах Балтії.
Жителів Вільнюса запрошують зіграти з військовими НАТО у баскетбол, волейбол та настільний теніс, а також перевірити свої сили на симуляторі зі спікером Сейму.
Упродовж усього заходу на великій сцені відбуватиметься концерт.
Як повідомляв Укрінформ, саміт НАТО відбудеться 11-12 липня у Вільнюсі.