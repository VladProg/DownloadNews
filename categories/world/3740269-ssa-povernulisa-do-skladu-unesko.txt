У вівторок відбулася церемонія підняття прапора США з нагоди офіційного повернення країни до складу Організації Об'єднаних Націй з питань освіти, науки та культури (ЮНЕСКО).


Як передає Укрінформ, про це повідомляється на сайті організації.
«Повернення Сполучених Штатів до ЮНЕСКО звершено: вони знову офіційно стали членом нашої Організації», – сказала Одрі Азуле, гендиректорка ЮНЕСКО.
Зазначається, що церемонія підняття американського прапора у штаб-квартирі організації у Франції символізує відданість США глобальній співпраці у галузі освіти, культури та науки з організацією.
На урочистому заході була присутня перша леді країни Джилл Байден.
США заявили про вихід із організації у 2017 році. Станом на 2023 рік ЮНЕСКО включає 194 країни-члени та 12 асоційованих членів.
Як повідомляв Укрінформ, ЮНЕСКО засудила ракетний удар російських військ по Одесі.