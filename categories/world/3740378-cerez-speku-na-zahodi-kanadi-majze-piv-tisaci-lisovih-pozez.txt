У канадській провінції Британська Колумбія вирують майже 500 лісових пожеж, більше половини з яких не вдається взяти під контроль.

Як передає Укрінформ, про це повідомляє CBC News.
Зазначається, що багато пожеж розпочалися протягом останніх чотирьох днів, оскільки в провінції панує суха та спекотна погода.

Карта: Akshay Kulkani/CBC
Допомагають боротися з пожежам у Британській Колумбії також сотні вогнеборців з інших провінцій та з-за кордону.
Учора накази на евакуацію отримали близько 1030 мешканців, ще майже чотирьом тисячам сказали підготуватися до можливої термінової евакуації.

Фото: @BCGovFireInfo
Як повідомлялося, протягом цьогорічного сезону лісових пожеж у Канаді вже було знищену рекордну площу лісу. Водночас на сході країни минулими вихідними відбулася рекордна злива, що зумовила паводки, унаслідок яких загинула щонайменше одна людина.
Перше фото: Doug Herbert/CBC