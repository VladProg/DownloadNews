Лідер ізраїльської парламентської опозиції Яїр Лапід закликав уряд заморозити судову реформу на 18 місяців.

Про це повідомляє DW, передає Укрінформ.
На думку політика, це необхідно для відновлення переговорів щодо узгодженої формули судової реформи. Такий мораторій, вважає Лапід, мав би бути спільно запроваджений урядом та опозицією.
"Поки не буде заморожування законодавства, немає сенсу говорити про інші закони чи інші домовленості, тому що цілком зрозуміло, що влада знову втече в останню хвилину", - написав Лапід у Твіттері.
Як повідомляв Укрінформ, Кнесет ухвалив у другому та третьому читаннях законопроєкт про судову реформу, який обмежує частину повноважень Верховного суду.
У січні в Ізраїлі спалахнули масові протести після того, як влада оголосила про план переглянути судову систему. Реформа, зокрема, передбачає передання парламентській більшості контролю за процесом добору суддів Верховного суду.
Фото: EPA