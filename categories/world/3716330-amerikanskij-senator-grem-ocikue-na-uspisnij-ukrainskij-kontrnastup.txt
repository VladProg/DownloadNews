Сенатор від Республіканської партії США Ліндсі Грем після зустрічі з британським радником з національної безпеки Тімом Берроу заявив, що очікує на успішний український контрнаступ.

Як повідомляє кореспондент Укрінформу, про це сам Грем написав на своїй сторінці у мережі Твіттер.
“Ми поділяємо спільне бачення, що Україна перевищила усі очікування і що російські сили в Україні знекровлені й ослаблені. Очікую справжніх українських здобутків під час контрнаступу, але слід надавати подальшу підтримку для максимального результату”, - заявив Грем.
Він додав, що надані Україні Британією ракети Storm Shadow “були неймовірно ефективними”.

“Британці прагнуть перемоги України. На нашу спільну думку, додаткові далекобійні ракети - АТАCMS - покращать успіхи України на полі бою. Дуже пишаюся нашими британськими союзниками”, - зазначив сенатор.

The Brits are in it to win it for Ukraine.

We have a common view that additional long range rockets - ATACMS - will enhance battlefield success for Ukraine. Very proud of our British allies.
— Lindsey Graham (@LindseyGrahamSC) May 30, 2023

Нагадаємо: міністерство внутрішніх справ Росії оголосило в розшук Ліндсі Грема за фактом висловлювань під час його візиту до України. Раніше у ЗМІ з'явилося відео зустрічі Грема з Президентом України Володимиром Зеленським, на якому американський сенатор назвав смерть росіян «найвдалішим витрачанням грошей» Вашингтона.
Сам Грем заявив, що пишається цим ордером.