Влада Грузії запровадила заборону на експорт, вивіз із країни або транзит до Росії автомобілів, ввезених з Євросоюзу.

Про це повідомляє АРА.az з посиланням на пресслужбу міністерства фінансів Грузії, передає Укрінформ.
"Так, дійсно, як раніше було заявлено, з 26 вересня запроваджується заборона на експорт, реекспорт або транзит автомобілів у Росію, які було ввезено з Європи", - повідомили у пресслужбі.
Заборона стосується автомобілів, об'єм двигуна яких перевищує 1,9 куб. м., а також гібридних машин і електромобілів.
Обмеження набули чинності через 11-й пакет санкцій, ухвалений Євросоюзом проти Росії.
Як повідомляв Укрінформ, президентка Грузії Саломе Зурабішвілі закликала нацбанк країни скасувати «російське рішення» щодо послаблення процедури з дотримання міжнародних санкцій.
Крім того, Грузія відмовляє авіакомпанії «Росія» у польотах через те, що авіаперевізник знаходиться в чорному списку ЄС.
Фото: АРА