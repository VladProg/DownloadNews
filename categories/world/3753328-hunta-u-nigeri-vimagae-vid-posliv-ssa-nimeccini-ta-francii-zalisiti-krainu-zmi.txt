Ватажки перевороту у Нігері вимагають від послів США, Франції та Німеччини залишити країну протягом 48 годин.

Про це повідомляє Reuters, передає Укрінформ.
Хунта заявила, що рішення вислати французького посла є відповіддю на дії уряду Франції, які «суперечать інтересам Нігеру». Зокрема, йдеться про відмову посла відповісти на запрошення зустрітися з новим "міністром закордонних справ" Нігеру.
Водночас в інтернеті поширювалася інформація про те, що Нігер наказав послу США та послу Німеччини також залишити країну.
У Державному департаменті США заявили, що такого запиту до уряду не надходило.
При цьому джерела Reuters у Нігері повідомили, що вимога щодо виїзду стосується лише посла Франції.
Як повідомлялося, хунта, яка захопила владу в Нігері після путчу 26 липня, наказала послу Франції в столиці Ніамеї Сільвену Ітте залишити країну впродовж 48 годин.
Раніше в Економічному співтоваристві країн Західної Африки (ECOWAS) визначилися щодо «Дня Д» (день початку військової операції) для можливого військового втручання в Нігер з метою відновлення демократії.
Фото: АА