Принцу Джорджу, старшому сину принца Вельського Вільяма, 22 липня виповнюється 10 років. З цієї нагоди Британська королівська родина опублікувала нову фотографію майбутнього спадкоємця престолу.

Про це повідомляє Sky News, передає Укрінформ.
На фото усміхнений принц, одягнений у картату сорочку та сині штани, сидить на сходах Віндзорського замку.
Знімок зробила фотограф Міллі Пілкінгтон, яка також зняла і молодшого брата Джорджа, принца Луї, напередодні його п'ятого дня народження у квітні.
Вона фотографувала й принца Вельського зі всіма трьома дітьми – принцами Джорджем і Луї та їхньою восьмирічною сестрою Шарлоттою.
Принц Джордж народився 22 липня 2013 року. Він посідає друге місце у лінії спадкування престолу після свого батька.


Фото: Millie Pilkington