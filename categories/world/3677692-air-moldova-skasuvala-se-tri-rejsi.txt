Державна авіакомпанія Молдови Air Moldova скасувала ще три рейси, заплановані на 3 березня.

Як передає Укрінформ, про це повідомляє NewsMaker.
Йдеться про рейси з Кишинева до Франкфурта і навпаки, а також про рейс Кишинів-Мілан. Представники авіакомпанії повідомили, що причиною скасування рейсів є "операційні труднощі", оскільки два літаки з авіакомпанії недоступні для рейсів.
Представник Air Moldova Яна Зіду заявила, що всі пасажири, які придбали квитки на рейси Кишинів-Мілан та Франкфурт-на-Майні-Кишинів, поінформовані про скасування рейсів.
Як повідомлялося, напередодні Air Moldova скасувала рейси до Праги, Парижа, Лондона, Стамбула, Верони і Тбілісі, заплановані на 2 і 3 березня, «у зв'язку з операційними труднощами».
Фото: NewsMaker