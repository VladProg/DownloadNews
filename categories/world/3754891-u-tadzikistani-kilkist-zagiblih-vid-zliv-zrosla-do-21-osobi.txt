Кількість загиблих у результаті стихійного лиха, спричиненого зливами, збільшилася до 21 людини.

Як передає Укрінформ, про це повідомляє Asia-Plus.
За словами керівниці пресслужби Комітету із надзвичайних ситуацій Таджикистану Умеди Юсуфі, загалом у Вахдаті від стихії загинули 17 людей, а районах у Рудаки та Варзобе - по дві людини.
Вона додала, що за минулу добу в постраждалому регіоні Варзобе було виявлено тіло дитини, яка прожила всього 40 днів від народження.
Нині тіла передані відповідним органам для встановлення їхньої особи.
Раніше повідомлялося, що за дорученням президента країни було створено урядову робочу групу, яка напередодні відвідала постраждалі райони. Стихія вдарила по Таджикистану 27 серпня. Сходи потоків із суміші води й уламків гірських порід та зсуви спричинили серйозні руйнування на території міст Душанбе, Вахдат і Гісар, а також в районах Рудаки, Варзобе, Деваштич, Рашт, Сангвор і Таджикабад.
Як повідомляв Укрінформ, президент Таджикистану Емомалі Рахмон повідомив, що стихійне лихо, спричинене проливними дощами, у неділю забрало життя 13 людей.
Фото: IRS