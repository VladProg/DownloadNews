Міністр закордонних справ Туреччини провів телефонні розмови з міністрами закордонних справ Катару, Саудівської Аравії, Єгипту, Палестини, Ірану та держсекретарем США, під час яких мова йшла про події в Ізраїлі та Палестині.

Про це повідомляє Укрінформ із посиланням на TRT Haber.
“Міністр закордонних справ Хакан Фідан провів активні дипломатичні дії після подій в Ізраїлі та Палестині... Міністр Фідан провів телефонні розмови з міністром закордонних справ Катару шейхом Мухаммедом Аль Тані, міністром закордонних справ Саудівської Аравії Фейсалом бін Фарханом, міністром закордонних справ Єгипту Самехом Шукрі, міністром закордонних справ Палестини Ріадом Малкі та міністром закордонних справ Ірану Хусейном Аміром Абдуллахіяном”, - повідомляє телеканал з посиланням на дипломатичні джерела.
Окрім того, як зазначається, очільник МЗС Туреччини мав телефонну розмову, в ході якої обговорювалися події в Ізраїлі та Палестині.
Як повідомляв Укрінформ, Туреччина запропонувала допомогу для припинення та взяття під контроль конфлікту між Палестиною та Ізраїлем, аби він не поширився на більшу територію.