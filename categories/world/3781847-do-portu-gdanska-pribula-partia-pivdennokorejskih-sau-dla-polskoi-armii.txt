У Гданському порту триває розвантаження самохідних артилерійських установок K239 Chunmoo виробництва Південної Кореї для потреб польської армії.

Про це в соцмережі X написав міністр національної оборони Польщі Маріуш Блащак, передає Укрінформ.
“…У порту Гданська розпочалося розвантаження пускових установок (K239 Chunmoo) на шасі Jelcz та чотирьох модулів, які також буде встановлено на польських вантажівках”, - повідомив Блащак.
Він зазначив, що в польській армії вже є два екземпляри цього САУ на шасі польської вантажівки Jelcz і 15 модулів, які також буде інтегровано з польською колісною базою на підприємстві ОПК Huta Stalowa Wola у місті Сталева Воля.
Блащак нагадав, що загалом до Польщі буде доставлено 218 пускових установок південнокорейських САУ K239 Chunmoo, а також боєприпаси до них, гарантовано матеріально-технічне забезпечення та навчальні пакети до них.
Як повідомлялося, крім САУ K239 Chunmoo, Польща придбала у Південної Кореї близько тисячі танків K2, понад 600 самохідних артилерійських установок K9, а також 48 винищувачів FA-50.