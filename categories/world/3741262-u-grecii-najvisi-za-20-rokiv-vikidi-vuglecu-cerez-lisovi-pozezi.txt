Більше 100 лісових пожеж у Греції призвели до викидів понад мільйона метричних тонн вуглецю в атмосферу у липні, що є найбільшим показником щонайменше за 20 років.

Як передає Укрінформ, про це повідомляє Bloomberg.
"Більше 100 лісових пожеж в країні призвели до викидів понад мільйона метричних тонн вуглецю в атмосферу в липні, що є найбільшим показником щонайменше за два десятиліття", - йдеться у повідомленні.
Згідно з даними Статистичного огляду Інституту енергетики, кількість викидів в країні еквівалентна приблизно 5,5% річного виробництва Греції, тоді як вогнем знищуються ліси, які могли б поглинути вуглець природним шляхом.
Хоча викиди становлять невелику частку від загального забруднення Греції, це ознака небезпек, пов'язаних із дедалі більш екстремальними погодними умовами.
Наразі ЄС працює над схемою сертифікації викидів вуглекислого газу.
Як повідомлялося, Греція через посуху та аномально високі температури потерпає від лісових пожеж. У певних регіонах, зокрема на острові Родос, виникла катастрофічна ситуація, яка призвела до евакуації місцевого населення та туристів із зони лиха.
Країни ЄС направили команди пожежників та спеціалізовану техніку для боротьби з лісовими пожежами у Греції та Тунісі після звернення обох країн по допомогу за Механізмом ЄС із цивільного захисту.
Фото: DPA