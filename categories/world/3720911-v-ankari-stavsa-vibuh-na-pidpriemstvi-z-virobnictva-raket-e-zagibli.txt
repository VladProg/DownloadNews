В Анкарі в одному з цехів підприємства з виробництва ракет та вибухових речовин стався вибух, кількість загиблих та постраждалих уточнюється.

Про це повідомляє Укрінформ з посиланням на CNN Türk.
«У результаті вибуху, який стався у виробничому цеху заводу в Анкарі, загинули громадяни. Вогнеборцям на даний момент вдалося взяти пожежу під контроль», - повідомляє телеканал.
Підприємство належить до Корпорації механічної та хімічної промисловості (MKE), яке знаходиться в північній частині столиці Туреччини, в районі Ельмадаг.
На підприємство були направлені пожежники та карети швидкої. За отриманою інформацією, роботи з порятунку 5 осіб, які опинилися під завалами, тривають.


In #Ankara, an explosion occurred at the missile factory of the Mechanical and Chemical Industry Corporation.

A fire started after the explosion. There are dead. pic.twitter.com/9hgJcRyquM
— NEXTA (@nexta_tv) June 10, 2023

Підприємство працює для потреб Міністерства національної оборони та Міністерства внутрішніх справ Туреччини.
Як повідомляв Укрінформ, у квітні 2020 року, на території оборонного підприємства Roketsan неподалік Анкари стався вибух. Загиблих в результаті інциденту не було, троє працівників отримали легкі поранення.
Фото із соцмереж