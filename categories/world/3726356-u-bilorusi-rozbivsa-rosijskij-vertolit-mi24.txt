У Барановицькому районі Брестської області Білорусі розбився гелікоптер Мі-24.

Про це повідомляє Укрінформ з посиланням на Телеграм-канал Міноборони Білорусі.
«Сьогодні близько 13 години 30 хвилин у Барановицькому районі здійснив жорстку посадку гелікоптер Мі-24. Члени екіпажу вертольота отримали тілесні ушкодження, руйнувань та постраждалих на землі немає», – йдеться у повідомленні.
Причини аварії встановлює комісія.
Видання Хартія-97 уточнює, що літальний апарат належить до ЗС Росії, та публікує фото з місця аварії.
Мі-24 ("Крокодил") – радянський/російський ударний вертоліт. Екіпаж – три особи, може перевозити до восьми десантників.
Фото: Хартія-97