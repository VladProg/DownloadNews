Колишній президент США Барак Обама робитиме усе можливе для підтримки виборчої кампанії нинішнього глави Білого дому Джо Байдена.

Як повідомляє Укрінформ, про із посиланням на власні джерела пише NBC News.
“Під час візиту до Білого дому в червні експрезидент Барак Обама чітко дав зрозуміти своєму колишньому напарнику, що готовий зробити усе заради допомоги у його переобранні”, - йдеться у матеріалі.

Зазначається, що під час приватного обіду Обама й Байден обговорили те, “наскільки багато стоїть на кону в 2024-му року, особливо з огляду на міцність підтримки Дональда Трампа”.

Як повідомлялося, наступні вибори президента США мають відбутися наприкінці 2024 року.