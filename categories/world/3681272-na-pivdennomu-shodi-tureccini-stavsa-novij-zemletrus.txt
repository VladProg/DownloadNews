У провінції Адана, яка постраждала від землетрусів 6 лютого, стався новий землетрус.

Про це повідомляє Укрінформ з посиланням на Департамент з питань землетрусів та зменшення ризиків (AFAD).
“У районі Юрегір провінції Адана стався землетрус силою 4 бали», - йдеться у повідомленні.
Епіцентр землетрусу знаходився на глибині 6,88 км. Даних про руйнування та постраждалих наразі немає.
За останніми даними, кількість загиблих від землетрусів у Туреччині досягла 47 932 людини.
Як повідомляв Укрінформ, енергія, вивільнена землетрусом магнітудою 7,7 бала в Туреччині, мала ефект і енергію 500 атомних бомб.