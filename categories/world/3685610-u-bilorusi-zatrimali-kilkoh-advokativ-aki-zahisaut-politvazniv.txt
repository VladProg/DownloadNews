Силовики у білорусі затримали шістьох адвокатів, які захищають політичних в’язнів.

Про це повідомляє видання "Наша Ніва", передає Укрінформ.
"За інформацією "Нашай Ніви", учора відбулася облава на адвокатів. Відомо про 6 затриманих", - йдеться у повідомленні.
За даними видання, серед тих, до кого прийшли силовики, – захисники політв'язнів. Зокрема, адвокат Володимир Сташкевич захищав Миколу Автуховича та Марію Колесникову, Іван Чижик - Віктора Бабарика, Юрій Козиков - Максима Знака та Євгена Юшкевича. Артем Сем'янов є адвокатом Ігоря Лосика, Павла Білоуса, "веснівця" Валентина Стефановича. Інеса Оленська - адвокат Сергія Тихановського, Романа Протасевича, Насті Лойко, Григорія Костусєва.



Тиск на адвокатів у білорусі розпочався після президентських виборів 2020 року. Багатьох було позбавлено ліцензії за надуманими порушеннями або недостатньою кваліфікацією, виключено з колегій адвокатів.

Деякі адвокати опинилися за ґратами. Зокрема, Віталія Брагінця засудили до 8 років ув'язнення.


Фото: nashaniva.com