Туреччині поставить на озброєння новий універсальний десантний корабель, який може діяти як легкий авіаносець. Це перший у світі, призначений для розміщення бойових безпілотників.

Про це повідомляє Укрінформ з посиланням на цифровий офіс президента Туреччини.
“Корабель TCG Anadolu, перший у світі корабель для бойових БПЛА, завтра увійде до складу Збройних сил Туреччини на церемонії за участю президента”, - йдеться у повідомленні.
Зазначається, що на палубі нового корабля може розміщуватися 10 вертольотів та 11 БПЛА, місткість ангару - 19 вертольотів та 30 БПЛА.

TCG Anadolu (L-400) — універсальний десантний корабель ВМС Туреччини, який може діяти як легкий авіаносець. Будівництво було розпочате у лютому 2018 року. Корабель був спущений на воду в травні 2019 року, почав проходити морські приймальні випробування в червні 2022 року. Для розміщення на базі TCG Anadolu своїх безпілотників, компанія Baykar Makina розробила бойовий БПЛА Bayraktar TB3.

TCG Anadolu має довжину 231 метр і ширину 32 метри. При максимально допустимій водотоннажності 27 тис. 436 тонн судно може рухатися з максимальною швидкістю не менше 20,5 вузлів і економічною швидкістю 16 вузлів.
Фото: Erdoğan Dijital Medya