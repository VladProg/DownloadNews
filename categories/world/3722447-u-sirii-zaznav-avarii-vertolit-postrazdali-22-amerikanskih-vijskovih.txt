На північному сході Сирії внаслідок аварії вертольота постраждали 22 американських військових.

Про це повідомляє The Guardian з посиланням на Центральне командування збройних сил США, передає Укрінформ.
Зазначається, що 10 військовослужбовців були евакуйовані до медичних закладів за межами регіону.
За даними командування, обстрілу з боку противника не було.
Наразі причина аварії з'ясовується.
Як повідомлялося, близько 900 американських військовослужбовців перебувають у Сирії в рамках місії з боротьби із залишками "Ісламської держави". Останніми роками американські війська зазнавали неодноразових атак з боку бойовиків, яких підтримує Іран.
Фото: John Moore / Getty Images