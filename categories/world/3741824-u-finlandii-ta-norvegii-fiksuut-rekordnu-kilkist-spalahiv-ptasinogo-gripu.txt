Норвегія та Фінляндія цього року зіткнулися з рекордною кількістю спалахів пташиного грипу у кількох регіонах.

Про це передає Укрінформ із посиланням на Reuters.
Внаслідок цього загинули тисячі чайок та інших видів тварин, у деяких районах було введено обмеження на поїздки
Офіційні особи в арктичному місті Вадсо, що входить до губернії Фіннмарк у Норвегії, заявили, що вони зібрали понад 10 000 мертвих птахів у цьому районі, а Норвезьке управління безпеки харчових продуктів у четвер запровадило заборону на поїздки, що охоплюють три заповідники.
"Спалахи, які ми спостерігаємо в різних місцях Фіннмарка цього року, набагато більше, ніж ми бачили минулого в Норвегії", - сказав Оле-Херман Тронеруд, головний ветеринарний лікар Норвезького управління безпеки харчових продуктів.
Сусідна Фінляндія також заявила, що штам H5N1 наразі виявлено на 20 звірофермах порівняно з 12 раніше цього тижня.
Раніше в ООН попередили, що спалахи пташиного грипу в усьому світі викликають побоювання, і що вірус може легше адаптуватися для зараження людей.
Всесвітня організація охорони здоров'я заявила, що ризик зараження людей вірусом H5N1 залишається низьким, проте необхідно ретельно відстежувати повідомлення про інфекції серед ссавців.