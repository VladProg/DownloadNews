На 248-й годині після землетрусу з-під завалів дістали живою 17-річну дівчину.

Про це повідомляє Укрінформ з посиланням на Hürriyet.
“На 248-й годині землетрусу 17-річну Алейну Олмез врятували з-під завалів шахтарі у районі Кайабаши в Кахраманмараші”, - повідомляє видання.
Пошуково-рятувальна група під час огляду виявила під завалами будівлі ознаки життя та дістала дівчину.

“Ми добиралися сюди вже 3 дні з надією знайти когось живим. Велике щастя, що так сталося. Вона поворушила ногою і це було помічено. Стан здоров'я задовільний, тільки травмовано ногу”, - розповіли рятувальники.

Потерпілу направили до лікарні, свідком її порятунку став один із членів родини.
Як повідомляв Укрінформ, кількість загиблих від землетрусів у Туреччині та Сирії досягла показника понад 41987 людей.
Фото в тексті з сайту Hürriyet