У ніч проти середи, 4 жовтня, безпілотник атакував військову частину у Брянській області РФ.

Як передає Укрінформ, про це повідомляє Telegram-канал Astra.
"Безпілотник атакував військову частину у Карачеві Брянської області", - поінформували джерела ASTRA.
Зазначається, що близько 3-ї години ночі на територію в/ч 55443 у Карачеві Брянської області впав БПЛА "літакового типу" та вибухнув.
За попередніми даними, постраждалих нібито немає.
Як повідомлялося, влада Бєлгородської області РФ заявила про "збиті повітряні цілі" вночі 4 жовтня, кажуть, нібито постраждалих і руйнувань немає.