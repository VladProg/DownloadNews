У білорусі силовики, звітуючи про затримання «екстремістів», опублікували фотографію, на якій зафіксовано також дві ЗРК С-400 на Гомельському аеродромі.

На це звернув увагу Телеграм-канал «Беларускі Гаюн», передає Укрінформ.
Як зазначається, у кадр потрапили дві ЗРК С-400, що стояли на злітно-посадковій смузі Гомельського аеропорту.
Таким чином, це стало додатковим підтвердженням того, що літаки Ан-124 "Руслан" ВКС рф привезли до білорусі не лише ракети, а й пускові установки ЗРК С-400.

Напередодні «Беларускі Гаюн» повідомляв, що в Гомельському районі помічено колону військової техніки, в якій перевозили ракети для ЗРК С-300/400. Вона рухалася у напрямку аеродрому «Зябрівка» (військова авіабаза за 16 км на південний схід від Гомеля).
Моніторники нагадують, що 25 - 31 березня 2023 року в аеропорт «Гомель» прилітало п'ять важких транспортних літаків Ан-124 «Руслан» ВКС рф.
Як повідомлялося, вночі із застосуванням ЗРК С-300 російська армія здійснила дев'ять ракетних пусків по цивільній інфраструктурі Харкова.