У неділю в морі поблизу Південних Курил Сахалінської області в Росії стався землетрус магнітудою 5.

Як передає Укрінформ, про це повідомляє російське агентство Інтерфакс із посиланням на філіал Єдиної геофізичної служби РАН.
«Землетрус магнітудою 5 зареєстровано у неділю о 20:30 за місцевим часом з епіцентром за 30 кілометрів на південний захід села Малокурильське на острові Шикотан на глибині 41 кілометр», – поінформували в службі.
Там додали, що землетрус був відчутним у населених пунктах островів Шикотан та Кунаширі.
«Ніхто не постраждав, тривога цунамі не оголошувалась», – йдеться у повідомленні.
Як повідомлялося, Токіо наполягає, що Радянський Союз незаконно захопив північні території, до яких входять острови, включаючи Еторофу, Шикотан і Кунаширі, незабаром після капітуляції Японії в Другій світовій війні в серпні 1945 року. Москва стверджує, що це було зроблено «законно».