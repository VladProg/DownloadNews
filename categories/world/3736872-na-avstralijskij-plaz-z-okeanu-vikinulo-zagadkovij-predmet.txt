Правоохоронці намагаються зрозуміти, що саме за загадковий об’єкт з океану викинуло на пляж в штаті Західної Австралії.

Як передає Укрінформ, про це повідомляє BBC.
Гігантський металевий предмет, схожий на купол або циліндр, місцеві жителі знайшли на пляжі Грін-Хед, приблизно за 250 км на північ від Перта.
Органи влади штату та федеральні органи розслідують предмет, який наразі не вважається вантажем із комерційного літака.
Його розглядають як «небезпечний», і поліція просить людей триматися на безпечній відстані від нього.
За словами очевидців, розмір загадкового об’єкта становить приблизно 2,5 м в ширину та від 2,5 до 3 м у довжину.
Авіаційний експерт Джеффрі Томас заявив, що це, можливо, паливний бак від ракети, яка впала в Індійський океан на якомусь етапі за останні 12 місяців.
Австралійське космічне агентство також зазначило, що, можливо, цей гігантський циліндр міг впасти з «іноземної космічної ракети-носія».
Як повідомляв Укрінформ, у румунському повіті Констанца на пляжі виявили двигун ракети.
Фото: twitter / AusSpaceAgency