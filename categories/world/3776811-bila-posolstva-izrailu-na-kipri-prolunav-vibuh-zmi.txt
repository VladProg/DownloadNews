У ніч на суботу біля посольства Ізраїлю в Нікосії на Кіпрі спрацював вибуховий пристрій.

Про це повідомляє The Times of Israel, передає Укрінформ.


Λευκωσία: Έκρηξη μικρής ισχύος κοντά στην πρεσβεία του Ισραήλ! Μία σύλληψη και τρεις προσαγωγές Σύρων! https://t.co/L8qRFc4IzD #ΕΚΡΗΞΗ #ΙΣΡΑΗΛ #ΚΥΠΡΟΣ #ΛΕΥΚΩΣΙΑ #ΠΡΕΣΒΕΙΑ_ΙΣΡΑΗΛ
— newsbreak.gr (@newsbreakGR) October 21, 2023

Саморобний вибуховий пристрій не завдав значних пошкоджень будівлі, а унаслідок вибуху ніхто не постраждав.
Поліція затримала чотирьох осіб сирійського походження за підозрою у причетності до інциденту.
За даними місцевих ЗМІ, двоє з них підозріло гуляли в районі посольства, а поруч був помічений автомобіль ще з двома людьми всередині. Після обшуку автівки поліцейські знайшли два ножі та молоток, у результаті чого його 21-річного власника затримали за зберігання зброї. Усіх чотирьох, віком від 17 до 21 року, доправили до відділку поліції для подальшого допиту.
Правоохоронці оточили місце події, поки триває огляд.
МЗС Ізраїлю не коментувало даний інцидент.
Як повідомляв Укрінформ, уряд Ізраїлю звернувся із закликом до своїх громадян якнайшвидше виїхати з Єгипту і Йорданії та утриматися від поїздок до ще низки країн.
Фото: cyprus-mail