Європейський парламент офіційно затвердив колишнього главу МЗС Нідерландів Вопке Гукстру на посаду єврокоміса з питань клімату.

Як повідомляє Укрінформ, про це Гукстра написав у соцмережі X.
«Маю честь отримати підтримку Європарламенту і радий почати роботу в якості єврокоміса з питань клімату», - написав він.
Варто зазначити, що його призначення на посаду єврокомісара з питань клімату підтримали 217 євродепутатів, 173 голосували проти і 33 утрималися.
Як повідомлялося, міністр закордонних справ Нідерландів Вопке Гукстра був висунутий урядом на посаду єврокомісара після того, як Франс Тіммерманс, який її обіймав, пішов у відставку, щоб взяти участь у майбутніх національних виборах.
Гукстра очолював МЗС Нідерландів з 10 січня 2022 року.