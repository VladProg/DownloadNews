Туреччина евакуювала 142 своїх громадян з Гази через безпекову ситуацію в регіоні. Літак з евакуйованими прибув у Стамбул з Каїра сьогодні вночі.

Як передає Укрінформ, про це повідомляє інформаційне агентство ІНА.
"Турецьких громадян з Гази евакуюють через продовження атак Ізраїлю. 142 громадян Туреччини перетнули прикордонний пункт "Рафах" до Єгипту та були доставлені до Стамбула на літаку "Турецьких авіаліній", що вилетів з Каїра", - йдеться у повідомленні.
Близько 02.00 за місцевим часом (01.00 за київським) евакуйовані прибули в Стамбул, де їх зустрічали представники МЗС, директорату із запобігання наслідкам стихійних лих (AFAD) та рідні.
Як повідомляв Укрінформ, у той час, як наземні операції тривають на півночі cектору Гази, ізраїльські військові починають діяти в його південній частині.