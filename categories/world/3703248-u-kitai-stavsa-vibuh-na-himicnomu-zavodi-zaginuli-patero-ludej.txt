У результаті вибуху на хімічному заводі Sinochem на сході Китаю загинули п'ятеро людей, є постраждалі та зниклі безвісти.

Як передає Укрінформ, про це повідомляє Reuters.
За даними Комітету з управління зоною високих технологій міста Ляочен, вибух стався в понеділок вранці на ділянці виробництва перекису водню компанії Luxi Chemical в місті Ляочен провінції Шаньдун,
Наразі відомо про п'ятеро загиблих. Крім того, одна людина вважається зниклою безвісти, ще одна постраждала, зазначає джерело.
Як повідомляв Укрінформ, у Брянській області (рф) на перегоні Розсуха-Унеча зійшов з рейок потяг із нафтопродуктами та пиломатеріалами через пошкодження колії.