Прем’єр-міністр Ізраїлю Біньямін Нетаньягу, який був госпіталізований у суботу із запамороченням, занедужав через зневоднення організму.

Як передає Укрінформ, про це повідомляє Associated Press.
73-річний Нетаньяху був терміново доставлений у лікарню в суботу після того, як відчув легке запаморочення.
Після серії медичних тестів було встановлено, що ізраїльський прем’єр-міністр почувався зле через зневоднення організму.
В його офісі повідомили, що напередодні госпіталізації Нетаньяху перебував на Галілейському морі, популярному місці відпочинку на півночі країни, де температура повітря піднялася приблизно до 40 градусів за Цельсієм.
Учора ввечері глава ізраїльського уряду опублікував відео у соціальних мережах, на якому сказав, що у п’ятницю перебував на сонці без головного убору і без води, що було «не гарною ідеєю».
В офісі прем’єра заявили, що результати недільних тестів були у межах норми і що політик почувається «дуже добре». Проте там додали, що засідання Кабінету міністрів було перенесено на понеділок через госпіталізацію Нетаньягу.
Водночас лікарі порекомендували Нетаньягу залишитися в лікарні на ніч для подальшого спостереження.
Як повідомлялося, у суботу голову уряду Ізраїлю Біньяміна Нетаньягу привезли до відділення невідкладної допомоги медичного центру.
Фото: АА