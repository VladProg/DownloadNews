Рада Безпеки ООН проведе у п’ятницю, 31 березня, засідання для обговорення погроз президента рф володимира путіна розмістити ядерну зброю на території Білорусі.

Про це кореспондентові Укрінформу повідомили у секретаріаті Радбезу.
У порядку денному цей пункт сформульовано як «загроза міжнародному миру та безпеці».
Засідання розпочнеться о 10:00 за східноамериканським часом (17:00 за Києвом). Очікується, що участь у ньому візьме українська делегація.
П’ятниця – останній день березня, місяця, протягом якого в Радбезі головує Мозамбік. З 1 квітня головування переходить до росії, яка займає в РБ місце срср.
Раніше Укрінформ повідомляв, що Рада Безпеки ООН цього тижня збереться задля обговорення погроз переслідуваного Міжнародним кримінальним судом, путіна, який заявив, росія розмістить тактичну ядерну зброю в білорусі.
Міністерство закордонних справ України поширило з цього приводу заяву, у якій наголошується, що Київ вимагає негайно скликати позачергове засідання Ради Безпеки ООН «для протидії ядерному шантажу кремля».