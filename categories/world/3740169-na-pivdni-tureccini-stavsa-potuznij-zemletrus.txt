Землетрус магнітудою 5,5 стався у вівторок, 25 липня, у провінції Адана, що на півдні Туреччини.


Як передає Укрінформ, про це повідомляє Daily Sabah.
За даними Директорату з ліквідації наслідків стихійних лих і надзвичайних ситуацій (AFAD), стихійне лихо було зафіксоване о 08.44 за місцевим часом. Зазначається, що епіцентр знаходився у районі Козан.
В AFAD додали, землетрус стався на глибині 11 кілометрів.
Землетрус, який відчувався в центрі міста та прилеглих районах, викликав паніку серед громадян.
За попередніми даними, значних руйнувань та постраждалих немає.
Як повідомляв Укрінформ, у Туреччині та регіоні після руйнівних землетрусів, які сталися 6 лютого, зафіксовано понад 33 тисячі підземних поштовхів.
За останніми даними, внаслідок землетрусів 6 лютого у Туреччині загинуло 50 783 особи.
Фото: DHA