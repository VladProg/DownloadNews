Італійська поліція заарештувала двох громадян Франції віком 18 та 20 років, які видерлися на шпиль Міланського собору

Як передає Укрінформ, про це повідомляє ANSA.
Коли їх помітили, французи злізли зі споруди і здалися поліції.
Очевидно, громадяни Франції хотіли опублікувати результати свого сходження у соціальну мережу Instagram, йдеться у повідомленні.

Фото з сайту ansa.it

Як повідомляв Укрінформ, 16 липня італійська поліція спіймала 17-річного німецького учня, який щось вирізав у стіні на першому поверсі Колізея. Це був третій подібний випадок лише за кілька тижнів.
Раніше у соціальних мережах з'явилося відео, на якому молодик ключем вишкрябує своє ім’я та ім’я своєї дівчини на внутрішній стіні давньоримського амфітеатру. Він залишив на Колізеї напис "Іван + Гейлі 23".
Перше фото: Вікіпедія