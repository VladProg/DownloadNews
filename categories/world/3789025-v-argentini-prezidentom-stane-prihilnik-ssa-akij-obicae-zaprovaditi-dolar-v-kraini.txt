В Аргентині в другому турі президентських виборів, що відбулися в неділю, перемагає аутсайдер ультраправих лібертаріанців Хав'єр Мілей.

Як передає Укрінформ з посиланням на ВВС, попередні результати показують, що Мілей набрав майже 56% тоді як його суперник, міністр економіки Серхіо Масса голосів – 44%, при підрахунку майже 90% голосів.
Мілея привітав експрезидент США Дональд Трамп «Весь світ спостерігав! Я дуже пишаюся вами. Ви перевернете свою країну з ніг на голову і по-справжньому зробите Аргентину знову великою!», – написав він у соцмережах.
Радник Білого дому з національної безпеки Джейк Салліван також привітав Мілея з обранням «і народ Аргентини – з проведенням вільних і справедливих виборів».
За словами Саллівана, США «з нетерпінням чекатимуть розвитку міцних двосторонніх відносин, заснованих на спільній прихильності правам людини, демократичним цінностям і прозорості».
За даними Reuters, Мілей обіцяє економічну шокову терапію в країні, яка потерпає від кризи. Річна інфляція нині сягає майже 150%, 40 населення живе у бідності.
Його плани передбачають скорочення витрат, закриття центрального банку, відмову від песо й перехід на долар США.
Зазначається, що перемога Мілея може вплинути на торгівлю зерном, літієм та вуглеводнями. Він розкритикував Китай і Бразилію, заявивши, що не матиме справи з комуністами та виступає за зміцнення зв'язків зі США.
Мілей такоє рішуче засуджує аборти, прагне пом'якшення законів про зброю і критикує аргентинця папу Франциска.
Раніше він носив бензопилу, що символізували необхідність скорочень витрат, але в останні тижні відмовився від цього образу, щоб мати імідж помірного політика.