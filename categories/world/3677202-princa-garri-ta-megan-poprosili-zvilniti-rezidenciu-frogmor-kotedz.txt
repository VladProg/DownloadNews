Герцога і герцогиню Сассекських попросили звільнити їхню британську резиденцію Фрогмор Котедж.

Як передає Укрінформ, це підтвердив прессекретар пари, повідомляє BBC.
Будинок на території Віндзорського замку був запропонований герцогу Йоркському – принцу Ендрю.
Новину підтвердив прессекретар принца Гаррі та Меган. У Букінгемському палаці коментарів не надали.
Фрогмор Коттедж – нерухомість з десятьма спальнями, яка внесена до списку ІІ класу, розташована на території Віндзорського замку в Беркширі, і була подарунком королівській парі від покійної королеви Єлизавети.

Фото: Getty Images

У 2018-2019 роках принц Гаррі та Меган відремонтували нерухомість, яка належить до королівської власності, за орієнтовною вартістю 2,4 млн фунтів стерлінгів (понад 2,8 млн доларів США). Спочатку вартість ремонту покривалася платниками податків через Суверенний Грант, а потім була повністю погашена герцогом.
Букінгемський палац наказав подружжю залишити помешкання в січні, за кілька днів після того, як Гаррі опублікував свої мемуари “Запасний”.
Наразі герцог і герцогиня живуть у Каліфорнії зі своїми дітьми Арчі та Лілібет.
Як повідомляв Укрінформ, майже половина британців вважають, що герцог Сассекський принц Гаррі має бути позбавлений свого титулу після виходу на Netflix шестисерійного документального фільму про нього та Меган Маркл.