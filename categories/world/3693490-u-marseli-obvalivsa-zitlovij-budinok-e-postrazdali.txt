У французькому місті Марсель внаслідок обвалу чотириповерхового житлового будинку постраждали щонайменше п’ятеро людей.

Як передає Укрінформ, про це повідомляє France24.
Зазначається, що проведенню рятувальних робіт заважає пожежа.
«Пожежники щохвилини обмірковують, як загасити цю пожежу, тому що всередині будівлі можуть бути люди», - сказав мер Марселя Бенуа Паян.
Обвал стався у неділю близько 00.40, пошкодивши частини навколишніх будівель, повідомив Паян.


La chute du numéro 15 : vers 7 h 45, l'immeuble voisin du numéro 17 de la rue de Tivoli s'est également effondré, fragilisé par l'explosion. Ici les photos de sa chute, prises par un riverain pic.twitter.com/qfLRrPvQ9b
— Guilhem RICAVY (@guilhemricavy) April 9, 2023

Він додав, що наразі п’ятеро людей із двох сусідніх будівель зазнали поранень, але пожежа під завалами ще триває.
Евакуйовані мешканці навколишніх будинків перебувають у школах і дитячих садках.
У місцевій пожежній службі повідомили, що вони намагаються прискорити пошуково-рятувальну операцію, проте службові собаки не можуть працювати через високі температури.
Регіональний перфект Крістоф Мірманд сказав, що є «вагомі підозри», що причиною обвалу став вибух, можливо, через витік газу.
Як повідомляв Укрінформ, у столиці Бангладеш Дацці загасили масштабну пожежу у торговельному комплексі.
Фото Твіттер Guillaume Quiquerez