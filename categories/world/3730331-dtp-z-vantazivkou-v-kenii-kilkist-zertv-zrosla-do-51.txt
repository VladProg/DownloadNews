Кількість загиблих в автокатастрофі на заході Кенії зросла до 51, понад 30 людей дістали поранення.

Про це повідомляє Xinhua з посиланням на місцеву поліцію, передає Укрінформ.
"Зараз у нас 51 тіло. Багато людей дістали поранення і перебувають у лікарнях", - розповів Том Одеро начальник регіональної поліції Ріфт-Веллі.
Уточнюється, що внаслідок автокатастрофи постраждали щонайменше 32 людини.
Як зазначається, водій вантажівки, що перевозила контейнер, втратив контроль над транспортним засобом і врізався в інші автівки, а відтак у пішоходів на тротуарі.
У зв'язку з цією ДТП міністр внутрішніх справ Кенії Кітуре Кіндікі наказав поліцейським по всій країні посилити контроль за дотриманням правил дорожнього руху.
Фото: LastHope