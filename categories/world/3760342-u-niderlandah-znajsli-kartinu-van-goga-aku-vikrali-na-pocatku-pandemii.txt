У Нідерландах повідомили, що знайшли картину нідерландського художника Ван Гога під назвою “Весняний сад”, яка була викрадена з нідерландського музею три роки тому під час пандемії коронавірусу.

Про це повідомляє Укрінформ із посиланням на заяву в соцмережі X відомого нідерландського артдетектива Артура Бранда, який відіграв важливу роль у поверненні твору.
“Вінсент ван Гог повертається! У тісній співпраці з нідерландською поліцією мені вдалося повернути “Весняний сад” Ван Гога (1884). Картина була вкрадена 3 роки тому в день народження Ван Гога з музею Сінгера в Ларені, Нідерланди. Сьогоні чудовий день для всіх шанувальників Ван Гога в усьому світі”, - йдеться у дописі.
Як повідомляв Укрінформ, у березні 2020 у Нідерландах з музею Вільяма Сінгера, що в місті Ларен, вночі невідомі викрали картину нідерландського художника Вінсента Ван Гога.
Невідомі вкрали картину під назвою “Весняний сад”, що була написана у 1884 році.
Цю картину для виставки взяли з художнього музею в місті Гронінген.
Фото: Х Arthur Brand (art detective)