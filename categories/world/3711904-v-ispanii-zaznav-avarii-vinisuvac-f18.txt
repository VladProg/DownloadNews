Винищувач F-18 Збройних сил Іспанії зазнав аварії на авіабазі у Сарагосі.

Як передає Укрінформ, про це пише El Pais.
Авіакатастрофу підтвердили у Повітряно-космічних силах Іспанії. Військові заявили, що напередодні літак мав деякі проблеми.

Літак розбився під час виконання показового польоту. Пілот встиг катапультуватися. Його з ушкодженнями ніг доправили до лікарні. Наразі життю пілота нічого не загрожує.
Внаслідок інциденту не було завдано шкоди населенню.
Це не перша аварія з F-18 в історії іспанських Збройних сил. Перший інцидент з цими літаками, які коштують близько 60 мільйонів євро, стався у 1988 році також у Сарагосі.