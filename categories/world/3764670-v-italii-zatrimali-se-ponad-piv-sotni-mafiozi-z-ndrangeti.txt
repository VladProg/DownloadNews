Італійські правоохоронці затримали ще понад 50 осіб час нової масштабної спеціальної операції проти мафіозного угруповання «Ндрангета».

Як передає Укрінформ, про це повідомляє Reuters.
Поліція розповіла, що 38 осіб були відправлені під варту, шістьох поміщено під домашній арешт, а ще вісьмом особам наказали не залишати рідні міста.
Операцію під назвою «Карпантос», у якій брали участь понад 400 осіб, очолив прокурор Нікола Ґраттері, один із найвідоміших антимафіозних слідчих Італії.
Зазначається, що італійські слідчі виявили різну злочинну діяльність, пов'язану з «Ндрангетою», включаючи широкомасштабну торгівлю наркотиками, відмивання грошей і вимагання.
Італійська «Ндрангета» витіснила сицилійську «Коза Ностру» як найпотужнішу мафіозну організацію країни та поширилася по Європі та інших країнах світу.
Як повідомляв Укрінформ, італійські правоохоронці затримали в понеділок, 24 липня, 82 членів мафіозного угруповання «Фоджа».
Фото: italy24news