За даними округу Мауї, станом на вівторок кількість загиблих внаслідок лісових пожеж на гавайському острові сягнула 106 осіб.

Як передає Укрінформ, про це повідомляє Сіньхуа.
Наразі лише 5 зі 106 жертв були ідентифіковані. На Гаваї доставили спеціально оснащений портативний морг, щоб допомогти ідентифікувати та обробляти останки жертв.
Губернатор штату Гаваї Джош Грін заявив у понеділок, що кількість загиблих може значно зрости, оскільки пошукові роботи тривають.
Начальник поліції Мауї Джон Пеллет’є висловив сподівання, що рятувальники дослідять до 90% території до вихідних. Поки рятувальники обшукали приблизно 32% території острова.
Як повідомлялося, небезпечні лісові пожежі швидко охопили острів Мауї через спекотні умови, спричинені посухою в поєднанні з потужними вітрами. На всій території острова оголошено надзвичайний стан. Раніше повідомлялося про 101 загиблого.
За приблизними оцінками, вартість відновлення історичного міста-курорту на острові Мауї – Лахайни – оцінюється в 5,5 млрд дол. Полум'я пошкодило або зруйнувало понад 2200 будівель і спалило понад 850 гектарів землі.
Фото: SCANPIX/AP PHOTO/The Maui News/Matthew Thayer