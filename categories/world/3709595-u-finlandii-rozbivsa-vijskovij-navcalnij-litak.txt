Навчально-тренувальний літак Військово-повітряних сил Фінляндії Hawk розбився сьогодні вдень в місті Кеуруу в центральній частині країни.

Як передає Укрінформ, про це повідомляє Yle.
Як зазначається, обом пілотам вдалося катапультуватися.
Тренувальний літак розбився в південній частині Кеуруу, приблизно за 300 км на північ від столиці Фінляндії Гельсінкі, повідомили у ВПС Фінляндії.
За словами бригадного генерала ВПС Тімо Герранена, пілоти літака проводили льотну підготовку. Обидва пілоти були відправлені на обстеження.
Зазначається, що це 12-та аварія літаків Hawk, яка сталася відтоді, як ВПС почали використовувати ці літаки у 1980 році.
Остання аварія літака Hawk сталася у листопаді 2013 року, коли два літаки зіткнулися під час бойових навчань.
Фото: Risto Degerman / Yle