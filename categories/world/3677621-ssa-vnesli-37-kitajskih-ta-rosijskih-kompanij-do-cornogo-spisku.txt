США розширили «чорний список» торгових операцій та внесли туди ще 37 організацій, у тому числі за допомогу російській армії та підтримку збройних сил Китаю.

Про це повідомило Міністерство торгівлі США, передає Укрінформ із посиланням на Reuters.
Також до «чорного списку» потрапили компанії, які сприяли або брали участь у порушеннях прав людини в М'янмі та Китаї.
«Коли ми виявляємо організації, які становлять загрозу для національної безпеки або зовнішньої політики Сполучених Штатів, ми додаємо їх до списку організацій, щоб забезпечити можливість ретельного вивчення їхніх операцій», – зазначила помічник держсекретаря Теа Кендлер.
Як повідомляв Укрінформ, помічник держсекретаря США у справах Східної Азії та Тихого океану Деніел Крітенбрінк під час слухань у Конгресі заявив, що китайська супутникова компанія Spacety, яка внесена до «чорного списку» США, надає аерознімки бойовикам російської ПВК «вагнера».