Голова уряду Угорщини Віктор Орбан анонсував намір відмовиться від використання російського палива на єдиній АЕС країни.

Як передає Укрінформ, про це інформує Bloomberg.
Орбан оприлюднив план з 15 пунктів щодо зміцнення Угорщини, яка переживає річну рецесію, гострий брак робочої сили та є одним з членів ЄС, який найбільше залежить від російських енергоносіїв.
"План передбачає спробу підвищення рівня народжуваності, кроки з модернізації армії та спроби замінити російське ядерне паливо французьким на єдиній атомній станції країни", - йдеться у повідомленні.
Орбан наразі є главою уряду країни ЄС з найдовшим терміном перебування на посаді, і він планує залишатися при владі до 2034 року, згідно з повідомленнями місцевих ЗМІ.
Як повідомляв Укрінформ, прем'єр-міністр Угорщини Віктор Орбан заявив, що США має розпочати переговори з росіянами та укласти угоду про архітектуру безпеки, знайти в цій архітектурі безпеки місце для України.