У Білорусі розширили перелік підстав для заборони іноземних ЗМІ, закон про це підписав самопроголошений президент РБ Олександр Лукашенко.

Як передає Укрінформ, про це повідомляє Reform.by.
Закон передбачає можливість запровадження заборони на діяльність іноземних ЗМІ у Білорусі «у разі прояву іноземними державами недружніх дій щодо білоруських ЗМІ».
Передбачається також визначення особливостей функціонування агрегаторів новин та правового статусу їх власників.
Крім цього, розширюється перелік підстав для анулювання свідоцтва про державну реєстрацію ЗМІ та обмеження доступу до інтернет-ресурсу, мережевого видання, новинного агрегатора.
Документ встановлює вимоги до діяльності власників інтернет-ресурсів, які розповсюджують продукцію телевізійних та (або) радіомовних ЗМІ.
Як повідомляв Укрінформ, у 2022 році Росія витратила на просування пропаганди через державні медіа $1,9 млрд замість запланованих $1,5 млрд 50% бюджету спрямовано на RT, ВГТРК та медіагрупу «Росія сьогодні».