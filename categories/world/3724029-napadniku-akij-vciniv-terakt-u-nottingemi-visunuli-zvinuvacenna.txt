31-річного чоловіка звинуватили у вбивстві трьох людей після низки нападів, що сталися на початку цього тижня в англійському Ноттінгемі.

Як передає Укрінформ, про це повідомляє Sky News.
Поліція повідомила, що 31-річного Вальдо Калокане, колишнього студента Ноттінгемського університету, звинувачують у вбивстві ножем трьох осіб, а також у трьох замахах на вбивство.
Звинувачення у вбивстві стосуються загибелі 19-річних Грейс О'Меллі-Кумар та Барнабі Веббера, а також 65-річного Яна Коутса, які отримали смертельні ножові поранення рано вранці у вівторок.
Ще три звинувачення у замаху на вбивство стосуються трьох людей, на яких в той же день навмисно було скоєно наїзд фургоном.
У суботу підозрюваний постане перед магістратським судом Ноттінгема.
Як повідомлялося, у вівторок внаслідок нападу в англійському місті Ноттінгем загинули троє людей/