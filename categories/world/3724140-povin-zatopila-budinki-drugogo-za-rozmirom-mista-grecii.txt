У другому за розміром грецькому місті Салоніки, що на півночі країни, у суботу, 17 червня, сильна повінь затопила будинки.

Як передає Укрінформ, про це повідомляє Ekathimerini.
Як зазначається, зранку в суботу рятувальні служби в Салоніках отримали 300 дзвінків про допомогу після повені в місті.
Річка у Полічному районі вийшла з берегів, затопивши багато будинків. Деякі дорожні тунелі також були затоплені, і один автомобіль довелося відбуксирувати в безпечне місце.
Національна метеорологічна служба Греції попередила, що дощі та грози з можливим градом очікуються у більшості регіонів, включаючи острови, у суботу, особливо опівдні та ввечері.
Як повідомляв Укрінформ, щонайменше 15 людей загинули, ще вісім вважаються зниклими безвісти після сильних дощів, які спричинили повені та кілька зсувів на Гаїті.
Фото: www.ekathimerini.com