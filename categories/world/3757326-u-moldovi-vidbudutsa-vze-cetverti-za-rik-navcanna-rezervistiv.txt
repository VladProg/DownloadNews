Молдова наприкінці вересня проведе четверті впродовж року планові навчання резервістів збройних сил.

Як передає Укрінформ, про це повідомляє NewsMaker.
У Молдові з 25 по 29 вересня відбудуться планові навчання Національної армії за участю резервістів.
У міністерстві оборони країни повідомили сьогодні, що у зв'язку з цим «громадяни Молдови в запасі отримають повістки про виклик на навчання з військово-територіальних центрів за місцем проживання».
Мета навчань – перевірити навички резервістів та ознайомити їх з обладнанням, технікою та озброєнням Національної армії.
Навчання відбуватимуться відповідно до вимог закону про резерв Збройних сил та плану підготовки Національної армії на 2023 рік.
У міноборони Молдови нагадали, що такі навчання цьогоріч вже проводили у квітні, травні та червні у навчальних центрах Національної армії.
За неявку на навчання без поважної причини громадянам загрожують штрафи.
Фото ілюстративне