Трьом французьким поліцейським висунули обвинувачення у зв'язку зі смертю 27-річного чоловіка у місті Марсель під час масових заворушень у липні.

Як передає Укрінформ, про це повідомляє France24.
Прокуратура заявила, що правоохоронці обвинувачуються у "збройному насильстві, яку ненавмисно спричинило смерть".
Зазначається, що на грудях загиблого 27-річного Мохамеда Бендріса були виявлені сліди, які відповідають ударам гумових куль зі зброї, котру зазвичай використовує поліція.
Трьох співробітників правоохоронних органів, підозрюваних у загибелі чоловіка, заарештували.
Наразі це єдиний у Франції випадок загибелі людини під час нещодавніх масових заворушень, у причетності до якої підозрюють поліцейських.
Як повідомляв Укрінформ, масові заворушення охопили Францію 27 червня після того, як поліцейські застрелили 17-річного хлопця, котрий не зупинився за їхнім наказом.