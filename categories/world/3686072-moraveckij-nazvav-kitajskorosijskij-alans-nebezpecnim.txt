Глава уряду Польщі Матеуш Моравецький назвав китайсько-російський альянс небезпечним.

Про це повідомляє Укрінформ з посиланням на Today Online.
"Візит лідера Китаю до москви викликає у нас занепокоєння, цей альянс Китай–москва небезпечний", – сказав Моравецький журналістам після прийому прем’єр-міністра Японії Фуміо Кішіди у Варшаві.
Як зазначається, Польща, один із найближчих союзників України, висловила занепокоєння з приводу поглиблення співпраці між Пекіном та москвою.
"Ми намагаємося переконати Китай не підтримувати росію в її агресивній міжнародній політиці", – додав Моравецький.
Як повідомлялося, 20 березня очільник КНР Сі Цзіньпін прибув до росії з триденним візитом. Відбулися його переговори з президентом володимиром путіним, прем’єр-міністром рф михайлом мішустіним, а також переговори у розширеному складі.
Фото: Giorgos Moutafis