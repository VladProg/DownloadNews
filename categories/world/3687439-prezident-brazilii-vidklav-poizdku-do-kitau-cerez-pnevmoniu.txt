Президент Бразилії Луїс Інасіу Лула да Сілва відклав свою поїздку до Китаю через пневмонію.

Про це повідомляє AP з посиланням на офіс президента, передає Укрінформ.
Як зазначається, 77-річний Лула да Сілва був госпіталізований у Бразилії з симптомами грипу, йому встановили діагноз «бактеріальна та вірусна бронхопневмонія, спричинена грипом А».
Згодом пресслужба президента підтвердила перенесення поїздки.
Китайська влада поінформована про бажання призначити нову дату візиту, додали у президентському офісі.
Президент Бразилії мав вилетіти до Китаю 26 березня.
Як повідомлялося, іноземні ЗМІ зазначали, що під час планованого візиту до Пекіна президент Бразилії Луїс Інасіо Лула да Сілва запропонує китайському лідеру Сі Цзіньпіну створити «клуб миру» для посередництва у припиненні розв`язаної росією війни проти України.
Фото: FLICKR/CASAMERICA