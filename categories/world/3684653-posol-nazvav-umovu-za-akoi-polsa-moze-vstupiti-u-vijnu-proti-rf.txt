Польща буде змушена вступити у війну з росією, якщо Україна не зможе захистити свою незалежність.

На цьому наголосив посол Польщі у Франції Ян Емерік Рощишевський, передає Укрінформ із посиланням на WP.
«Тому або Україна сьогодні буде захищати свою незалежність, а якщо вона цього не зробить, то ми будемо змушені втягнутися в цей конфлікт, тому що наші вищі цінності, які є основою нашої цивілізації, перебувають під загрозою, тому у нас не буде вибору», – заявив Рощишевський, коментуючи рішення влади передати Україні МіГ-29.

"Si l'Ukraine ne parvient pas à défendre son indépendance, nous n'aurons pas le choix, nous serons obligés de rentrer dans le conflit", déclare Jan Emeryk Rościszewski, ambassadeur de Pologne en France

▶ #Le20HdeDariusRochebin - @DariusRochebin pic.twitter.com/Lj8qWOkkaO
— LCI (@LCI) March 18, 2023
Своєю чергою посольство Польщі у Франції прокоментувало заяву Рощишевського, зазначивши, що деякі ЗМІ неправильно її інтерпретують.
"Ретельне прослуховування всієї розмови дозволяє зрозуміти, що не було жодного оголошення про пряму участь Польщі у війні, а лише попередження про наслідки, які може мати поразка України – можливість росії атакувати або залучити у війну балтійські країни та Польщу", – йдеться у повідомленні посольства.
Нагадаємо: про відправку МіГ-29 Україні заявляли влади Польщі та Словаччини. Україна просить бойові літаки у партнерів практично від початку широкомасштабного російського вторгнення.
Польща та Словаччина тривалий час заявляли про можливість таких поставок, але не оголошували про них офіційно, очікуючи на узгодження ініціативи із західними союзниками.