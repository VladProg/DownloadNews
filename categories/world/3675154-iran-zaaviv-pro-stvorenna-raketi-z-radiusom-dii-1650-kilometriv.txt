Іран заявив про створення крилатої ракети великої дальності.


Про це заявив у п’ятницю командувач Корпусу вартових революції Ірану Аміралі Хаджізаде, передає Укрінформ з посиланням на Reuters.

“Нашу крилату ракету з дальністю 1650 км додано до ракетного арсеналу Ісламської республіки Іран”, — сказав Хаджізаде державному телебаченню Ірану.
Телеканал показав кадри з нібито цією новою крилатою ракетою “Павех”(Paveh).
Як зазначається, Іран всупереч спротиву США та занепокоєнню з боку європейських країн розширив свою ракетну програму, стверджуючи, що вона є суто оборонною та має характер стримування.
Як повідомлялося, у листопаді Пентагон заявив, що США скептично ставляться до заяв Хаджізаде про те, що Іран розробив гіперзвукову балістичну ракету.
Фото: IRGC/WANA