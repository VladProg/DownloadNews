На півдні Польщі в районі міста Мисловіце у ніч проти вівторка зіткнулися два мікроавтобуси, в яких перебували українці.

В результаті постраждали двоє чоловіків, які з переломами кінцівок потрапили до лікарні, повідомляє Укрінформ з посиланням на Myslowice naszemiasto.
ДТП сталася на автомагістралі A4 в м. Мисловіце близько 2-ї години ночі 11 квітня. Два мікроавтобуси їхали в одній смузі руху й один транспортний засіб зіткнувся з іншим.
За інформацією поліції, причиною ДТП була погана видимість і недотримання відповідної дистанції між мікроавтобусами в умовах несприятливих погодних умов.
Внаслідок зіткнення постраждали двоє чоловіків, у яких діагностували переломи кінцівок.
На цьому відрізку дороги через ДТП певний час були проблеми з дорожнім рухом.
Фото з сайту myslowice.naszemiasto.pl