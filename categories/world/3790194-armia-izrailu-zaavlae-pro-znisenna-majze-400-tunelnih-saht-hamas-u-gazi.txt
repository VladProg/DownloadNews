Армія оборони Ізраїлю (ЦАХАЛ) заявила про виявлення та знищення близько 400 тунельних шахт бойовиків ХАМАС у секторі Гази з початку наземного наступу у жовтні.

Як передає Укрінформ, про це повідомляє Times of Israel.


The IDF says troops have uncovered and destroyed some 400 tunnel shafts in the Gaza Strip since the start of the ground offensive last month.

Troops of the elite Yahalom combat engineering unit have taken a significant part in demolishing the Hamas tunnels. pic.twitter.com/ecexyN4lI5
— Emanuel (Mannie) Fabian (@manniefabian) November 22, 2023

Виявлені входи в тунелі були розташовані у цивільній інфраструктурі, включаючи житлові будинки, школи, лікарні та інші об’єкти, йдеться у заяві ізраїльської армії.
ЦАХАЛ звинуватив ХАМАС у використанні палестинського населення Гази як живого щита, навмисно розміщуючи свою інфраструктуру в цивільному секторі.
Зазначається, що значну роль у знищенні тунелів угруповання ХАМАС зіграли війська елітного інженерного бойового підрозділу «Яхалом».
Як повідомляв Укрінформ, Ізраїль розпочав наземну операцію в секторі Гази після нападу ХАМАС 7 жовтня. Тоді бойовики прорвалися до Ізраїлю, одночасно завдаючи масованого ракетного удару. Вторгнення супроводжувалося масовими вбивствами мирного населення. Загинули близько 1200 людей, майже 250 були захоплені в полон.