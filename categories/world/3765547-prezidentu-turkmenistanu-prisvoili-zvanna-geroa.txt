Президенту Туркменістану Сердару Бердимухамедову присвоїли званням Героя Туркменістану.

Як передає Укрінформ, про це повідомляє Turkmenportal.
Спікерка національного парламенту країни Дуньягозель Гулманова зачитала постанову вищого законодавчого органу «Про присвоєння президенту Туркменістану Бердимухамедову Сердару Гурбангулийовичу звання Героя Туркменістану».
Зазначається, що глава держави отримав звання Герой Туркменістану за «величезний особистий внесок у справу зміцнення основ національної незалежності Туркменістану, принципів нейтралітету країни, за визначні заслуги в динамічному розвитку держави, ... а також у зв'язку зі святкуванням 32-ї річниці незалежності Туркменістану».
Як повідомляв Укрінформ, посол Віктор Майко вручив листи вдячності від дитячих лікарень України і висловив особисту подяку національному лідеру туркменського народу, голові Верхньої палати парламенту Туркменістану Гурбангули Бердимухамедову за надану навесні 2023 року гуманітарну допомогу на суму майже 600 тис. дол.