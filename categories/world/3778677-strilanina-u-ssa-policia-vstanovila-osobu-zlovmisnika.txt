Поліцейські США встановили особу чоловіка, який в ніч проти 26 жовтня влаштував масову стрілянину у місті Льюїстон штату Мен.

Як передає Укрінформ, про це повідомляє NBC News.
За інформацією правоохоронців, стрільцем виявився 40-річний Роберт Кард.
У поліції наголосили, що Кард досі перебуває на волі, він озброєний та небезпечний.
Як зазначається, Кард був інструктором з вогнепальної зброї та перебував у військовому резерві.
Він нещодавно повідомив про проблеми з психічним здоров’ям, чув голоси та погрожував розстріляти базу Національної гвардії в місті Сако, штат Мен.
Цього літа Кард впродовж двох тижнів перебував у психіатричній лікарні.
Місцевих мешканців просять звернутися до правоохоронних органів, якщо їм відомо про місце перебування Карда.
Від 50 до 60 осіб отримали поранення у кількох місцях, внаслідок стрілянини. Пошуки нападника тривають.
Як повідомлялося, щонайменше 16 осіб загинули, ще понад пів сотні отримали поранення внаслідок стрілянини в місті Люїстон, штат Мен.
Офіс шерифа опублікував зображення підозрюваного для встановлення його особи. На оприлюднених фото чітко видно білого чоловіка з автоматичною штурмовою гвинтівкою.
Фото: CNN