У Лондоні внаслідок того, що автомобіль Land Rover врізався у будівлю початкової школи, загинула дівчинка, ще вісім осіб постраждали.

Про це повідомляє Daily Mail, передає Укрінформ.
"Щонайменше вісім людей отримали травми, деякі з них перебувають у серйозному та критичному стані", - йдеться у повідомленні.
Зазначається, що серед потерпілих є учні віком від чотирьох до восьми років.
Жінку-водія затримали за підозрою в заподіянні смерті внаслідок небезпечного керування автомобілем.
У поліції заявили, що інцидент не пов'язаний з тероризмом.
Як повідомлялося, у Лондоні семеро дітей та двоє дорослих постраждали внаслідок того, що автомобіль врізався у будівлю початкової школи в районі Вімблдон.
У цій школі навчаються дівчатка віком від 4 до 11 років. Вона розташована приблизно за кілометр від місця проведення Вімблдонського чемпіонату з тенісу.
Фото: BBC News