Міністерство економіки, торгівлі та комерції Японії розширило список товарів, заборонених до експорту в росію.

Як передає Укрінформ, про це повідомляє Reuters.
Нові обмеження набудуть чинності вже 7 квітня.
За даними японського відомства, йдеться про заборону на експорт до росії сталі, алюмінію та літаків, включаючи безпілотники.
Крім цього, також японським компаніям забороняється експортувати в росію широкий спектр промислових товарів, таких як будівельна техніка, суднові двигуни, випробувальне обладнання та оптичні пристрої.
Як повідомляв Укрінформ, наприкінці лютого уряд Японії заморозив активи 73 юридичних та 39 фізичних осіб з росії, а також дев'ятьох осіб із тимчасово окупованого Криму, “днр”", “лнр”, Запорізької та Херсонської областей.