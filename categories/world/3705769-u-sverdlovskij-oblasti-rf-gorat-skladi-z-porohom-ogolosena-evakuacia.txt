Внаслідок лісової пожежі у селищі первомайський свердловської області росії загорілися склади з порохом. Влада регіону розпочала евакуацію жителів населеного пункту.

Про це повідомив російський пропагандистський ресурс тасс із посиланням на екстрені служби, передає Укрінформ.
За даними пропагандистів, вогонь загрожує 18 сусіднім складам, на яких також зберігається порох.

Влада вже розпочала евакуацію мешканців селища первомайський. росіяни виїжджають автобусами та особистим транспортом. У селищі, яке вирішили евакуювати, живуть приблизно 400 людей.

На сайті Авіалісоохорони рф сьогодні повідомлялося, що в Свердловській області палає 37 пожеж на землях лісового фонду на площі, пройденій вогнем, 12 084 га.
Нагадаємо: у ніч проти четверга у росії виникли пожежі на двох нафтопереробних заводах - у ростовській області та краснодарському краї.