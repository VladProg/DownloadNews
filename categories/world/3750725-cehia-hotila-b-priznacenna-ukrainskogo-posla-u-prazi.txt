Чехія домагається, щоб Україна мала повноцінного посла в Празі після того, як понад рік тому останній посол України в ЧР Євген Перебійніс обійняв посаду заступника міністра закордонних справ України.

Про це сказав віце-прем'єр і міністр внутрішніх справ Чеської Республіки Віт Ракушан, передає Укрінформ із посиланням на Radio Prague International.
Ракушан висловив сподівання, що нового посла України буде призначено в Чеській Республіці протягом кількох тижнів або місяців, про що він повідомив у недільній програмі CNN Prima News.
Причина тривалої відсутності українського посла в Празі, за словами Ракушана, полягає в тому, що ряд високопоставлених дипломатів залишаються в Україні через російське вторгнення, що триває, і займаються насамперед внутрішньою політикою.
Перебийніс був відкликаний з поста у Празі у липні минулого року Президентом України Володимиром Зеленським. Після повернення до України він став заступником голови дипломатії.
Зараз тимчасовий повірений у справах України в Чехії – Віталій Усатий.