Прем’єр-міністр Великої Британії Ріші Сунак призначив Гранта Шеппса на посаду міністра оборони.

Про це повідомляє пресслужба глави уряду в соцмережі X (колишній Tвіттер), передає Укрінформ.
«Грант Шеппс призначений міністром оборони Великої Британії», - йдеться у повідомленні.
Sky News зазначає, що для Шеппса це вже п’ята посада в британському уряді. Раніше він був міністром транспорту в кабінеті Бориса Джонсона, нетривалий час обіймав посаду міністра внутрішніх справ за прем’єрства Ліз Трасс, був міністром з питань бізнесу, потім - очолив Міністерство енергетики при Ріші Сунаку.

Як повідомляв Укрінформ, Бен Воллес подав у відставку з посади міністра оборони Великої Британії, яку обіймав із 2019 року.
Фото: Chris Ratcliffe/Bloomberg via Getty Images