На аукціоні Sotheby's у Лондоні у суботу, 18 листопада, пляшку віскі продали за рекордні 2,1 млн фунтів стерлінгів.

Як передає Укрінформ, про це повідомляє France24.
В аукціонному домі заявили, що цей продаж лота встановив «новий рекорд для будь-якої пляшки алкоголю або вина, проданого на аукціоні».

Очікувалося, що пляшка віскі «The Macallan» 1926 року, описаного аукціонним домом як «найцінніший віскі у світі» принесе від 750 000 до 1,2 мільйона фунтів стерлінгів, але її продали аж за 2 187 500 фунтів (2,7 млн доларів США).
Зазначається, що одна з пляшок «Macallan» 1926 року встановила попередній рекорд у 2019 році - її продали за 1,5 мільйона фунтів стерлінгів на тому ж лондонському аукціоні.
Як повідомляв Укрінформ, культову чорно-білу шкіряну куртку, яку «Король» попмузики Майкл Джексон одягав під час зйомок у рекламі Pepsi 1984 року, продали на аукціоні Propstore London за 286 000 євро.
Фото: PA IMAGES VIA GETTY IMAGES