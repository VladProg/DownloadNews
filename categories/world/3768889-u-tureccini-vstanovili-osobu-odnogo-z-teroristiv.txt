Турецькі правоохоронці встановили особу одного з терористів, що вчора скоїли теракт в Анкарі.

Про це повідомляє Укрінформ з посиланням на заяву Міністерства внутрішніх справ Туреччини.

“У результаті дослідження та аналізу ДНК встановлено, що одним із терористів був Хасан Огуз під кодовим ім’ям Канівар Ердал, член BTÖ (PKK/KCK). Робота зі встановлення особи іншого терориста триває”, - йдеться в повідомленні.
Також зазначається, що слідство, розпочате силами безпеки, продовжується.

Відео: марафон "Суспільне. Спротив"
Як повідомляв Укрінформ, у неділю зранку внаслідок вибуху біля головного управління безпеки МВС Туреччини було ліквідовано одного з організаторів вибуху, інший - підірвав себе сам. На місці теракту вилучили 9,7 кг вибухівки, арсенал зброї та боєприпасів.
Фото: АА