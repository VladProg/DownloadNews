Міністр закордонних справ Німеччини Анналена Бербок заявила, що й після досягнення миру треба усвідомлювати, хто є агресором, а хто - жертвою.

Про це Бербок сказав на засіданні Радбезу ООН з нагоди річниці повномасштабного вторгнення росії в Україну, повідомляє кореспондент Укрінформу.
“Мир має означати мир. Мир не повинен означати, що ми ігноруватимемо, хто є агресором, а хто - жертвою”, - наголосила вона
За словами очільниці МЗС ФРН, мир означатиме, що не будуть стріляти в мирних людей, бомбити школи, викрадати дітей.
“Мир означатиме такий мир, де кожен з нас міг би спати спокійно, оскільки не буде страху, що нападе сильніший сусід”, - підкреслила Бербок.
Як повідомляв Укрінформ, у Нью-Йорку в п’ятницю відбувається засідання Ради Безпеки ООН міністерського рівня, присвячене річниці російського вторгнення в Україну.