У російському Омську сьогодні вночі проти 26 березня виникла велика пожежа на складі з пластиком - на площі 3,5 тисячі квадратних метрів.

Про це повідомляє Укрінформ з посиланням на Tелеграм-канал МНС росії.
За даними російського відомства, пожежу вдалося локалізувати. До гасіння складського підприємства залучено 65 осіб та 16 одиниць різної техніки. Про постраждалих не повідомляється.
Сьогодні ж була пожежа в цеху металургійного заводу в підмосковному Воскресенську. Її було локалізовано на площі 100 кв. м.
Як повідомлялося, 24 березня у Свердловській області горів науково-виробничий комплекс, на якому виготовлялися особливі фарби.