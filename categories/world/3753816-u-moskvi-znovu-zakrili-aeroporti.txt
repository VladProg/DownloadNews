У ніч проти понеділка, 28 серпня, у Москві на прийом і відправку літаків закрили аеропорт Внуково і Домодєдово.

Про це повідомляють російські пропагандистські ЗМІ та телеграм-канали, передає Укрінформ.
"Понад 15 рейсів на виліт і приліт затримують у Внуково та Домодєдово", - йдеться у повідомленні РИА Новости.

У соцмережах пишуть, що там оголосили план "Килим", який вводиться коли у небі виявляють невідомі чи небезпечні об'єкти.

Як повідомлялося, мер Москви Сергій Собянін заявив про нову атаку безпілотника на російську столицю у ніч проти суботи, 26 серпня.
Вибухи у Москві лунали також 30 липня, коли внаслідок падіння БпЛА постраждала будівля «IQ-кварталу» в бізнес-центрі «Москва-Сіті». 1 серпня у РФ заявили про нову «атаку безпілотників» на столицю Росії, один з яких влучив у ту саму будівлю «Москва-Сіті».