Російське Міноборони прозвітувало про два збитих безпілотники в Підмосков'ї вранці 21 серпня.

Як передає Укрінформ, про це повідомляє The Insider.
Перший безпілотник був виявлений над територією Московської області та приземлений засобами радіоелектронної боротьби.
«Втративши управління, БПЛА зазнав аварії в районі населеного пункту Покровське Рузького району, потерпілих немає», - заявили в Міноборони РФ.
За дві години система ППО знищила ще один дрон, який упав над територією Істринського району.
Глава російського пропагандистського каналу Russia Today Маргарита Симоньян звернула увагу, що один із безпілотників упав неподалік від її будинку.
У Росавіації зазначили, що впродовж декількох годин майже 50 літаків не змогли приземлитися в Москві і були перенаправлені в інші аеропорти.
Як повідомлялося, після початку Росією повномасштабної війни проти України в різних місцях РФ регулярно відбуваються атаки безпілотників.