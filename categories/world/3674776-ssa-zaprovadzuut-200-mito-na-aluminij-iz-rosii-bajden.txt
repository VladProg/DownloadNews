Уряд США вже наступного місяця введе 200% мито на імпорт алюмінію та алюмінієвих товарів із російської федерації.

Як передає Укрінформ, про це йдеться в указі президента США Джо Байдена.
«Для подальшого скорочення імпорту виробів з алюмінію та збільшення використання внутрішніх потужностей я визначив, що необхідно та доцільно запровадити, починаючи з 10 березня 2023 року, 200% мито на алюмінієві вироби, які є продуктом росії, і похідні алюмінієві вироби, які є продуктом росії», - заявив Байден.
Також починаючи з 10 квітня 2023 року, США запровадять 200% мито на алюмінієві вироби, якщо будь-яка кількість первинного алюмінію, який використовується у виробництві алюмінієвих виробів, виплавляється в росії.
Як повідомляв Укрінформ, на початку лютого за даними Bloomberg, уряд США планував ближчими днями суттєво підвищити - до 200% - розмір мита на поставки алюмінію з росії.