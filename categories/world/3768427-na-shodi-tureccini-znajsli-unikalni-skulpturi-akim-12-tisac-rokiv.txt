Під час археологічних розкопок на сході Туреччини знайдено найстаріші у світі розмальовану статую дикого кабана та статую людини із найбільш реалістичним зображенням обличчя.

Про це повідомляє Укрінформ з посиланням на TRT Haber.
“Під час розкопок, проведених міністерством культури і туризму, у Гьобеклітепе було виявлено вапнякову скульптуру... На її поверхні можна побачити залишки червоного, білого та чорного пігменту, що робить її першою розфарбованою скульптурою, знайденою з того періоду до наших днів”, - повідомляє телеканал.



Окрім того, під час розкопок, проведених в Карахантепе, що за 60 км від Гьобеклітепе, була виявлена одна з найбільш реалістичних скульптур того періоду. Знайдена статуя заввишки 2,3 метра стала одним із найбільш вражаючих зразків доісторичного мистецтва з реалістичним виразом обличчя.


Як повідомлялося, храмовий комплекс та поселення Гьобеклітепе вважають «нульовою точкою» відліку історії людства віком 12 тисяч років. Храмовий комплекс Гьобеклітепе у часовому проміжку існував ще до єгипетських пірамід і цивілізації мая. Після його виявлення у 1963 році історія сучасної цивілізації «стала довшою» на кілька тисячоліть. Гьобеклітепе включений до списку Світової спадщини ЮНЕСКО з 2011 року.


Фото: www.trthaber.com