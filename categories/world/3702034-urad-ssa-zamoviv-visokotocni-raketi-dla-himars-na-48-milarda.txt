Пентагон уклав угоду з компанією Lockheed Martin на суму 4,8 мільярда доларів щодо виробництва високоточних ракет GMLRS, які входять до складу артилерійських систем HIMARS.

Як передає Укрінформ, про це повідомляє Defence News.
Як зазначається, планується розширення виробництва ракет з 6000 до 14 000 щорічно.
"У четвер армія уклала з компанією Lockheed Martin угоду на суму 4,8 мільярда доларів на виробництво керованих реактивних систем залпового вогню, які США відправили у великій кількості до України", - йдеться у повідомленні.
Виготовлення зазначеної в угоді кількості ракет GMLRS мають завершити до 30 жовтня 2026 року.
З минулого літа США надають Україні ракети GMLRS разом із пусковими установками високомобільної артилерійської ракетної системи (HIMARS), щоб допомогти Києву відбити військове вторгнення москви.
Як повідомляв Укрінформ, на Донецькому напрямку Сили оборони знищили із реактивної системи залпового вогню HIMARS ворожу автоматизовану станцію постановки перешкод Р-330Ж “Житель”.