Аеропорт імені Бен-Гуріона у Тель-Авіві у понеділок оголосив про припинення вильотів літаків через страйк проти судової реформи.

Про це повідомляє CNN, передає Укрінформ.
Речник адміністрації аеропортів Офер Лефлер повідомив, що вильоти літаків будуть призупинені. Однак рейси, які прибувають, здійснюватимуть посадку.
За словами Лефлера, у понеділок в аеропорту очікується близько 70 тисяч пасажирів.


Як повідомлялося, в Ізраїлі відбуваються масові антиурядові протести проти судової реформи, яка передбачає надання парламенту права скасовувати рішення Верховного суду, що, на думку критиків, підірве незалежність судової влади.
Президент Ізраїлю Іцхак Герцог закликав коаліцію припинити процес ухвалення закону про судову реформу.