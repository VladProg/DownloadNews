Перший сніг випав у високогірних місцевостях в провінції Карс, що на північному сході Туреччини, та провінції Ван на сході країни.

Про це повідомляє Укрінформ із посиланням на TRT Haber.
«Снігопад почався у високогірній місцевості района Сарикамиш провінції Карс», - повідомляє телеканал.

Окрім того, як повідомляє інформаційне агентство IHA, на перевалі Карабет, розташованому на висоті 3 тисячі метрів на трасі Ван-Бахчесарай, що на сході країни, було ускладнено рух транспортних засобів через снігопад.
Як повідомляв Укрінформ, минулого тижня у 12 провінціях на сході Туреччини оголосили жовтий рівень небезпеки через негоду, що насувалася у вигляді опадів та шквального вітру.