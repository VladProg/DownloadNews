У турецькій провінції Ескішехір зафіксували новий температурний рекорд - стовпчик термометра піднявся до показника 49,5 градуса за Цельсієм.

Про це передає Укрінформ із посиланням на повідомлення міністра навколишнього середовища, урбанізації та зміни клімату Туреччини Мехмета Озхасекі.
“Через наслідки спеки, яка охопила нашу країну, в Туреччині побито температурний рекорд... Найвища температура була зафіксована на рівні 49,5 градуса за Цельсієм у районі Сариджакая провінції Ескішехір”, - зазначив міністр.
Попередній температурний рекорд було встановлено на рівні 49,1 градуса у провінції, на південному сході країни.
Міністр закликав продовжувати боротьбу зі змінами клімату, зокрема стосовно виконання цілей щодо нульових викидів та екологічної програми розвитку.
Як повідомляв Укрінформ, у грудні минулого року метеорологи зафіксували в турецькому місті Анталія найвищу (19,1 градуса) температуру з 1930 року.