Щонайменше десятеро людей загинули, понад 40 дістали травми внаслідок зіткнення двох пасажирських автобусів на півдні Пакистану.

Як передає Укрінформ, про це повідомляє Xinhua з посиланням на рятувальні служби Пакистану.
Аварія сталася вранці в окрузі Навабшах провінції Сінд. На трасі зіткнулися два автобуси, які рухалися у протилежних напрямках.
Унаслідок зіткнення загинули десятеро людей, понад 40 зазнали ушкоджень. За даними рятувальників, серед жертв є жінки та діти.
Декілька людей виявилися заблокованими в автобусах, їх удалося визволити в ході рятувальної операції.
Як повідомлялося, унаслідок ДТП з автобусом у пакистанській провінції Пенджаб загинули 13 осіб, понад 20 зазнали поранень.
Фото ілюстративне: АА