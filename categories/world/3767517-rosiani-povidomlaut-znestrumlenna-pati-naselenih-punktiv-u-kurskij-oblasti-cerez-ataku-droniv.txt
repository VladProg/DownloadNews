Дрони атакували Курську область та знеструмили п’ять населених пунктів.

Про це повідомляє губернатор регіону Роман Старовойт у Телеграмі, передає Укрінформ.
«Український безпілотник скинув два вибухові пристрої на підстанцію», - пише Старовойт.
За його словами, один із трансформаторів загорівся - знеструмлено п’ять населених пунктів і лікарню.
Раніше він також повідомляв про роботу ППО в Курському районі.
Російське Міноборони заявило, що нібито збило 11 безпілотників над Калузькою і Курською областями РФ.
Як повідомляв Укрінформ, у ніч з 26 на 27 вересня у Підмосков'ї прогриміли вибухи та почалася пожежа в районі воєнного аеродрому «Чкаловський».
Фото ілюстративне, автор Сергій Коваленко