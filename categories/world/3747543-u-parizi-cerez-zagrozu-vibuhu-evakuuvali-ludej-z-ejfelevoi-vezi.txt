У Парижі через повідомлення служби безпеки евакуювали людей з трьох поверхів Ейфелевої вежі.

Як передає Укрінформ, про це повідомляє France24.
Експерти із вибухонебезпечних робіт разом із поліцією обстежують територію вежі, зокрема ресторан на одному із поверхів, повідомив SETE, який керує туристичним об’єктом.
Відвідувачі Ейфелевої вежі були евакуйовані і з території трьох поверхів споруди, і з площі під нею після 13:30 за місцевим часом.
Як повідомляв Укрінформ, собор Нотр-Дам-де-Парі наступного року знову буде відкритий для відвідувачів після пожежі, що сталася 15 квітня 2019 року. Тоді вогнем було знищено головний шпиль і дві третини дерев'яного даху. Вціліли дві вежі та фасад.
Фото: Getty Images