Латвія планує розпочати другий етап будівництва огорожі вздовж латвійсько-білоруського кордону – цього разу довжиною 63,9 км.

Будівництво всієї споруди планується завершити до кінця 2024 року, передає Укрінформ з посиланням на Delfi.
На першому етапі на латвійсько-білоруському кордоні було збудовано близько 54 км паркану. Погодні умови цієї зими не сприяли продовженню робіт у болотистій місцевості. Вони відновляться, коли ґрунт стане твердішим, а температура повітря буде стабільно вищою за +10 градусів.
Частина проблем пов'язана з рельєфом місцевості: прикордонна інфраструктура також має бути побудована на крутих схилах та заболочених ділянках, і при цьому дороги мають бути безпечними для руху.
Загалом проєкт передбачає будівництво паркану на 173-кілометровій смузі латвійсько-білоруського кордону.
Як повідомлялося, Польща збудувала огорожу на кордоні з білоруссю завдовжки понад 186 км.