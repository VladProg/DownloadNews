Троє громадян Великої Британії загинули в неділю під час пожежі на водолазній яхті біля узбережжя Червоного моря в Єгипті.

Як передає Укрінформ, про це повідомляє The Guardian.
Пожежа спалахнула, коли група відпливла до відомого місця для дайвінгу - рифу Ельфінстоун, приблизно за 12 км від берега та за 30 км від курортного міста Марса-Алам.
12 інших водолазів і 14 членів екіпажу судна, які на той момент знаходились на інструктажі, були врятовані.
«З великим жалем та тугою у серці ми, як туроператор, змушені визнати, що троє наших цінних гостей дайвінгу, які не брали участь у інструктажі з дайвингу, 11 червня загинули в трагічній ситуації", - сказав представник британської компанії Scuba Travel Пет Адамсон.
Міністерство закордонних справ Великої Британії заявило, що перебуває в контакті з місцевою владою щодо цього інциденту і надає підтримку громадянам, які постраждали.
"Причиною пожежі стало коротке замикання електромережі на катері", - повідомила в неділю єгипетська влада.
Як повідомляв Укрінформ, тіла чотирьох людей були знайдені на італійському озері Маджоре після того, як туристичний човен перекинувся і затонув через раптовий шторм із сильним вітром.