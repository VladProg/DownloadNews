Щонайменше 67 мігрантів загинули під час корабельної аварії біля південного узбережжя країни минулої неділі.

Як передає Укрінформ, про це повідомляє BBC.
Більшість із тих, хто перебував на дерев’яному судні, були вихідцями з Афганістану, Пакистану, Сомалі, Сирії, Іраку та Ірану. Вважається, що на борту перебувало 200 осіб.
За словами офіційних осіб, остаточна кількість загиблих може бути більшою за 100.
У вівторок вранці рятувальники витягли з моря ще одне тіло – чоловіка.
Берегова охорона повідомила, що 80 людей були знайдені живими, включаючи тих, які зуміли дістатися берега після затоплення, багато інших залишаються зниклими безвісти.
Поліція Італії в середу заарештувала громадянина Туреччини та двох громадян Пакистану за підозрою в контрабанді людей, внаслідок чого сталася корабельна аварія поблизу італійського міста Кротоне у регіоні Калабрія.
За даними поліції, підозрювані попросили у мігрантів близько 8000 євро (8500 доларів США) за кожного, щоб здійснити довгу подорож.
Серед постраждалих щонайменше 12 дітей, у тому числі немовля.
Як повідомляв Укрінформ, 26 лютого на південному узбережжі Італії під час шторму розбився човен із мігрантами.
Фото: www.ansa.it