У Самарській області Росії стався вибух на заводі з виробництва промислових вибухових речовин "Промсинтез", шість чоловік загинуло.

Як передає Укрінформ, про це повідомляє Телеграм-канал Baza.
«У Самарській області вибух на заводі "Промсинтез" у Чапаєвську. За попередніми даними, стався вибух труби, якою подавався азот на будівлю. Внаслідок НП загинули шестеро людей, ще двоє людей постраждали», - йдеться у повідомленні.
На сайті заводу зазначається, що "Промсинтез" є одним з основних виробників промислових вибухових речовин у Росії та СНД.
Як повідомлялося, після початку Росією повномасштабної війни проти України в РФ почастішали вибухи та пожежі.