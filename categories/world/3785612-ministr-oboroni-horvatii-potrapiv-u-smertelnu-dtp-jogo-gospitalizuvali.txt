Міністр оборони Хорватії Маріо Баножич зазнав серйозних травм унаслідок дорожньої аварії, що сталась у суботу вранці, одна людина загинула.

Про повідомляє Аssociated Рress, передає Укрінформ.
Аварія сталася близько 6-ї ранку на сході Хорватії. Як повідомляється, автомобіль, за кермом якого перебував 44-річний Баножич, зіткнувся з фургоном. Водій другої машини загинув.
«Ми висловлюємо співчуття родині загиблого», - заявив речник уряду Марко Милич.
Баножич був госпіталізований. За словами Милича, міністр зазнав серйозних травм, проте загрози життю немає. У нього забій голови і мозку, він при тямі і перебуває під наглядом лікарів.
Міністерство оборони заявило, що проводиться розслідування для з'ясування всіх обставин аварії.
Як повідомляв Укрінформ, у Єгипті сталася масштабна ДТП, внаслідок якої загинули 32 людини і 63 особи постраждали.
Фото ілюстративне