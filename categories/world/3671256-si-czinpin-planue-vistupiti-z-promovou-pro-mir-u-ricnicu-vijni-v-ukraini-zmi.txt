Лідер КНР Сі Цзіньпін планує виступити з «промовою про мир» у річницю повномасштабного вторгнення росії в Україну.

Про це заявив глава МЗС Італії Антоніо Таяні, передає Укрінформ із посиланням на Sky News.
За словами Таяні, напередодні він зустрічався зі своїм китайським колегою Ван І у Римі. В ході зустрічі глава МЗС КНР повідомив йому про плани Сі.
За час війни в Україні Китай не висловлював прямої критики діям рф та не називав її агресором. Хоча Пекін відмовився продавати зброю росії і не втручався напряму в ситуацію, в той же час він дипломатично координував свої дії з рф та скористався знижкою на російську нафту.
Раніше Ван І відвідав Францію. Після турне до Європи китайський дипломат відвідає рф.