Генеральний секретар ООН Антоніу Гутерреш під час свого візиту до гімалайських регіонів Непалу закликав світ «зупинити божевілля» щодо зміни клімату.

Як передає Укрінформ, про це він повідомив у соцмережі Х.
«Сьогодні з підніжжя гори Еверест я на власні очі побачив жахливий вплив кліматичної кризи на Гімалаї. З підвищенням температури танення льодовиків збільшується, що загрожує життю та засобам існування цілих громад», - заявив Гутерреш.


Today from the base of Mt. Everest, I saw for myself the terrible impact of the climate crisis on the Himalayas.

As temperatures rise, glacier melt increases - threatening the lives and livelihoods of entire communities.#ClimateAction can’t wait. pic.twitter.com/Ih12Qb8roi
— António Guterres (@antonioguterres) October 30, 2023

За слова генсека ООН, світу необхідно обмежити підвищення температури до 1,5 градуса за Цельсієм, порівняно з доіндустріальними рівнями.
«Ми повинні зупинити це божевілля. Нам потрібно рухатися вперед, впроваджуючи рішення у боротьбі зі зміною клімату», - сказав Гутерреш.
Як повідомляв Укрінформ, понад 40% шельфових льодовиків Антарктиди скоротилися з 1997 року, і майже половина з них не показує «жодних ознак відновлення», що пов'язано з потеплінням клімату.
Фото: ЕРА