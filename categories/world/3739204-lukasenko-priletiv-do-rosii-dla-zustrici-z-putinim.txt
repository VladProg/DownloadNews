Самопроголошений президент Білорусі Олександр Лукашенко у суботу вирушив до Росії з робочим візитом, в рамках якого зустрінеться з російським диктатором Володимиром Путіним.

Як передає Укрінформ, про це повідомляється у телеграм-каналі Пул Первого.
Як зазначає ТАСС, Лукашенко прибув до Росії, де має відбутися його зустріч із Путіним.
Зустріч відбудеться у неділю, 23 липня. Про неї Лукашенко повідомив під час спілкування з журналістами іноземних та білоруських медіа.
«Ми найближчим часом домовилися зустрітися», – заявив білоруський лідер.
Зазначається, що серед головних тем зустрічі будуть обговорені питання безпеки, міжнародний порядок денний, економічні відносин, реалізація союзних програм, спільне протистояння «незаконному санкційному тиску» та інші.
Пізніше у телеграм-каналі Пул Первого також з’явилося відео із початку робочого візиту Лукашенка до Росії.

Як повідомляв Укрінформ, Члени Комітету із закордонних справ Європарламенту підтримали проєкт доповіді литовського депутата Пятраса Ауштрявічюса щодо Білорусі. У доповіді, зокрема, наголошується на необхідності притягнення до відповідальності білоруського диктатора Олександра Лукашенка та видання міжнародного ордеру на його арешт.
Фото: Пул Первого