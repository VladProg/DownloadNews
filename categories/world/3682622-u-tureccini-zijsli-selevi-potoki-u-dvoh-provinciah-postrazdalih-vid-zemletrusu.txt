У провінціях Шанлиурфа та Адияман, що постраждали від землетрусу, внаслідок значних опадів та спричинених ними селевих потоків загинула людина, четверо зникли. У окремих районах селеві маси затопили вулиці та перші поверхи будівель.

Про це повідомляє Укрінформ із посиланням на CNN Türk.

“Одна людина загинула, четверо зникли в результаті падіння контейнера в саду, в районі Тут провінції Адияман, де була сильна злива”, - повідомив губернатор провінції.

Великі площі були затоплені, люди та транспортні засоби затягнуті паводковими водами. Селеві потоки затягували транспортні засоби разом із пасажирами, а згодом і рятувальників, які намагалися допомогти постраждалим вибратися. Вулиці окремих населених пунктів перетворилися на річки.

Метеорологи попереджають про опади в регіонах поблизу Мармурового, Середземного та Чорного морів, у центральній частині країни, а також на сході.

За інформацією головного метеоуправління, у шести провінціях на сході країни оголошено помаранчевий (третій з чотирьох) рівнів небезпеки через несприятливі погодні умови.
Як повідомляв Укрінформ, раніше турецькі метеорологи закликали мешканців півдня, заходу та центральної частини Туреччини до обережності через сильні пориви вітру, урагани, зливи, шторми на морі.