Прем'єр-міністр Швеції Ульф Крістерссон привітав рішення президента Туреччини Реджепа Таїпа Ердогана після підписання протоколу про вступ Швеції до НАТО передати його на розгляд парламенту країни.

Як передає Укрінформ, про це повідомляє The Local.
Прем'єр Швеції відзначив «гарні новини» з Туреччини.
«Тепер залишилося лише парламенту (Туреччини – ред.) розглянути це питання (протокол про вступ Швеції до НАТО – ред.). Ми з нетерпінням чекаємо на те, щоб стати членом Альянсу», - додав Крістерссон.
Зазначається, що з 31 країн-членів НАТО лише парламенти Туреччини й Угорщини не ратифікували протокол про вступ Швеції до Північноатлантичного Альянсу.
Як повідомляв Укрінформ, 23 жовтня президент Туреччини Реджеп Таїп Ердоган підписав протокол про вступ Швеції до НАТО, після чого документ був переданий на розгляд Великих національних зборів (парламенту) Туреччини.