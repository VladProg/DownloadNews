Єгипет веде перемовини про закупівлю одного мільйона тонн російської пшениці в рамках угоди між урядами країн.

Як передає Укрінформ, про це повідомляє Bloomberg із посиланням на поінформовані джерела.
Перемовини щодо постачання зерна в Єгипет з Росії вже відбулися, проте досі незрозуміло, наскільки дві країни близькі до укладання угоди.
Минулого року державний покупець Єгипту почав бронювати певну кількість пшениці у приватних переговорах, що означає відхід від традиційного процесу закупівлі зерна через трейдери. Окрім цього, з початку 2023 року йому було дозволено імпортувати зерно та рослинні олії через угоди між урядами.
Як повідомлялося, Єгипет веде переговори про купівлю пшениці із Казахстану, а не з РФ.
Міністерство сільського господарства Росії нещодавно заборонило приватний продаж 480 000 тонн російської пшениці до Єгипту через те, що вона була продана за ціною нижче мінімальної.
Фото: Islam Safwat/Bloomberg