У Франції кількість затриманих унаслідок заворушень по всій країні, викликаних стріляниною між поліцією та підлітком африканського походження у передмісті Парижа, збільшилася до 180 осіб.

Як передає Укрінформ, по це повідомляє Reuters із посиланням на МВС Франції.
За словами міністра внутрішніх справ країни Джеральда Дарманіна, поліція взяла під варту 180 осіб упродовж другої ночі заворушень.
Президент Франції Еммануель Макрон провів кризову нараду з міністрами щодо стрілянини. Після цього прем’єр-міністр Елізабет Борн відхилила заклики деяких політиків щодо оголошення надзвичайного стану.
Загиблий під час стрілянини у місті Нантер 17-річний хлопець був ідентифікований як Нахель. За словами місцевого прокурора, проти офіцера поліції розпочато офіційне розслідування за навмисне вбивство.
Як повідомляв Укрінформ, у Парижі відбулися протести та заворушення після того, як поліція застрелила 17-річного хлопця, який не зупинився за наказом поліцейського.
Раніше повідомлялося про 150 затриманих унаслідок протестів.