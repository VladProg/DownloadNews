Два популярні пункти перетину канадсько-американського кордону поблизу Ніагарського водоспаду закрили через вибух.

Як повідомляє Укрінформ, про це пише CBC News.
“Мости Веселки та Миру, які з’єднують Канаду та США, було закрито після вибуху на американській стороні мосту Веселки”, - йдеться у матеріалі.
Зазначається, що ФБР розслідує вибух автомобіля на популярному серед туристів мості Веселки. Це - найбільш завантажений пішохідний прикордонний пункт в Канаді.
Наразі немає інформації про те, що стало причиною вибуху й коли рух обома мостами буде відновлено.
Як повідомляв Укрінформ, унаслідок нещасного випадку на території посольства Канади у столиці Нігерії загинули двоє людей.
Фото: Derek Gee/The Buffalo News/The Associated Press