Військово-морські сили Болгарії вжили додаткових заходів для протимінного моніторингу, щоб забезпечити безпеку кораблів після вибуху міни біля Румунії.

Як передає Укрінформ, про це повідомляє Bulgarian News Agency.
У Міноборони заявили, що ВМС Болгарії вжили додаткових заходів для протимінного моніторингу, щоб забезпечити безпеку кораблів і запобігти інцидентам.
Також у відомстві додали, що додаткові сили та засоби реагування перебувають у готовності на випадок надходження повідомлень про плавучі міни.
Як повідомляв Укрінформ, у Румунії в районі чорноморського курорту Костінешть вибухнула морська міна.
Це не перший подібний інцидент з початку російсько-української війни в Україні. Наразі ВМС Румунії знешкодили п'ять морських мін у цьому районі.
Фото: Bulgarian Navy