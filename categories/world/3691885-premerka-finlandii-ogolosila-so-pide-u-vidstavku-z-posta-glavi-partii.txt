Прем'єр-міністр Фінляндії Санна Марін оголосила, що залишить пост глави Соціал-демократичної партії (СДП) через поразку на парламентських виборах у неділю.

Про це повідомляє Yle, передає Укрінформ.
«Настав час... покинути місце голови (СДП – ред.)», – заявила Марін у середу.
Зазначається, що вона залишить посаду після наступного з'їзду партії, який відбудеться восени.
За її словами, таке рішення вона ухвалила після виборів, на яких її партія посіла третє місце із підтримкою у 19,9%. Політичній силі при цьому вдалося збільшити кількість депутатів на три. Марін зазначила, що не зіткнулася із критикою від однопартійців.
Вона також додала, що не братиме участі у президентських виборах.
За словами Марін, СДП готові до переговорів щодо формування уряду.
Як повідомляв Укрінформ, на виборах до парламенту Фінляндії, які відбулися в неділю, найбільше голосів здобули дві опозиційні сили, партія чинної очільниці уряду – на третьому місці.