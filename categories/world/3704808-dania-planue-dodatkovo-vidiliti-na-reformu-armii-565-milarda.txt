Уряд Данії запропонував виділити додаткові 38 мільярдів данських крон ($5,65 млрд) протягом наступних 10 років на модернізацію Збройних сил і нарощування інвестицій.

Про це повідомляє Reuters, передає Укрінформ.
За словами в.о. міністра оборони Трольса Лунд Пульсена, кошти будуть призначені для реформи Збройних сил. Вони будуть включені в урядову угоду про оборону, яку представлять цього місяця.
"Нам бракує солдатів. Багато будівель або застаріли, або просто зношені. Те саме стосується обладнання та ІТ-систем Збройних сил", − сказав начальник штабу оборони Флеммінг Лентфер.
Торік Данія зобов’язалася збільшити свої витрати на оборону та безпеку до 2% валового внутрішнього продукту до кінця 2030 року, що є ключовою метою для країн-членів НАТО.
Як повідомляв Укрінформ, уряд Норвегії планує досягти цільових витрат НАТО на оборону в розмірі 2% валового внутрішнього продукту до 2026 року.
Фото: EPA/UPG