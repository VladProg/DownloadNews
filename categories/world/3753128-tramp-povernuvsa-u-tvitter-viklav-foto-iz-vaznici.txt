Колишній президент США Дональд Трамп повернувся у соцмережу "Твіттер" (нині Х) після більш як 2,5 року відсутності.

У новому пості він виклав своє фото, зроблене у в'язниці Джорджії 24 серпня, передає Укрінформ.
Трамп також опублікував посилання на свій передвиборчий сайт.
За 50 хвилин пост набрав понад 14 мільйонів переглядів.

Фото: Х / Donald J. Trump

Reuters зазначає, що Трамп відновив прямий доступ соцмережі, яка забанила його після штурму його прихильниками Конгресу США 6 січня 2021 року.
19 листопада 2022 року соцмережа змінила свою позицію після того, як її придбав Ілон Маск, який називає себе «прихильником повної свободи слова».
Як повідомлялося, раніше Трамп заявляв, що не має наміру повертатися у Tвіттер, попри те що його обліковий запис розблокували.
23 серпня Трамп здався за формальною процедурою у в'язниці округу Фултон штату Джорджія за більш як десятьма звинуваченнями, пов'язаними із його спробами скасувати результати президентських виборів у штаті в 2020 році.
Трамп провів у в'язниці трохи більш як 20 хвилин для оформлення документів і вийшов під заставу $200 тисяч. У нього взяли відбитки пальців та зробили тюремне фото.
Перше фото: Tom Williams/CQ Roll Call