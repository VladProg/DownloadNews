Щонайменше 233 людини загинули та 900 дістали поранення в залізничній катастрофі, яка сталася у п’ятницю в індійському штаті Одіша.

Ці цифри ще не є остаточними, передає Укрінформ із посиланням на Reuters.
За повідомленням місцевих посадовців, на місце зіткнення потягів у районі міста Баласор було викликано понад 200 машин швидкої допомоги.


Video: Railways minister Ashwini Vaishnaw takes stock of the situation at the accident site in Balasore where search and rescue operation is under way#BalasoreTrainAccident #OdishaTrainDerailment pic.twitter.com/jbyj0SEoYa
— TOI Bhubaneswar (@TOIBhubaneswar) June 3, 2023



Розгорнуто масштабну пошуково-рятувальну операцію, у якій беруть участь сотні пожежників та поліцейських зі службовими собаками. На місці також працюють підрозділи Національних сил реагування на катастрофи.


Search and rescue operation under way for #BalasoreTrainAccident that claimed 233 lives so far. #OdishaTrainAccident pic.twitter.com/15uB9FDK56
— TOI Bhubaneswar (@TOIBhubaneswar) June 3, 2023

Катастрофа сталася увечері у п'ятницю, коли швидкісний експрес Howrah, що прямував з Бенгалуру до Хаури в Західній Бенгалії, зіткнувся з експресом Coromandel, який здійснював рейс маршрутом Калькутта - Ченнай.


Наразі є суперечливі дані про те, який саме потяг першим зійшов з рейок, а який врізався в нього. Припускають також, що до аварії був причетний товарний поїзд, однак залізнична адміністрація поки що не коментує ці повідомлення.

Міністерство залізниць розпочало розслідування катастрофи.
Фото: twitter.com/TOIBhubaneswar