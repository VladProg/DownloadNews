У Судані 15 квітня під час сутичок між збройними силами та воєнізованими силами швидкої підтримки Судану (RSF) загинули щонайменше 25 людей, ще 183 зазнали поранень.

Про це пише CNN з посиланням на Центральний медичний комітет Судану, передає Укрінформ.

"Щонайменше 25 людей загинули та ще 183 отримали поранення під час зіткнень воєнізованого угруповання з армією", - йдеться у повідомленні.
Як повідомляв Укрінформ, 15 квітня після кількох днів напруженості між армією Судану та Силами швидкого реагування (RSF) в Хартумі пролунали вибухи й стрілянина. Суперечка зосереджена навколо запропонованого переходу країни до цивільного правління.

В аеропорту охопленої бойовими діями столиці Судану — місті Хартум на одному з літаків української авіакомпанії SkyUp спрацював аварійний радіобуй, компанія вживає заходів для якнайшвидшої евакуації співробітників із країни.
Фото: MARWAN ALI/THE ASSOCIATED PRESS