Унаслідок лісової пожежі на півдні американського штату Нью-Джерсі, площа якої за ніч розширилася на понад 1000 гектарів, було евакуйовано мешканців 170 будинків.

Як передає Укрінформ, про це повідомляє CNN.
Згідно з інформацією служби лісових пожеж штату Нью-Джерсі, пожежа зросла у п’ять разів приблизно за чотири години після виникнення у Манчестер Тауншип у вівторок.
Станом на 22:00 за місцевим часом, пожежа вирувала на 200 гектарах і 10% полум’я було локалізовано. Приблизно о 02:00 у середу вогонь поширився на територію у понад 1000 гектарів, тоді як рівень стримування залишився незмінним.
Вогонь переважно охоплює федеральну, державну та приватну власність у Манчестер Туаншип.
Близько 170 будівель були евакуйовані, щонайменше 75 залишаються під загрозою пожежі, повідомляють у службі лісових пожеж. Евакуйовані люди перебувають у середній школі Манчестера та отримують допомогу від місцевих агентств.
Існує підвищений ризик поширення лісової пожежі у штатах Нью-Джерсі та Делавері у середу, оскільки очікується постійний вітер.
У зв’язку з пожежею у цьому районі все частіше перекривають дороги.
Як повідомляв Укрінформ, в американському місті Річмонд на сході штату Індіана у вівторок спалахнула пожежа на заводі з переробки сміття, внаслідок чого довелося евакуювати близько 2000 людей.
Фото: CNN