У Національній галереї в Лондоні екоактивісти руху Just Stop Oil розбили молотками скло на картині Дієго Веласкеса «Венера з дзеркалом».

Про це повідомляє The Guardian, передає Укрінформ.

Зазначається, що поліція затримала двох активістів за підозрою у вандалізмі.
Крім цього, правоохоронці затримали щонайменше 40 учасників акції, які «повільно марширвали» вулицею Вайтхолл. Вони також лягали на дорогу, шикувалися на тротуарах. Через це на вулиці на певний час було зупинено рух транспорту.
Just Stop Oil заявила, що понад 100 її прихильників заблокували Вайтхолл, протестуючи проти видобутку нафти і газу.
Як повідомляв Укрінформ, наприкінці жовтня поліція Лондона затримала 62 активістів руху Just Stop Oil ("Просто відмовтеся від нафти") під час протесту біля парламенту.
Фото: Antonio Olmos/The Observer