Китайський правозахисник незаконно перетнув кордон на водному мотоциклі, втікаючи до Південної Кореї.

Як повідомляє кореспондент Укрінформу, про це пише ВВС.
“Чоловік, який, вірогідно, є китайським правозахисником, був арештований у Південній Кореї після спроби втекти туди на водному мотоциклі”, - йдеться у матеріалі.
Зазначається, що особа біженця поки не оприлюднюється, але ним, вірогідно, був Квон Піонг, який неодноразово критикував президента КНР Сі Цзіньпіна. “Чоловік подолав близько 300 км по Жовтому морю, використовуючи бінокль й компас, але згодом застряг”, - стверджує ВВС.
За даними берегової охорони Південної Кореї, біженець взяв із собою кілька каністр із пальним та дозаправляв свій водний транспортний засіб.
ВВС нагадує, що протягом останніх років Китай почав частіше забороняти активістам виїжджати за межі території країни. “Багато прокитайських держав південно-східної Азії не приймають більше шукачів притулку, ускладнюючи життя дисиденті, які хочуть утекти”, - пояснює видання.
Як повідомляв Укрінформ, міністерство фінансів Південної Кореї створило спеціальну групу для моніторингу ситуації на ринку нерухомості Китаю та її впливу на китайську економіку, остерігаючись, що криза на ринку нерухомості в сусідній країні завдасть шкоди корейській економіці й фінансам.