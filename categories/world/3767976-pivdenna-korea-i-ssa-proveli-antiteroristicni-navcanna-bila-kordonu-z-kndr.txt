Військові Південної Кореї та Сполучених Штатів провели спільні антитерористичні навчання поблизу кордону з КНДР.

Про це повідомляє Yonhap, передає Укрінформ.
Навчання, в яких брали участь близько 80 військовослужбовців з обох сторін, пройшли в навчальному центрі Родрігес приблизно за 30 кілометрів на південь від демілітаризованої зони, що розділяє дві Кореї.
Під час навчань південнокорейські й американські солдати відпрацювали перевірку й очищення будівель від терористів, порятунок заручників, а також оточення і ліквідацію бойовиків.
Зазначається, що навчання проводилися з акцентом на посиленні можливостей військових двох країн проводити спільні антитерористичні операції в умовах міста і злагоджено вести ближній бій.
Як повідомляв Укрінформ, ВМС Південної Кореї та США розпочали у понеділок, 25 вересня, триденні військові навчання у Східному (Японському морі) на тлі загроз із боку КНДР.
Фото: Yonhap