Ізраїльська поліція затримала двох викрадачів танка з військової тренувальної бази збройних сил (ЦАХАЛ) на північному заході країни.

Як передає Укрінформ, про це повідомляє The Jerusalem Post.
Поліція Ізраїлю повідомила, що танк був викрадений з тренувальної бази ЦАХАЛ, його виявили на звалищі брухту у 20 кілометрах.
Інцидент наразі розслідують як поліція, так і Міністерство оборони країни.
Мотиви викрадення танка, відправлення його на звалище брухту наразі невідомі.
Пізніше за крадіжку затримали двох підозрюваних.

Зазначається, що це вже не перший випадок крадіжки танка. На початку цього року протестувальники проти судової реформи в Ізраїлі викрали танк, який використовувався під час війни Судного дня у 1973 році, з постаменту.
Як повідомляв Укрінформ, в Ізраїлі відбулася презентація нового покоління бойового танка Меркава, який використовує штучний інтелект та контрольоване електронікою озброєння.
Фото: Israel Police