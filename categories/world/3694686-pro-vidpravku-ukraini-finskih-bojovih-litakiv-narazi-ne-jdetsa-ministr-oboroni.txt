Розмови про можливу передачу іншій країні фінських бойових літаків “наразі не на часі”.

Як повідомляє Укрінформ, про це в інтерв’ю місцевим ЗМІ заявив міністр оборони Фінляндії Анті Кайконен, пише Сіньхуа.

“Бойові літаки протягом наступних років будуть використовуватися нашими силами оборони, після чого їх життєвий цикл добіжить до кінця”, - відповів Кайконен на запитання про запит України на передачу їй літаків F-18.

За його словами, Фінляндія офіційно відповіла Україні на її прохання минулого тижня.

Нагадаємо: на початку березня прем’єр-міністр Фінляндії Санна Марін під час візиту до Києва заявила про можливість передачі Україні фінських бойових літаків, однак президент Фінляндії та міністр оборони одразу сказали, що не поінформовані про такі плани.
Незабаром після цього Україна звернулася до Фінляндії із запитом на передачу літаків.