Кремль відновлює спроби контролювати всі системи відеоспостереження в Росії, ймовірно, для посилення внутрішніх репресій і авторитаризму.

Про це йдеться у звіті Інституту вивчення війни (ISW), передає Укрінформ.
Російське Міністерство цифрового розвитку виступило з ініціативою створити єдину платформу для зберігання та обробки відеозаписів з усіх систем відеоспостереження в Росії, яка, за повідомленнями, буде коштуватиме 12 мільярдів рублів (близько 134 мільйонів доларів).
Російське ЗМІ "Коммерсант" повідомило, що в Росії є близько 1,2 мільйона камер спостереження, приблизно половина з яких наразі доступна для російського уряду. Міністерство цифрового розвитку Росії планує до 2030 року збільшити кількість камер спостереження по всій Росії до п'яти мільйонів та інтегрувати їх із програмним забезпеченням для розпізнавання облич і зображень.
Як повідомляв Укрінформ, уряд Росії продовжує намагатися обмежити доступ громадян до Інтернету та посилити контроль над російським інформаційним простором перед президентськими виборами 2024 року.