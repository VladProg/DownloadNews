Фінське управління зі стягнення боргів ухвалило заморозити кошти російського центру науки та культури, розташованого в Гельсінкі.

Як передає Укрінформ, про це повідомляє Yle.
Уточнюється, що відповідне рішення, про яке стало відомо зараз, було прийнято ще 10 березня у зв’язку із санкціями, запровадженими Євросоюзом проти росії. Воно залишиться чинним до подальшого повідомлення.
За інформацією видання Talouselämä, заморожені кошти перебувають на рахунку російського центру науки та культури в банку Nordea.
Управління зі стягнення боргів заборонило банку передавати та виплачувати кошти будь-кому, крім судового пристава.
Як повідомлялося, робоча група ЄС, яка розглядає можливість використання заморожених російських активів для відбудови України, збереться наступного тижня для обговорення цього питання.