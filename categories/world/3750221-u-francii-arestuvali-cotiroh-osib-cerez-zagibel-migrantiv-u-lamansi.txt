У Франції за обвинуваченням у ненавмисному вбивстві заарештували чотирьох осіб при розслідуванні справи про катастрофу човна з мігрантами у протоці Ла-Манш.

Про це повідомляє BBC, передає Укрінформ.
"Чотирьох людей заарештували та звинуватили в ненавмисному вбивстві у Франції після смертельної аварії човна з мігрантами в протоці Ла-Манш", - ідеться у повідомленні.
Зазначається, що судді також розглядають проти підозрюваних (серед яких - громадяни Іраку та Судану) додаткові обвинувачення.
За даними французьких ЗМІ, щонайменше двоє затриманих пов'язані з мережею торгівлі людьми.
Протока Ла-Манш є одним з найжвавіших судноплавних шляхів у світі, через неї щодня проходять у середньому 600 танкерів та 200 поромів.
Як повідомлялося, 12 серпня зазнав аварії човен з мігрантами, який намагався перетнути Ла-Манш, щонайменше шестеро людей загинули та понад пів сотні вдалося врятувати.
Фото ілюстративне: АА