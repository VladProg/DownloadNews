У Москві спалахнула пожежа на заводі «Салют», де виробляють, зокрема, військове обладнання.

Як передає Укрінформ, про це повідомляє Teлеграм-канал Baza.
За даними Baza, пожежа сталася в будівлі на вулиці Плеханова.
Спочатку повідомлялося, що вогонь поширився на складі мікроелектроніки на третьому поверсі. Пізніше, за даними ТГ-каналу, стало відомо, що пожежа сталася у вентиляційній камері складу мікроелектроніки.
Водночас Teлеграм-канал Mash зазначає, що спалахнула лабораторія, де зберігався горючий натрій. Із будівлі на вулиці Плеханова евакуювали людей. З вікон валить густий чорний дим.
Площа пожежі - близько 6-10 квадратних метрів, її вже локалізували, постраждалих немає. Триває провітрювання приміщень.
Причина займання наразі невідома.
На "Салюті" виробляють корабельні радари. У 2022 році завод потрапив під санкції США.
Як повідомлялося, на території нафтобази «Ручьи» у Червоногвардійському районі Санкт-Петербурга (РФ) у неділю сталася пожежа.