На заході країни спостерігається шквальний вітер та проливні дощі. Внаслідок рясних опадів в Ізмірі затоплено вулиці, через сильні пориви вітру припинили паромне сполучення.

Про це повідомляє Укрінформ з посиланнями на TRT Haber.
«Внаслідок злив на дорогах в Ізмірі застряг міський пасажирський автобус та деякі автомобілі. Підтоплені офісні приміщення на перших поверхах будівель», - повідомляє телеканал.


İzmir'in Dikili ilçesinde sağanak etkili oldu: Yollar göle döndü, araçlar mahsur kaldı. pic.twitter.com/I2QgB1OMtb
— TRT HABER (@trthaber) March 11, 2023

На допомогу постраждалим прийшли рятувальники та звичайні люди.
Також телеканал повідомив про припинення через негоду поромного сполучення між районами міста.
На всій території Туреччини, окрім східних регіонів, оголошено підвищені рівні метеозагроз різного ступеню.
Як повідомляв Укрінформ, у кінці минулого року в результаті значних опадів, які спричинили паводки та сходження селевих потоків, у районах Кумлуджа та Фініке у провінції Анталія, було затоплено значні площі як в населених пунктах, так і сільгосп угідь, навчання в школах скасували.
Фото: АА