Прем'єр-міністр Індії Нарендра Моді попросив лідерів Групи двадцяти провести віртуальну зустріч у листопаді, щоб проаналізувати прогрес щодо політичних пропозицій та цілей, оголошених на саміті.

Як передає Укрінформ, про це повідомляє France24.
“Ми зобов’язані розглянути пропозиції, які були зроблені, щоб побачити, як можна прискорити прогрес”, − сказав він.
Моді запропонував провести ще одну зустріч лідерів G20 у листопаді по відеозв’язку.
Як повідомляв Укрінформ, 9-10 вересня у столиці Індії Нью-Делі проходить 18-й саміт Групи двадцяти (G20) найбільших економік світу.
Країни G20 опублікували спільне комюніке, в якому є згадка про війну в Україні.
Міністерство закордонних справ України висловило розчарування слабким текстом підсумкової декларації саміту G20 та запропонувало свій варіант у частині щодо агресії Росії проти України.
Фото: flickr.com/palaciodoplanalto