Президент України Володимир Зеленський висловив співчуття у зв'язку із залізничною катастрофою в Індії, що призвела до численних жертв.

Допис глава держави розмістив у Твіттері, передає Укрінформ.
"Від себе особисто й від народу України висловлюю глибокі співчуття Прем’єр-міністрові Нарендрі Моді та всім рідним і близьким загиблих у залізничній катастрофі в штаті Одіша. Поділяємо біль вашої втрати. Бажаємо швидкого одужання постраждалим", - написав Зеленський.
Як повідомлялося, у східному індійському штаті Одіша сталося зіткнення двох пасажирських і товарного потягів. Унаслідок катастрофи загинуло щонайменше 288 людей і близько 850 травмовані.