В Австралії кит врізався у човен, унаслідок чого загинув чоловік, ще один постраждав.

Як передає Укрінформ, про це повідомляє BBC з посиланням на місцеву поліцію.
Як зазначається, двоє чоловіків рибалили за 14 км на південний схід від Сіднея, коли кит вдарив їхній човен. Тривогу підняли після того, як помітили порожній плавзасіб.
У заяві поліції йдеться, що ймовірне зіткнення призвело до того, що човен нахилився і чоловіки опинилися за борт.
За словами посадовців, 61-річного чоловіка знайшли без свідомості, він помер на місці події, а 53-річного постраждалого витягли з води та доставили до лікарні, його стан стабільний.
Державний міністр штату Новий Південний Вельс назвав цей інцидент "абсолютним дивним випадком".
На узбережжі Австралії мешкає 10 великих та 20 менших видів китів. Наразі невідомо, який саме вид причетний до цього фатального зіткнення.
Як повідомлялося, міжнародна група палеонтологів виявила на півдні Перу скам’янілі рештки кита, який є претендентом на звання найважчої тварини, яка коли-небудь існувала на Землі.
Фото: GETTY IMAGES