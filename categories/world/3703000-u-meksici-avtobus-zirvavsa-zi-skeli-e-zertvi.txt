Щонайменше 18 людей загинули і 33 зазнали поранень у результаті падіння автобуса зі скелі у західному штаті Наярит у Мексиці, повідомила місцева влада у неділю.

Як передає Укрінформ, про це повідомляє Reuters.
Автобус, якій рухався по шосе, що з’єднує столицю штату Тепік та туристичну локацію Пуерто-Вальярта, впав приблизно на 15 метрів у яр у суботу ввечері, повідомили у прокуратурі штату.

Влада штату також зазначила, що серед жертв були 11 жінок та 7 чоловіків. Щонайменше 11 неповнолітніх доставлено до лікарень для надання медичної допомоги.
Як повідомляв Укрінформ, у березні у результаті ДТП з пасажирським автобусом у Бангладеш загинули щонайменше 19 людей. За словами місцевих поліцейських, ще до 25 пасажирів постраждали.
Фото: Handout