У Нігерії внаслідок зіткнень між скотарями та фермерами загинули щонайменше 85 осіб.

Як передає Укрінформ, про це повідомляє AFP.
Окрім того, понад 3000 людей були переміщені в інші райони Нігерії.
Насильство спалахнуло в понеділок у кількох селах штату Плато, району, де роками панує етнічна та релігійна напруженість. У четвер сутички ще тривали, а місцеві жителі тікали зі своїх осель.
Наразі незрозуміло, що стало причиною конфлікту, але наголошується, що суперечки між пастухами та фермерами часто переростають у набіги на села, які здійснюють озброєні банди.
Нігерійське Національне агентство з управління надзвичайними ситуаціями (NEMA) повідомило, що в результаті насильства тисячі людей були переміщені, а сотні будинків зруйновані.
Фото: АА