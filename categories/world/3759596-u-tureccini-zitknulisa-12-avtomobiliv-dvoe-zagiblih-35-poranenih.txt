Придорожня пожежа в провінції Едірне призвела до погіршення видимості на трасі в напрямку Стамбула, внаслідок чого сталася аварія за участю 12 автомобілів, в якій загинуло 2 людини, травмовано 35.

Про це повідомляє Укрінформ із посиланням на TRT Haber.
Унаслідок пожежі, що спалахнула з невстановленої причини біля автомагістралі Едірне-Стамбул та поширилася на дерева вздовж дороги, погіршивши видимість, сталася ланцюгова ДТП.
Унаслідок зіткнення 12 автівок одна людина загинула на місці, 36 осіб отримали травми. Бригади медиків доставили постраждалих до державної лікарні Едірне та лікарні медичного факультету Тракійського університету. Відомо, що ще один важко поранений помер у лікарні.
Як повідомляв Укрінформ, у минулого місяця у провінції Йозгат, в центральній частині Туреччини, внаслідок ДТП за участю пасажирського автобуса, загинули 12 людей та 19 зазнали травм.
Фото: DHA