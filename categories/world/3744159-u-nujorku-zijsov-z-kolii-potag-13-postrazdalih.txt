Унаслідок сходження з колії пасажирського потягу у Нью-Йорку, травми отримали щонайменше 13 осіб.

Як повідомляє кореспондент Укрінформу, про це пише Сіньхуа.

Зазначається, що приміський поїзд рухався до станції Хемпстед на Лонг-Айленді, коли усі його вісім вагонів зійшли з колії у районі Квінс. “Постраждалі отримали травми ніг та спини. Ніхто з них не був у важкому стані”, - йдеться у матеріалі.

Причина аварії поки не встановлена, очікується, що відновити повноцінний рух за цим напрямком не вдасться щонайраніше до ранку п’ятниці.
Фото: @FDNY