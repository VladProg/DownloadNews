Підписання мирної угоди між Азербайджаном та Вірменією неминуче.

Про це заявив президент Азербайджану Ільхам Алієв у спільній заяві для преси з президентом Литви Гітанасом Науседою у Вільнюсі 22 травня, передає Укрінформ із посиланням на Азертадж.
«Я поінформував Президента Литви про мирні переговори між Азербайджаном та Вірменією. Ми сподіваємося, що проведення мирних переговорів зрештою принесе на Кавказ довгостроковий мир… Ми вважаємо, що підписання мирної угоди неминуче і намагаємося зі свого боку докладати конструктивних зусиль для досягнення цієї мети», - заявив Алієв.
Він додав, що ця мирна угода має відповідати міжнародним нормам та принципам.
Як повідомляв Укрінформ, раніше прем'єр-міністр Вірменії Нікол Пашинян заявив, що між Вірменією та Азербайджаном проходять інтенсивні переговори щодо визнання територіальної цілісності одне одного.
Фото: azertag.az