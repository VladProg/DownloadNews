У підмосковному Красногорську горить склад із вторинною сировиною пластику, площа займання становить 1,4 тисячі квадратних метрів.

Як передає Укрінформ, про це повідомляє російське держінформагентство з посиланням на пресслужбу МНС рф.
«Надійшло повідомлення про спалах на складі за адресою: міський округ Красногорськ, селище Нахабіне, будинок 1, будівля 1. За попередніми даними, всередині знаходиться вторинна сировина пластику», - йдеться в повідомленні.

За даними відомства, площа горіння – 1,4 тисячі квадратних метрів. Причину пожежі встановлюють.

Як повідомляв Укрінформ, наприкінці березня, у місті Араміль Свердловської області рф сталася пожежа в будівлі науково-виробничого комплексу ВМП, де виробляються особливі лакофарбові матеріали.
Фото: соцмережі