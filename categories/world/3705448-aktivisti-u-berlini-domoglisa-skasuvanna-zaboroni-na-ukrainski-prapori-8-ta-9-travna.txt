Українські активісти з «Віче Берлін» домоглися права використовувати національні прапори та символіку під час акцій 8 і 9 травня.

Це підтвердили Укрінформу в пресслужбі неурядової організації.
«Так, я можу це підтвердити! Ми виграли суд проти поліції Берліна і заборону на українські прапори буде скасовано! Це означає, що в понеділок і вівторок, як і в будь-який інший день, кожен може використовувати українські прапори», - зазначила речниця Кріста-Марія Лебе.
Вердикт, що заборона прапора проти прапорів України є незаконною, вони отримали ввечері п’ятниці. Про саму заборону поліція повідомила вранці цього ж дня.
«Віче» подало скаргу до берлінського суду щодо заборони української символіки на території радянських пам’яток Берліну упродовж двох днів, коли будуть відзначатися День звільнення Європи від нацизму. Активісти виграли це засідання першого скликання. Станом на зараз знято заборону на українські прапори та українські пісні.
Водночас заборона на використання російських прапорів залишається.
«Віче» організує ввечері 8 травня велику ходу, яка стане основною акцією в шанування пам’яті жертв Другої світової війни та заклик до створення власного меморіалу українським жертвам. На неї очікують 500-700 людей. Раніше посол України в ФРН Олексій Макеєв розповів Укрінформу, що він і дипломати також долучаться до ходи.