Лісова пожежа, яка почалася у суботу в районі чеського міста Пісек, охопила близько 40 гектарів лісу.

Як передає Укрінформ, про це повідомляє Radio Prague International.
Зазначається, що до гасіння пожежі було залучено три гвинтокрила, тоді як під час приборкування вогню постраждали п’ятеро пожежників.
Наразі причина займання та масштаб збитків від пожежі невідомі.
Також співробітники пожежної служби ліквідовують джерела займання у лісі в районі міста Соколов, Карловарський край. Пожежа теж почалась у суботу, 15 липня, і розповсюдилась на території 200 на 200 метрів.
Наявність вогню перевіряється рятувальниками за допомогою тепловізорів.
Як повідомляв Укрінформ, на одному з іспанських Канарських островів евакуювали понад 2000 людей внаслідок лісової пожежі, яка «вийшла з-під контролю». Лісова пожежа на острові Ла Пальма вже охопила площу близько 4500 гектарів. Нині до гасіння пожежі залучили 10 літаків.
Пожежа спалахнула вранці у суботу в Ель-Пінар-де-Пунтагорда, лісистій місцевості, розташованій в північній частині острова Ла Пальма. Причина пожежі ще не встановлена.
Фото budejcka.drbna.cz