МЗС Туреччини призначило нового посла в Росії, ним став колишній речник міністерства.

Відповідне рішення було прийняте новим міністром закордонних справ Туреччини Хаканом Фіданом, повідомляє Укрінформ з посиланням на CNN Türk.
“Послом Туреччини в Росії став речник, гендиректор з питань інформації Міністерства закордонних справ Танжу Більгіч”, - повідомляє телеканал.
Окрім того, було призначено нових послів у Польщі та Алжирі.
Посол Танжу Більгіч у 2011-2014 роках був генеральним консулом у Санкт-Петербурзі. У період з 2016 до 2021 року був послом Туреччини у Сербії. Посаду речника міністерства обіймав з 2012 року, з березня 2023 року - гендиректор з інформаційних питань.
Як повідомляв Укрінформ, на початку червня колишній очільник Національного розвідувального управління Туреччини Хакан Фідан у новому уряді обійняв посаду міністра закордонних справ.
Фото: Getty Images