Армія оборони Ізраїлю (ЦАХАЛ) завдала ударів по військово-морських об’єктах ХАМАСу у секторі Гази, зокрема по доках у Хан-Юнісі та Газі.

Про це повідомляє The Times of Israel, передає Укрінформ.
За даними ЦАХАЛ, доки у Хан-Юнісі та Газі, які використовує ХАМАС для проведення терористичних атак на узбережжі Ізраїлю, зазнали ураження з ракетних катерів, бойових гелікоптерів та наземної артилерії.
Окрім того, ізраїльські ВМ знищили водолаза ХАМАСу, який намагався проникнути з сектору Гази.


ביממה האחרונה נתקפו מטרות ימיות של ארגון הטרור חמאס, נתקפו מעגנות חאן יונס ועזה, המשמשים את ארגון הטרור חמאס בנסיון להוציא פיגועים במרחב הימי הישראלי.
המעגנות נתקפו באמצעות ירי ארטילרי מספינות טילים, מסוקי קרב וסוללות תותחנים מהיבשה>> pic.twitter.com/xV0YDAqV3k
— צבא ההגנה לישראל (@idfonline) October 11, 2023

Як повідомляв Укрінформ, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару.
На цей час відомо про 1200 загиблих ізраїльтян, близько 3000 зазнали поранень. Доля 150 осіб, викрадених і вивезених в сектор Гази, невідома.
Ізраїль офіційно оголосив стан війни та мобілізував 300 тис. резервістів для відповіді на терористичну атаку.
США, ЄС, Україна та низка інших держав засудили атаки по Ізраїлю.
Фото ілюстративне: AA