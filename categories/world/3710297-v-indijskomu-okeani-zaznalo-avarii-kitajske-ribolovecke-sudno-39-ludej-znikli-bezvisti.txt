У Китаї внаслідок аварії глибоководного риболовецького судна в центральній частині Індійського океану 39 осіб зникли безвісти.

Про це повідомляє CGTN, передає Укрінформ.
Судно китайських рибалок близько 3:00 вівторка перекинулося й затонуло. Команда з 39 осіб, із яких 17 китайських, 17 індонезійських і 5 філіппінських моряків, зникла безвісти.
Наразі нікого з членів екіпажу не виявлено, пошуково-рятувальні роботи тривають.
Для пошуків направлено додаткові рятувальні сили центрального уряду та найближчої до місця трагедії провінції Шаньдун.
Як повідомляв Укрінформ, щонайменше 21 особа потонула унаслідок перекидання човна біля прибережного міста Танур в індійському штаті Керала.
Фото: CGTN