Міністерство закордонних справ Китаю закликало Сполучені Штати продемонструвати правильне розуміння Китаю і здійснити кроки назустріч для нормалізації двосторонніх відносин.

Про це заявила на брифінгу речниця МЗС КНР Мао Нін, передає власний кореспондент Укрінформу.
«Ми закликаємо Сполучені Штати мати правильне розуміння Китаю і піти назустріч та відновити наші двосторонні відносини», – сказала Мао, коментуючи словами президента Джо Байдена про ймовірні зміни найближчим часом у відносинах між Сполученими Штатами і Китаєм.
Водночас дипломат зауважила, що США повинні «припинити чинити тиск і стримувати розвиток Китаю», щоб усунути перешкоди й відносини між двома країнами покращилися.
Як повідомляв Укрінформ, країни «Групи семи» на саміті в Хіросімі погодили спільний підхід до відносин із Китаєм, який полягає не у від’єднанні їхніх економік від китайської, а в зменшенні ризиків і диверсифікації задля уникнення критичної залежності.