Згідно з даними міністерства охорони здоров'я Гази, внаслідок бойових дій, починаючи з 7 жовтня, загинули 830 палестинців.

Як передає Укрінформ, про це повідомляє Sky News.
"Кількість палестинців, загиблих внаслідок ізраїльських військових дій, досягла щонайменше 830 осіб", - повідомило міністерство охорони здоров'я Гази.
Близько 4250 палестинців були поранені внаслідок ізраїльських ударів починаючи з суботи 7 жовтня.
Раніше повідомлялося про 770 загиблих палестинців.
Як повідомляв Укрінформ, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару. Внаслідок атак ХАМАС по Ізраїлю від суботи постраждали вже 2 806 осіб, ще понад 900 ізраїльтян загинули.
Ізраїль офіційно оголосив стан війни та мобілізував 300 тис. резервістів для відповіді на терористичну атаку і вторгнення ХАМАС.
США, ЄС, Україна та низка інших держав засудили атаки по Ізраїлю.
Фото: Yousef Mohammad / dpa