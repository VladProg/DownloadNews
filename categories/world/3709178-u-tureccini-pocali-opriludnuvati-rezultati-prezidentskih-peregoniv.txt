Станом на 19.30 за місцевим часом відкрито 30,15% виборчих скринь, за президента Туреччини Реджепа Таїпа Ердогана проголосували 53,62% виборців, лідер опозиції Кемаль Кілічдароглу поки що набирає 40,42%, за кандидата від правого Альянсу предків Сінана Огана проголосували 5,4%.

Про це повідомляє Укрінформ з посиланням на дані Вищої виборчої ради, які отримує агентство “Анадолу” в онлайн-режимі.
Вказується, що президент Ердоган перемагає в 54 провінціях (здебільшого це центральна, північна частина країни, частково південні та західні провінції), Киличдароглу у 27 провінціях (на сході, заході та частково на півдні). Столична провінція Анкара наразі демонструє більшу підтримку Кілічдароглу, Стамбул - Ердогану.
Як повідомляв Укрінформ, у Туреччині проходить голосування на президентських та парламентських виборах, виборчі дільниці відкрилися о 8-й ранку, голосування тривало до 17-ї. Оприлюднення результатів в режимі онлайн у міру відкриття виборчих скринь почали о 18.30.
Фото: АА