Біля румунського узбережжя Чорного моря 29 квітня помічено військовий розвідувальний літак НАТО далекого радіолокаційного виявлення Boeing E-3 Sentry.

Як передає Укрінформ, про це повідомляє сайт відстеження авіаперельотів Flightradar.
Згідно з інформацією сайту, біля румунського узбережжя Чорного моря кружляє військовий літак НАТО дальнього радіолокаційного виявлення Boeing E-3 Sentry.
За попередньою інформацією, літак із бази у Німеччині вирушив до Туреччини, а пізніше долетів до Румунії.
Як повідомляв Укрінформ, 17 квітня британські літаки RAF Typhoon перехопили пару російських винищувачів та літак-розвідник, що летіли поблизу повітряного простору країн НАТО над Балтійським морем.
Фото: Pajx