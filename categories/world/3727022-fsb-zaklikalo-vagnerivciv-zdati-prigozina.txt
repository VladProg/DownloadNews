Російське ФСБ звернулося із закликом до бійців «Вагнера» не виконувати накази Пригожина та затримати його.

Про це йдеться в заяві, поширеній ФСБ в ніч проти суботи, передає Укрінформ із посиланням на Бі-Бі-Сі.
«Закликаємо бійців ПВК не робити непоправних помилок, припинити будь-які силові дії проти російського народу, не виконувати злочинні та зрадницькі накази Пригожина, вжити заходів для його затримання»,- зауважується в заяві.
Повідомляється також, що генерал Сергій Суровікін, який вважався близьким до Пригожина, записав відеозвернення до «вагнерівців». Він закликав їх зупинитися, скласти зброю й повернутися в місця дислокації, а проблеми розв’язати мирним шляхом під керівництвом Путіна.

Зі зверненням виступив і перший заступник начальника головного управління генштаба рф, генерал-лейтенант Володимир Алєксєєв. Теж просить "не вестись на провокації" та лякає втратами.

Водночас, Національний антитерористичний комітет Росії звернувся із вимогою до Пригожина «припинити протиправні дії», повідомляє Радіо Свобода.
Як повідомлялося, проти Євгена Пригожина відкрито кримінальну справу через заклик до збройного заколоту.