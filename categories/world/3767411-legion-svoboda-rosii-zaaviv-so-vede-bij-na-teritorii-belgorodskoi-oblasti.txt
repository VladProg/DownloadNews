Легіон «Свобода Росії» заявив, що його групи перебувають на території Бєлгородської області.

Про це повідомляється на сторінці формування у Фейсбуці, передає Укрінформ.
“Повідомляємо, що наші гурти зараз працюють на території Бєлгородської області. Серед легіонерів поранених та загиблих немає, працюємо за планом. Казки про мінні поля залиште Конашенкову”, - йдеться у дописі.
Зазначається, що деталі бою оприлюднять згодом.
Як повідомлялося, у травні на території Бєлгородської області розпочалися епізодичні бойові дії, відповідальність за які взяли на себе Легіон “Свобода Росії” та Російський добровольчий корпус. Певний час заявлялося про успішні рейди російських добровольців територією РФ. Представники відповідних формувань повідомляли, що захоплювали в полон російських військових та передавали їх до обмінного фонду України.
Кілька місяців інформації щодо їх діяльності практично не було. Однак 4 вересня бійці Російського добровольчого корпусу заявили, що провели рейд на територію Росії, під час якого вбили двох співробітників Федеральної служби безпеки РФ.