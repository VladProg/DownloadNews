У казахському місті Алмати 30 листопада близько 05:33 трапилась пожежа в хостелі, 13 людей загинули від чадного газу.

Про це повідомляє Tengrinews.kz із посиланням на рятувальників, передає Укрінформ.
Хостел обладнали на першому поверсі і в підвальному приміщенні триповерхового житлового будинку. На момент прибуття першого пожежного підрозділу до місця події, горіння відбувалося в підвальному приміщенні.
За даними рятувальників, у хостелі перебувало 72 людини, евакуювалися 59 осіб.
Під час розвідки та гасіння було виявлено, попередньо, 13 загиблих, їхні особи встановлюються. Імовірно, загиблі отруїлись чадним газом.
На місці пожежі було задіяно 46 осіб і 13 одиниць техніки Алмати. Загальна площа пожежі, попередньо, становить 30 квадратних метрів.
Вогонь вдалося ліквідувати через годину. Причина пожежі та загибелі наразі встановлюється.
За даними Радіо Аззатик, серед загиблих - 9 казахстанців, два громадяни Узбекистану і два громадяни Росії.
Акім (мер) Алмати Єрболат Досаєв заявив, що за нормативними актами МОЗ, розміщення постояльців у підвальних приміщеннях заборонено.
У ДСНС Алмати повідомили, що хостел відкрився півтора місяця тому і дозволу на цю діяльність не отримував. У хостелі не було вогнегасників, проте спрацювала сигналізація.
На місці пожежі було задіяно 46 осіб і 13 одиниць техніки ДСНС Алмати. Загальна площа пожежі, попередньо, становить 30 квадратних метрів.
Вогонь вдалося ліквідувати через годину. Причина пожежі та загибелі наразі встановлюється.
Як повідомляв Укрінформ, в італійському місті Вітербо у будівлі, де розміщували шукачів притулку, стався вибух із подальшою пожежею, внаслідок чого постраждало понад 30 людей.