Щонайменше троє дітей і троє дорослих загинули внаслідок стрілянини у християнській початковій школі в американському Нешвіллі (штат Теннессі).

Про це повідомляє Укрінформ з посиланнями на CNN.
За даними поліції, стрільцем виявилася жінка (правоохоронці уточнюють - на вигляд «як підліток»), вона також загинула. Особистість нападниці та мотив злочину ще не встановлені.
Президент Байден поінформований про стрілянину, повідомив представник Білого дому.
Як повідомляв Укрінформ, 23 січня внаслідок стрілянини у приватній школі для дітей з неблагополучних сімей у Де-Мойні (штат Айова) загинули двоє учнів.