У росії військова протиповітряна оборона виведена з підпорядкування сухопутних військ та перепідпорядкована головному командуванню повітряно-космічних сил рф, якими керує сергій суровікін

Як передає Укрінформ, про це повідомляє ТАСС із посиланням на близькі до міноборони джерела.
У складі російських ПКС є свої війська протиповітряної та протиракетної оборони. Військова ППО сухопутних військ відрізняється від них тим, що призначена для супроводу та прикриття підрозділів під час бойових дій.
Командування ПКС з жовтня 2017 року очолює генерал сергій суровікін. У жовтні 2022 року його призначали командувати угрупованням військ рф в Україні. За суровікіна російська армія розпочала масові обстріли енергетичної інфраструктури України, а також і відступила з Херсона.
У січні 2023 року суровікіна на цій посаді замінив начальник генштабу ЗС рф валерій герасимов.