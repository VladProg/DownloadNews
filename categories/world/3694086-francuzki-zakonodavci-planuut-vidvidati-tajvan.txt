Французькі законодавці планують відвідати Тайбей на тлі зростання напруженості у відносинах з Китаєм.

Про це заявив міністр закордонних справ Тайваню Джозеф Ву, передає Укрінформ із посиланням на Bloomberg.
Ву сказав в інтерв’ю в понеділок, що Сенат і Національна асамблея Франції висловили підтримку Тайваню і що деякі законодавці відвідають «дуже скоро». Уряд Тайваню «звірить з ними, яка додаткова підтримка нам знадобиться», — сказав Ву.
За словами французького посадовця, який увійде до групи, делегація поїде на острів у неділю.
Як повідомляв Укрінформ, Китай завершив триденні військові навчання довкола Тайваню, під час яких сили Східного військового округу Народно-визвольної армії Китаю (НВАК) відпрацьовували завдання ракетних ударів по цілях на острові та блокування його морського і повітряного простору.
Голова КНР Сі Цзіньпін у ході тристоронньої зустрічі з президентом Європейської комісії Урсулою фон дер Ляєн та президентом Франції Еммануелем Макроном наголосив, що позиція Китаю стосовно «кризи в Україні» зводиться до підтримки переговорів про мир.