Новий президент Чорногорії Яков Мілатович сьогодні склав присягу та офіційно заступив на посаду.

Як передає Укрінформ, про це повідомляє DTT-NET English у Твіттері.
У своїй промові Мілатович згадав про напад РФ на Україну.
"Глобальний контекст багато в чому задає напад Росії на Україну. Не має бути і не буде ніякого відхилення від наших стратегічних зобов’язань, до яких входить і Чорногорія як частина євроатлантичної родини", – наголосив Мілатович.
Як повідомлялося, після повномасштабного вторгнення РФ в Україну минулого року Чорногорія приєдналася до санкцій ЄС проти Росії. Кремль вніс Чорногорію до списку недружніх держав.
Фото: gov.me