Губернатор Хабаровського краю РФ Михайло Дегтярьов повідомив про смерть генерал-полковника ЗС РФ Геннадія Жидка.

Як передає Укрінформ, про це губернатор написав у своєму Телеграм-каналі.
За його словами, Жидко помер після тривалої хвороби.
У 2016 році Жидко очолював штаб російського угруповання у Сирії. 2018-го став командувачем Східного військового округу РФ (штаб - у Хабаровську). З листопада 2021-го до липня 2022-го Жидко був заступником міністра оборони – начальником головного військово-політичного управління ЗС РФ.
Як повідомлялося, була інформація, що в червні 2022 року та на якийсь час генерал-полковник Жидко був призначений керувати всіма російськими окупаційним військами в Україні.