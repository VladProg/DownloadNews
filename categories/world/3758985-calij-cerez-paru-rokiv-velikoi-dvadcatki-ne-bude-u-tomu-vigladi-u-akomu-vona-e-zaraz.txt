Зараз вимальовується двополярний світ, де з одного боку відбувається формування групи БРІКС, а з іншого — розширення Великої двадцятки

Таку думку висловив в ефірі Еспресо дипломат, надзвичайний і повноважний посол України у США (2015-2019 рр.) Валерій Чалий, передає Укрінформ.
Він прокоментував повідомлення про те, що Сі Цзіньпін не буде брати участь у саміті G20.
"Тому, що вони формують свою групу – БРІКС + 6. Там такі чудові країни, як Ефіопія, Іран, Аргентина також. Китай показав, що він іде. Його вибір двополярний, де на одному полісі Китай. Я вважаю, що цей двополярний світ зараз більше вимальовується, ніж багатополярний. А G20 свою роль вже навряд чи буде відігравати, яку закладали у неї свого часу. На мою думку, що через пару років Двадцятки не буде у тому вигляді, в якому вона є зараз", - сказав дипломат.
Чалий зазначив, що Велика двадцятка ще приєднає Африканський союз, а наступного року буде ще один саміт, далі через декілька самітів вже буде дуже проблематично пояснити, що за утворення G20.

Нагадаємо: членами "двадцятки" є Австралія, Аргентина, Бразилія, Велика Британія, Індія, Індонезія, Італія, Канада, Китай, Корея, Мексика, Німеччина, ПАР, РФ, Саудівська Аравія, США, Туреччина, Франція, Японія та Європейський Союз. Постійними учасниками зустрічей «двадцятки» є МВФ, Європейський центральний банк та Світовий банк.