Залізничний потяг, що перевозив небезпечні вантажі, зійшов із колії у місті Кінгстон (Канада), внаслідок аварії частина вагонів упала у річку.

Як передає Укрінформ, про це повідомляє CBC News.
Аварія сталася внаслідок того, що невеликий залізничний міст у Кінгстоні обвалився, а вантажний потяг, що перевозив «небезпечні вантажі», зійшов з рейок. Але, за даними CBC, постраждалих або витоку небезпечної рідини не сталося.





Поліція Кінгстона повідомила, що в потязі були троє членів екіпажу. Потяг включав 12 вагонів, п'ять з яких зійшли з колії, два вагони опинилися у воді.
Зазначається, що вагони впали у струмок Літл-Катаракі, який є частиною заповідної зони охорони боліт.
У транспортній компанії заявили, що поїзд перевозив небезпечні вантажі, але поліція заявила, що доказів їхнього розливу немає.
Як повідомляв Укрінформ, у Брянській області рф на перегоні Розсуха-Унеча зійшов з колії потяг із нафтопродуктами та пиломатеріалами через пошкодження колії.
Фото: CBC News