Італійські правоохоронці 9 березня затримали 49 осіб у межах спеціальної операції проти клану калабрійської мафії «Ндрангета».

Як передає Укрінформ, про це повідомляє ANSA.
Спецоперація відбулася в регіоні Калабрії.


Зазначається, що підозрювані є членами історичних кланів «Ндрангета» - Піромалі та Моле, що базуються в районі Джоя Тауро.

За інформацією правоохоронців, 34 підозрюваним мафіозі обрано запобіжний захід у вигляді тримання під вартою та 15 – домашній арешт.
«Ндрангета» — велике італійське організоване злочинне угруповання, яке базується в Калабрії. Хоча «Ндрангета» не така відома, як сицилійська Коза Ностра і неаполітанська Каморра, вона є однією з найвпливовіших злочинних організацій у світі.
Як повідомляв Укрінформ, італійські правоохоронці 9 листопада затримали 26 осіб у межах спеціальної операції проти клану калабрійської мафії «Ндрангета».