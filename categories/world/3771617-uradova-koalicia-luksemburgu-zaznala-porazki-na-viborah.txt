За підсумками дострокових парламентських виборів у Люксембурзі через низький результат партії "Зелених" розпадається трипартійна коаліція на чолі з прем'єр-міністром Ксав'є Беттелем, який представляє лібералів.

Як передає Укрінформ, про це повідомляє AP.
Прогнози показують, що кількість мандатів зелених у парламенті, де загалом 60 місць, зменшиться з 9 до 5, через що коаліції не вистачить мандатів для продовження 5-річного терміну перебування на чолі уряду.
Водночас ліберальна партія Беттеля DP збільшила представництво з 12 до 14 місць, а ще один коаліційний партнер, соціалістична LSAP, зберегла 10 місць.
Християнсько-демократична партія CSV залишиться найбільшою фракцією у парламенті з 21 місцем та може отримати мандат на формування нового уряду.
Десять років тому Беттель змінив на посаді прем'єра Жан-Клода Юнкера, християнського демократа.
Партія CSV останні 10 років залишалася в опозиції попри те, що є найбільшою фракцією в парламенті. На останніх виборах коаліція на чолі з Беттелем контролювала 31 з 60 місць.
Коаліційні переговори можуть тривати від кількох днів до кількох тижнів.
Як повідомляв Укрінформ, Люксембург вивчає можливості співпраці з Україною у сфері гуманітарного розмінування.