Представник Армії оборони Ізраїлю (ЦАХАЛ) Даніель Хагарі підтвердив повідомлення про загибель п’ятьох ізраїльських заручників, яких бойовики ХАМАСу утримували у секторі Гази.

Про це повідомляє DW, передає Укрінформ.
Зазначається, що родини загиблих були повідомлені про смерть рідних, а тіло одного з них військові повернули в Ізраїль.
«Це відбулось після того, як комісія експертів Міністерства охорони здоров’я спільно з Інститутом судово-медичної експертизи, головним рабином Ізраїлю та Міністерством зі справ релігії встановили їх смерть на основі зібраних розвідувальних даних», – заявив ЦАХАЛ.
Як повідомлялося, за даними Ізраїлю, 137 заручників ХАМАС усе ще утримує в Газі. За час перемир'я, що завершилося 1 грудня, з полону повернуто 110 осіб.
Фото: Moti Milrod