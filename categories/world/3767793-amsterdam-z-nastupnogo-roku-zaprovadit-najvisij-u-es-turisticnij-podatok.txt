У столиці Нідерландів з 2024 року запровадять найвищий у ЄС туристичний податок.

Як повідомляє Укрінформ, про це пише Dutch News із посиланням на фінансового директора міста Хестер ван Бюрен.
“Амстердам матиме найвищий туристичний податок у Європі”, - йдеться у повідомленні.
Зазначається, що “місто планує збільшити податок на нічліг до 12,5% від вартості номера в готелі, а пасажири круїзних лайнерів платитимуть 11 євро на людину, а не 8 євро”.
Фінансовий директор міста каже, що, згідно зі змінами, туристи платитимуть у середньому 22 євро за ніч податку, а не 15 євро за номер вартістю 175 євро.
Міська адміністрація Амстердама спочатку планувала менш значне підвищення податку, але таки вирішила збільшити ставку.
Загалом наступного року місто очікує вторгувати 65 млн євро внаслідок туристичних зборів.
Як повідомляв Укрінформ, в Амстердамі міська влада запровадила заборону про захід круїзних лайнерів до центру міста, щоб зменшити забруднення.
Також в партії D66 зазначили, що “круїзні лайнери в центрі міста не вписуються в завдання Амстердама зменшити кількість туристів”.
Таким чином, це означає, що центральний круїзний термінал на річці Ей біля головного залізничного вокзалу Амстердама буде закрито.