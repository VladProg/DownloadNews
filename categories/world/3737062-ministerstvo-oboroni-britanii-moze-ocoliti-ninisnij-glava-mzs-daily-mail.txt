Новим міністром оборони Великої Британії на зміну Бену Воллесу, який оголосив про намір залишити посаду, може стати нинішній глава МЗС Джеймс Клеверлі, хоча існує також ряд інших кандидатів.

Про це повідомляє Укрінформ з посиланням на британське видання Daily Mail.
"Рішення Бена Воллеса піти з посади міністра оборони під час наступних кадрових перестановок дало старт перегонам з його заміни на ключовій посаді в уряді. Джеймс Клеверлі, нинішній міністр закордонних справ, можливо, замінить пана Воллеса, коли той піде у відставку", - йдеться у повідомленні.
Поруч з цим, як зазначає видання, ще двома ймовірними кандидатами на посаду глави оборонного відомства Британії вважаються міністр безпеки Том Тугендха та лідерка Палати громад Пенні Мордонт.
Водночас, існують припущення, що прем’єр Ріші Сунак "може відмовитися від гучних імен у своєму уряді та підібрати заміну серед своїх найвідданіших міністрів".
На цьому тлі вказується, що головним секретар британського казначейства Джон Глен, який підтримував Ріші Сунака при обранні його на посаді лідера партії минулого року, також "придивляється до посади міністра оборони".
Як повідомляв Укрінформ, раніше міністр оборони Великої Британії Бен Воллес повідомив, що піде з посади за наступної перестановки в британському уряді, яка може відбутися у вересні 2023 року.