У четвер можливістю залишити сектор Гази через пункт пропуску "Рафах" можуть скористатися близько 600 осіб.

Як передає Укрінформ, відповідний список опублікувало у Фейсбуці контрольоване ХАМАС "головне управління прикордонних переходів та кордонів" у секторі Гази, передає Укрінформ.
У ньому містяться прізвища та паспортні дані іноземців та палестинців з подвійним громадянством, які вранці у четвер мають прибути до пункту пропуску "Рафах" на кордоні з Єгиптом.
Найбільшу частину списку – 400 осіб – становлять власники паспорту Сполучених Штатів. Крім того, у четвер залишити сектор Гази можуть громадяни Бельгії, Нідерландів, Північної Македонії, Італії, Греції, Хорватії, Угорщини, Швейцарії, Азербайджану, Шрі-Ланки, Бахрейну, Чаду, Південної Кореї та Мексики.
Громадян України у списку на виїзд у четвер немає.


Як повідомляв Укрінформ, щонайменше 361 іноземний громадянин в'їхав до Єгипту через контрольно-пропускний пункт "Рафах" з сектору Гази станом на вечір середи.
За словами єгипетського чиновника, для виїзду було зареєстровано 491 іноземця, але решта 130 або не дійшли до прикордонного переходу, або відмовилися виїжджати без своїх родичів.
Фото: АА