Чотиристороння зустріч на рівні міністрів закордонних справ щодо Сирії може відбутися на початку травня цього року.

Про це повідомив міністр закордонних справ Туреччини Мевлют Чавушоглу, передає Укрінформ із посиланням на Hürriyet.
“Найближчим часом запланована чотиристороння зустріч на рівні міністрів закордонних справ… Ми думаємо, що це станеться на початку травня. За попередньою інформацією, вона відбудеться в москві”, - повідомив Чавушоглу.
За його словами, контакти відбуваються відповідно до узгодженої “дорожньої карти”: спочатку на рівні міністерств оборони та розвідки, згодом на рівні помічників МЗС щодо підготовки зустрічі глав МЗС.
Як повідомляв Укрінформ, 3-4 квітня в москві відбулася зустріч заступників міністрів закордонних справ Туреччини, Ірану, Сирії та рф.