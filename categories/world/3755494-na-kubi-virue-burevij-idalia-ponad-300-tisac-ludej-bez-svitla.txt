Унаслідок буревію «Ідалія» у західних провінціях Куби без світла залишилися понад 300 000 людей.

Як передає Укрінформ, про це повідомляє Сіньхуа із посиланням на місцеві ЗМІ.
Сотні людей із низинних районів залишаються у провінції Артеміса, повідомляє інформагентство ACN.
У провінції Пінар-дель-Ріо, яка найбільше постраждала через стихію, інтенсивні опади та поривчастий вітер спричинили раптові повені та зсуви. Понад 20 шкіл там були пошкоджені ураганом.
Понад 300 гектарів посівів пошкоджені у західній провінції Маябеке, повідомила місцева влада.
У столиці Куби місті Гавана троє людей зазнали поранень унаслідок обвалення будинків, повідомляє газета tribuna de La Habana.
Сезон буревіїв у Атлантиці триватиме до 30 листопада, йдеться у повідомленні.
Як повідомлялося, південь Каліфорнії страждає від раптових паводків через тропічний шторм Гіларі, що проходить територією штату.
Під час шторму на півдні штату Каліфорнія стався землетрус магнітудою 5,1.
Фото: Tampa Bay Times via ZUMA Press Wire