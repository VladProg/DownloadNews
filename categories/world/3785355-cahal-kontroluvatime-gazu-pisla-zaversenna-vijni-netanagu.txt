Прем’єр-міністр Ізраїлю Беньямін Нетаньягу заявив, що Газа після закінчення війни залишатиметься під контролем Армії оборони Ізраїлю.

Про це повідомляє Times of Israel, передає Укрінформ.
«Сили ЦАХАЛ збережуть контроль над сектором (Гази – ред.), ми не віддамо його міжнародним силам», – заявив Нетаньягу на зустрічі з мерами прикордонних із Газою міст.
Нетаньягу запевнив, що влада надасть цим містам допомогу для компенсації збитків унаслідок нападу бойовиків ХАМАСу 7 жовтня.
Як повідомлялося, раніше старший радник прем’єр-міністра Ізраїлю Марк Регев заявив, що у післявоєнний план держави не входить «тривала окупація» Гази.
За його словами, країна зацікавлена у створенні нових рамок, згідно з якими жителі Гази зможуть «керувати собою» та де може бути міжнародна підтримка для реконструкції Гази.
Фото: Kobi Gideon/GPO