На другому за величиною острові архіпелагу Гаваї Мауї лютують лісові пожежі, які спровокували евакуацію місцевих жителів та відключення електроенергії.

Як передає Укрінформ, про це повідомляє BBC.
Місцеві ЗМІ повідомили про «апокаліптичні сцени» у місті Лахайна, частини якого були знищені або сильно пошкоджені вогнем.

Пожежа спричинила евакуацію, закриття доріг та шкіл, а також призвела до відключень електроенергії. Рятувальні роботи ускладнені уламками, йдеться у повідомленні.
Лісова пожежа у Лайхані є щонайменше одною з семи, що вирують на Гаваях.
У місті також були зруйновані десятки будинків і підприємств, повідомляє CBS News.
За даними берегової охорони США, 12 людей були врятовані після того, як вони пішли в океан, аби врятуватися від полум’я.
За даними офісу Національної метеорологічної служби Гонолулу, пожежа в Лайхані є однією із кількох на Гаваях, що були викликані сильним вітром урагану «Дора» та низькою вологістю. Місцеві чиновники заявили, що вітер ускладнив використання гвинтокрилів для гасіння пожеж.
За інформацією PowerOutage.us, станом на 09:00 за місцевим часом без електроенергії залишались близько 15 000 людей.
Увечері вівторка виконуючим обов’язки губернатора штату Гаваї Сильвією Люк було оголошено надзвичайну ситуацію.
Як повідомляв Укрінформ, пожежники у Португалії борються з лісовими пожежами, які охопили тисячі гектарів на тлі високих температур.
Фото: SENATOR TIM RICHARDS / FACEBOOK