Глава зовнішньополітичного відомства Великої Британії Джеймс Клеверлі заявив, що Росія не має загрожувати безпеці на Запорізькій атомній електростанції.

Про це очільник британського МЗС написав у Твіттері, передає Укрінформ.
«Росія не повинна ставити під загрозу безпеку Запорізької АЕС. МАГАТЕ має отримати повний доступ для інспектування станції та гарантування ядерної безпеки», – наголосив Клеверлі.
Як повідомляв Укрінформ, у п’ятницю, 7 липня, гендиректор МАГАТЕ Рафаель Маріано Гроссі заявив, що експерти організації оглянули кілька ділянок Запорізької АЕС, проте доступу до даху станції так і не отримали.
Раніше у Генштабі ЗСУ заявляли про можливу підготовку провокації на території ЗАЕС, окупованій російськими терористами з березня минулого року. За оперативною інформацією, 4 липня на покрівлі третього та четвертого енергоблоків ЗАЕС росіяни розмістили сторонні предмети, схожі на вибухові пристрої.
Фото: Вікіпедія