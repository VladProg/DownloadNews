Через подальше поширення лісових пожеж на іспанському острові Тенерифе, що входить до складу Канарських островів, місцева влада вирішила евакуювати загалом 26 тисяч людей з 11 міст.

Як передає Укрінформ, про це повідомляє агенція Reuters.
Тисячі людей були евакуйовані зі своїх будинків на іспанському острові Тенерифе сьогодні, оскільки лісова пожежа, що вирує на півночі острова, залишається неконтрольованою, але полум'я наразі оминає основні туристичні зони.
Вогонь досі не вдалося приборкати - станом на обід суботи він поширився на площу близько 5000 гектарів уздовж 50-кілометрового периметра.
"Служба екстреної допомоги Канарських островів повідомила, що до суботи вдень було евакуйовано понад 26 000 людей, за попередніми оцінками, це є різким збільшенням порівняно з 4500 у п’ятницю. Станом на зараз постраждали близько 11 міст", - йдеться у повідомленні.
За словами лідера регіону Фернандо Клавіхо, погіршення погодних умов – зростання температури та посилення вітру ускладнюють гасіння пожежі.
Як нагадується, іспанська влада віддала розпорядження евакуювати чотири села на острові Тенерифе через лісову пожежу, що вирує у національному парку навколо вулкана Тейде.
Раніше повідомлялося про 3200 гектарів палаючої території на острові, а також про 3800 евакуйованих мешканців. Фернандо Клавіхо назвав триваючу пожежу найскладнішою з тих, що виникали на Канарських островах впродовж останніх 40 років.
Фото: EPA/UPG