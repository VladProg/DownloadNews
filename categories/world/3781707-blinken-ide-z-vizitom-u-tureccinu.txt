Держсекретар США Ентоні Блінкен відвідає в неділю Туреччину для обговорення палестино-ізраїльського конфлікту.

Про це повідомляє Укрінформ з посиланням на TRT Haber.
“Держсекретар США Ентоні Блінкен перебуватиме в Анкарі в неділю, 5 листопада”, - повідомляє телеканал з посиланням на дипломатичні джерела.
Очікується, що Блінкен зустрінеться з міністром закордонних справ Туреччини Хаканом Фіданом.
Як повідомляв Укрінформ, 30 жовтня держсекретар США та міністр закордонних справ Туреччини телефоном обговорили останні події палестино-ізраїльського конфлікту та прогрес вступу Швеції в НАТО.
Фото: ЕРА