На півдні Мексики в ущелину впав автобус, унаслідок чого загинули щонайменше 29 людей і ще 19 були травмовані.

Про це повідомляє Reuters, передає Укрінформ.
Автобус, що прямував із Мехіко через південний штат Оахака, розбився у місті Магдалена Пенаско.
Міністр внутрішніх справ штату Хесус Ромеро повідомив, що водій, імовірно, не впорався з керуванням.
Як повідомляв Укрінформ, у травні 18 людей загинули і 33 зазнали поранень у результаті падіння автобуса зі скелі у західному штаті Наярит у Мексиці.
Фото: twitter