Група болгарських палеонтологів під час експедиції на заході країни виявила рештки різних тварин, які населяли цей регіон понад 83 мільйони років тому.

Як передає Укрінформ, про це повідомляє The Sofia Globe.
Серед найбільш вражаючих знахідок - два хребці великих рептилій, ймовірно, динозаврів, а також ще дві, поки що не ідентифіковані кістки.

Крім того, палеонтологи знайшли кілька великих фрагментів панцирів черепах, а також два частково збережених зуба – один від крокодила і один від хрящової риби.

Серед скам'янілостей безхребетних тварин виділяються кілька кліщів, один із яких є найбільшим серед знайдених у цьому місці.

Експедиція у районі поблизу Труна, що на заході Болгарії, триватиме до 11 серпня.
Як повідомляв Укрінформ, міжнародна група палеонтологів виявила на півдні Перу скам’янілі рештки кита, який є претендентом на звання найважчої тварини, яка коли-небудь існувала на Землі.
Фото: sofiaglobe.com