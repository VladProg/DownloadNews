На сході Туреччини, де в лютому відбулися руйнівні землетруси, зафіксовані нові підземні поштовхи силою 5,2 та 4,7 за шкалою Ріхтера.

Про це повідомляє Директорат із запобігання наслідкам стихійних лих Туреччини (AFAD), передає Укрінформ.
Землетрус магнітудою 5,2 стався в районі Батталгазі у провінції Малатія о 17:46. Його епіцентр був на глибині 6,99 кілометра.
Після цього стався ще один землетрус, магнітудою 4,7, з епіцентром у тому ж районі.
Місцева влада зазначає, що інформація про руйнування та жертви не надходила.
Як повідомляв Укрінформ, внаслідок лютневих землетрусів у Туреччині загинуло понад 50,7 тис. людей, у Сирії – майже 8,5 тис.