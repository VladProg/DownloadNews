В інформаційному просторі Болгарії вживають заходів для зменшення впливу російської пропаганди.

Про це під час брифінгу в Одесі повідомив міністр оборони Болгарії Тодор Тагарев, передає Укрінформ.
Міністр зазначив що в Болгарії наразі немає розвиненого концепту боротьби з пропагандою РФ, що є проблемою.
«Ми розбудовуємо наші спроможності зі стратегічної комунікації і працюємо з нашими союзниками для того, щоб мінімалізувати вплив російської пропаганди, яка, на жаль, досить потужно працює у нашій державі», - заявив Тагарев.
Міністр оборони Болгарії додав, що в країні іде робота проти дезінформації, але це потребує об’єднання зусиль уряду й суспільства.
Як повідомляв Укрінформ, фінська поліція безпеки Supo назвала повідомлення російських ЗМІ про нібито «переслідування та вербування» в країні громадян Росії іноземними агентами спробою інформаційного впливу.