Національне пошуково-рятувальне агентство Індонезії повідомило, що поблизу острова Сулавесі затонув пором. Наразі відомо про 15 загиблих і 19 зниклих безвісти пасажирів.

Як передає Укрінформ, про це повідомляє Reuters.
На судні перебували 40 пасажирів, 19 з яких вважаються зниклими безвісти, 15 загинули і шестеро вижили, повідомили в агентстві.
Причина затоплення порому, що сталося близько опівночі за місцевим часом, наразі невідома.
Судно переправляло людей через затоку на острові Муна, приблизно за 200 кілометрів на південь від столиці Південно-Східного Сулавесі – Кендарі.
«Пороми є звичайним видом транспорту в Індонезії, архіпелазі з понад 17 000 островів, і аварії є поширеними, оскільки слабкі без пекові стандарти часто дозволяють перевантажувати судна без належного рятувального обладнання»,– йдеться у публікації.
Як повідомляв Укрінформ, унаслідок корабельної катастрофи поблизу північного узбережжя Марокко загинули шестеро мігрантів.
Фото: Antara Foto