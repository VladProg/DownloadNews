Кількість загиблих палестинців в результаті ударів по сектору Газа зросла до 7 703 осіб, повідомило в суботу підконтрольне ХАМАСу Міністерство охорони здоров'я.

Про це повідомляє Anadolu, передає Укрінформ.
Серед загиблих - 3 595 дітей, йдеться в заяві міністерства. Також міністерство стверджує, що з початку обстрілів поранення отримали 19 734 громадянина.
У п'ятницю ізраїльська армія розширила свої повітряні і наземні атаки на сектор Гази. Міжнародні гуманітарні організації заявили, що втратили зв'язок з персоналом у Газі, коли внаслідок ізраїльських бомбардувань у Газі зник інтернет і зв'язок.
Як повідомляв Укрінформ, Єврорада засудила ХАМАС і водночас заявила, що наполягає на гуманітарній допомозі для Палестини.
Вчора в Ізраїлі місто Тель-Авів зазнало нової ракетної атаки з боку ХАМАСу, під час якої одна з ракет влучила у багатоповерховий будинок, є поранені.
Фото: АА