Посол Великої Британії в Україні Мартін Гарріс висловив співчуття всім, хто втратив близьких під час варварського обстрілу Росією села Гроза на Харківщині, і заявив, що "ми повинні перемогти це зло".

Про це дипломат написав у соцмережі Х, передає Укрінформ.
"З жахом дізнався новини про варварський обстріл Росією села Гроза та загибель десятків мирних жителів. Мої щирі співчуття всім, хто втратив своїх близьких. Ми повинні перемогти це зло", - зазначив Гарріс.
Як повідомлялося, 5 жовтня росіяни обстріляли цивільний об’єкт у селі Гроза Куп’янського району, попередньо відомо про 51 загиблого.
Фото: Харківська обласна прокуратура