У російській столиці біля станції метро «саларьєво» встановили ще одну систему протиповітряної оборони.

Про це передає видання «Сирена», повідомляє Укрінформ.
Згідно з повідомленням, система ППО розміщена біля кінцевої зупинки автобусів поблизу станції метро. Як давно там з’явився комплекс – невідомо.

У січні стало відомо, що російська влада встановила комплекси «Панцир-С1» біля міноборони, аеродрому остафьєво, резиденції президента путіна в ново-огарьові та на валдаї, а також на офісній будівлі в одному з районів москви. 22 лютого «Панцир-С1» помітили на воробйових горах навпроти стадіону «лужники», де мав виступити путін.
Видання «Сирена» пише про щонайменше сім майданчиків з ППО.
Раніше вже висловлювалися припущення, що посилення ППО російської столиці може бути пов'язане з атаками по військових об'єктах на території рф, на військові аеродроми в рязанській та саратовській областях.
Система ППО «Панцир С-1» призначена для захисту від безпілотників.