Держсекретар США Ентоні Блінкен обговорив розвиток ситуації в Росії з главами МЗС Канади, Франції, Німеччини, Італії, Японії, Сполученого Королівства, а також верховним представником ЄС із закордонних справ і політики безпеки.

Про це повідомляє Держдепартамент США у суботу, передає Укрінформ.
Зазначається, що сторони «обговорили поточну ситуацію в Росії».
Глава Держдепартаменту підкреслив, що «підтримка України Сполученими Штатами не зміниться». Крім того, США «продовжать тісно співпрацювати з членами Альянсу та партнерами».
Як повідомлялося, ватажок ПВК «Вагнер» Євген Пригожин 23 червня оголосив демарш проти російського військового керівництва, зокрема проти міністра оборони РФ Сергія Шойгу.
Підрозділи ПВК «Вагнер» захопили штаб російських військ у Ростові-на-Дону і рухаються у напрямку Москви.