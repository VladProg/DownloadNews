Словацька опозиційна партія Smer-SD на чолі з колишнім прем'єр-міністром Робертом Фіцо вперше не лідирує в опитуванні напередодні виборів, що відбудуться 30 вересня.

Як передає Укрінформ, про це повідомляє The Guardian.
Опубліковане сьогодні опитування показує, що партія "Прогресивна Словаччина" здобула дуже невелику перевагу над партією Smer-SD Роберта Фіцо.
Згідно з даними нового опитування, "Прогресивна Словаччина" має підтримку 18% виборців, а Smer-SD — 17,7%.
Опитування проводила агенція АКО з 20 по 26 вересня для телеканалу JOJ 24.
Як повідомляв Укрінформ, колишній словацький прем’єр-міністр, лідер опозиції Роберт Фіцо, чия партія претендує на перемогу на позачергових парламентських виборах у Словаччині цього місяця, планує скасувати військову підтримку України.
Фіцо раніше виступав проти військової допомоги Україні та закликав до дипломатичного вирішення війни, яку веде Москва з кінця лютого 2022 року.