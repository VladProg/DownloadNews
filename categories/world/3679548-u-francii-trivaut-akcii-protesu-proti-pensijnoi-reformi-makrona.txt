У Франції триває загальнонаціональний страйк проти запланованої пенсійної реформи, що призвело до порушення руху поїздів, закриття шкіл та припинення постачання пального.

Про це передає Укрінформ з посиланням на Reuters.

За даними Міністерства внутрішніх справ, на демонстрації по всій країні у вівторок вийшло близько 1,28 млн осіб.
Поліція застосувала сльозогінний газ у Парижі, у кількох містах відбулися невеликі сутички протестувальників з правоохоронцями.
Водночас президент Франції Еммануель Макрон сподівається, що парламент до квітня ухвалить його план підвищення пенсійного віку на два роки – до 64 років.
Французькі профспілки заявили, що планують безперервні страйки, які можуть тривати кілька днів, принаймні в деяких секторах, у тому числі на нафтопереробних заводах компанії TotalEnergies.

Передбачається, що в середу потяги та паризький метрополітен працюватимуть з перебоями.
Фото: EPA-EFE