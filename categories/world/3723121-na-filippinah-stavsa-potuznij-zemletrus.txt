Сильний землетрус сьогодні стався у Філіппінах, епіцентр був розташований на південний захід від столиці країни Маніли, наразі не було повідомлень про серйозні руйнування або жертви.

Як передає Укрінформ, про це повідомляє AP.
За даними Геологічної служби США, землетрус магнітудою 6,2 стався поблизу міста Хукай приблизно на глибині 120 кілометрів під поверхнею.
Хукай знаходиться приблизно за 140 кілометрів від столиці країни Маніли.
Філіппінська національна служба зі зменшення ризиків стихійних лих та управління ними заявила, що поки не надходило повідомлень про серйозні збитки чи травми, але оцінка події триває.
На Філіппінах регулярно відбуваються землетруси та виверження вулканів через те, що країна розташована на тихоокеанському «вогняному кільці» — дузі сейсмічних розломів навколо океану.
Вулкан Майон, найактивніший на Філіппінах, наразі вивергається, що змусило близько 18 000 людей залишити свої оселі в північно-східній провінції Албай.
Як повідомлялося, близько 13 тисяч людей були евакуйовані на північному сході Філіппін через виверження вулкана Майон.