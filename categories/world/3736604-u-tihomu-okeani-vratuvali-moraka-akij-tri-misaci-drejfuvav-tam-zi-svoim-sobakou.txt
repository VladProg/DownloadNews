Австралійський моряк і його собака були врятовані після того, як вони близько трьох місяців проблукали в Тихому океані.

Як передає Укрінформ, про це повідомляє SkyNews.
Житель Сіднея Тім Шеддок і його собака Белла вирушили з Ла-Паза в Мексиці до Французької Полінезії в квітні. Проте вже через декілька тижнів їхній човен був пошкоджений під час шторму.
Електроніка та зв’язок човна були відключені, залишивши відчайдушну пару безпорадною.
Нарешті цього тижня Шеддока та його собаку помітив гелікоптер, що супроводжував траулер для вилову тунця.
Зазначається, що Шеддок і Белла, які пробули в Тихому океані близько трьох місяців, змогли вижити в океані завдяки сирій рибі та дощовій воді.
Наразі траулер перевозить моряка з собакою через Тихий океан назад до Мексики, де вони отримають подальшу медичну допомогу.
Як повідомляв Укрінформ, четверо дітей з корінної громади Колумбії були знайдені живими на півдні країни більш як за два тижні після того, як літак, в якому вони летіли, розбився в густих джунглях.