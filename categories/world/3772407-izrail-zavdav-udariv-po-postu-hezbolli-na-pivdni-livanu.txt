У вівторок увечері бойовий гелікоптер Ізраїлю завдав удару по посту угруповання Хезболла на півдні Лівану. Це сталося після удару по ізраїльській бронетехніці неподалік від ізраїльського міста Авівім.

Як передає Укрінформ, про це повідомляє The Times of Israel.
"Армія оборони Ізраїлю повідомила, що бойовий гелікоптер завдав удару по ще одному посту Хезболли на півдні Лівану після того, як протитанкова керована ракета була випущена по бронетехніці поблизу міста Авівім на півночі країни", - йдеться у повідомленні.
Як зазначається, внаслідок обстрілу з ПТРК ніхто не постраждав.
Як повідомлялося, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики вторглися в країну, одночасно завдаючи масованого ракетного удару.
Ізраїль офіційно оголосив стан війни.
За даними посольства Ізраїлю в США, кількість загиблих унаслідок нападу ХАМАСу на Ізраїль майже сягнуло тисячі. Серед загиблих – двоє громадянок України.
США, ЄС, Україна та низка інших держав засудили атаки по Ізраїлю.

Фото ілюстративне: palo.g