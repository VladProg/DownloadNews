На острові Ява в Індонезії у неділю, 1 жовтня, почалося виверження найвищого у країні вулкана Семеру.

Стовп попелу піднявся на висоту 1,5 км, передає Укрінформ із посиланням на detikNews.
Зазначається, що виверження розпочалося о 6:33 ранку за місцевим часом. У районі вулкана діє третій рівень небезпеки.
Влада закликала громадськість не рухатися в південно-східному секторі в районі річки Бесук Кобокан на відстані 13 км від вершини.
Попри активізацію вулкана, так званого випадання "попелястого дощу" не відбулося. Також фахівці не фіксували виверження лави.