Агентство транспорту та зв'язку Фінляндії Traficom у суботу зазнало DoS-атаки, за якою стоять російські хакери.

Про це повідомляє Yle, передає Укрінформ.
За даними агентства, фахівцям вдалося швидко впоратися з наслідками кібератаки, тому сервіси Traficom стали знову доступні близько полудня.
Відповідальність за атаку взяло на себе російське хакерське угруповання NoName 057(16).
Як повідомляв Укрінформ, 18 вересня сайт Traficom зазнав аналогічної кібератаки, а до цього сервіс був недоступний на початку вересня.