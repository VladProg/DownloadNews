Президент Туреччини сьогодні, у вівторок, 5 вересня збирає засідання уряду для обговорення результатів та оцінки візиту в Росію.

Про це повідомляє Укрінформ із посиланням на TRT Haber.
«Президент Реджеп Тайїп Ердоган головуватиме на засіданні кабінету міністрів після візиту до Росії. На зустрічі, яка відбудеться сьогодні в Бештепе (президентський палац в Анкарі - ред.), зустріч у Сочі буде оцінена в усіх її аспектах”, - повідомляє телеканал.
Вказується, що у порядку денному засідання - останні події російсько-української війни, угода про "зерновий коридор", рішення щодо двосторонніх турецько-російських відносин та інші питання.
Як повідомляв Укрінформ, учора в Сочі відбулася зустріч президентів Туреччини та Росії, головною темою якої було відновлення дії Чорноморської зернової ініціативи. Згоди по цьому питанню досягнуто не було.
Фото: GETTY IMAGES