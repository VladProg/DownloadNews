Прокуратура Мілана повідомила, що двоє чоловіків були затримані у вівторок в Мілані під час антитерористичної операції.

Як передає Укрінформ, про це повідомляє ANSA.
Єгиптянина та італійця єгипетського походження звинувачують у пропаганді та фінансуванні тероризму та підбурюванні до вчинення злочину терористичного характеру.
Прокурор Мілану Марчелло Віола заявив, що підозрювані були «надзвичайно активними» у здійсненні цифрової пропаганди та спробах залучити якомога більшу кількість людей до ІДІЛ. Він додав, що затримані, нібито, присягнули у «приналежності та вірності» ісламістському терористичному угрупованню.
Окрім цього, чоловіків звинувачують у фінансуванні так званої «Ісламської держави», йдеться у матеріалі.
Як повідомляв Укрінформ, 19 вересня Управління державного захисту та розвідки (DSN) Австрії затримало 17-річного ісламіста за підозрою у намірах вчинити теракт у Відні.
Фото: ANSA