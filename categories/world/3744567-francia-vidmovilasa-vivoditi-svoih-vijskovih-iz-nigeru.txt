Франція відкинула пропозицію хунти Нігеру розірвати двосторонні військові угоди, заявивши, що тільки «легітимне» керівництво західноафриканської країни має на це право

Про це передає Укрінформ із посиланням на France 24.
Нігер має особливу стратегічну цінність як для США, так і для Франції, оскільки обидві держави мають значну військову присутність у цій західноафриканській країні. Понад тисяча військовослужбовців з кожної країни базується в Нігері, щоб допомогти боротися зі сплеском джихадистських нападів у регіоні.
«Адміністрація президента США Джо Байдена розглядає цю країну як свій найкращий антитерористичний форпост у нестабільному Сахельському регіоні. Франція відмовилася виводити своїх військових, заявивши, що тільки «легітимна» влада має право просити про це», - зазначають журналісти.
Видання додає, що ведення військ із Нігеру загрожує не лише сплеском джихадистських угруповань, але й посиленням впливу російської групи найманців «Вагнер», яка присутня в кількох країнах Сахельського регіону, зокрема Малі, Чад та Буркіна-Фасо.
Затягнувши Нігер у свою орбіту, Москва може взяти під контроль понад 60% виробництва ядерного палива у світі.
Нагадаємо: Нігер має особливу стратегічну цінність як для США, так і для Франції, оскільки обидві держави мають значну військову присутність у цій західноафриканській країні. Понад тисяча військовослужбовців з кожної країни базується в Нігері, щоб допомогти боротися зі сплеском джихадистських нападів у регіоні.