Регіональне агентство з охорони навколишнього середовища Ломбардії заявило, що середа, 23 серпня, стала найспекотнішим днем у Мілані за 260 років.

Про це повідомляє ANSA, передає Укрінформ.
Зазначається, що середня температура у місті протягом дня становила 33 градуси за Цельсієм, що на 0,2 градуса вище від попереднього найвищого показника у 32,8 градуса, зафіксованого 11 серпня 2003 року.
Запис даних про температуру ведеться на станції Брера у Мілані з 1763 року.
У середу в Мілані оголосили червоний рівень небезпеки через спеку.
Як повідомлялося, у Франції оголосили «червоне попередження» для чотирьох південних регіонів на тлі спеки.
Фото: ANSA