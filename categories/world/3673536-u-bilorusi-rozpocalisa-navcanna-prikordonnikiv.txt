У білорусі стартували двотижневі навчання прикордонників, під час яких вони боротимуться з «партизанами» та «диверсантами».

Про це повідомляє Укрінформ із посиланням на Єврорадіо.
Як повідомляє пресслужба держприкордонкомітету білорусі, проводиться «перевірка готовності до більш частого проведення практичних дій з розгортання та функціонування пунктів контролю поза місцями постійної дислокації».
Відповідно до задуму навчань, для прикордонників «створено складну, динамічну обстановку, яка дозволяє максимально відпрацювати злагодженість дій підрозділів».
Як повідомляв Укрінформ, навчання збройних сил рб/рф у білорусі продовжили щонайменше до 27 лютого. Вони безперервно тривають з 29 квітня 2022 року. Загальна кількість продовжень становить 43 тижні.
Фото: Телеграм Еўрарадыё