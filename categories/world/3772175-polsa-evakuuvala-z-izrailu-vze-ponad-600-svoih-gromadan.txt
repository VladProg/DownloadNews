Уряд Польщі станом на сьогодні евакуював з Ізраїлю 661 особу.

Про це заявив в ефірі TVP1 речник уряду Польщі Пьотр Мюллер, передає Укрінформ з посиланням на Польське радіо.
“Вже евакуйовано 515 осіб, ще 146 перебуває на шляху до Польщі, тобто 661 особа вже перебуває за межами Ізраїлю. Акція триває”, - заявив Мюллер.
Він зазначив, що вона триватиме доти, доки в цьому буде потреба.
Як відомо, напередодні глава МЗС Польщі Збігнєв Рау повідомив, що близько 1 тис. громадян РП хоче евакуюватися з Ізраїлю. Акція відбувається послідовно: спочатку польські військово-транспортні літаки перевозять людей до аеропорту в місті Ханія на острові Крит, а звідти їх забирають до Польщі.
За даними МЗС РП, в результаті нападу ХАМАС на Ізраїль жоден з громадян Польщі не постраждав.
Як повідомляв Укрінформ, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися на територію країни, одночасно завдаючи масованого ракетного удару.
Внаслідок атак ХАМАС в Ізраїлі загинули понад 900 людей. Серед загиблих - дві громадянки України.
Ізраїль офіційно оголосив стан війни, уперше з часів війни Судного дня 1973 року.
Фото: Mat. pras. MON