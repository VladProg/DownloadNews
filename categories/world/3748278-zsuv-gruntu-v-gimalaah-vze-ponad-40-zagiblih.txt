Кількість загиблих унаслідок зсуву ґрунту в індійських Гімалаях зросла до 41.

Про це повідомляє Reuters, передає Укрінформ.
Зазначається, що 13 людей досі вважаються зниклими безвісти.
У штатах Хімачал-Прадеш та Уттаракханд внаслідок злив вийшли із берегів річки, пошкодивши дороги та інфраструктуру. У деяких частинах цих штатів випало 273 та 419 мм опадів за останню добу.
В Уттаракханді через зсуви довелося до вівторка закрити паломницький маршрут Чар-Дхам.
Індійський метеорологічний департамент у понеділок оголосив червоний рівень небезпеки для обох штатів, заявивши, що інтенсивність опадів має зменшитись у вівторок.
Як повідомлялося, в індійських Гімалаях зливи спричинили зсуви ґрунту. Раніше стало відомо про 18 загиблих.
Фото: Twitter/@ITBP_official