У Туреччині померла жінка, яку після катастрофічного землетрусу. в Кахраманмараші врятували з-під завалів через 111 годин.

Про це повідомляє Укрінформ із посиланням на CNN Turk.
“46-річну Айшегюль Туркмен, яку через 111 годин витягли з-під завалів 7-поверхової будівлі, зруйнованої землетрусом у Кахраманмараші, програла 47-денну битву за життя в лікарні Кайсері”, - повідомляє телеканал.
Чоловік та троє дітей Айшегюль загинули під завалами. Після порятунку вона 47 днів перебувала у відділенні інтенсивної терапії.
Небіж загиблої розповів, що жінку вдалося врятувати родичам, які самотужки розбирали завали будівлі, де мешкала сім'я. Сам він утратив вісьмох найближчих родичів та загалом 50 рідних.
Як повідомляв Укрінформ, у кількох провінціях на сході Туреччини вперше після руйнівних землетрусів 6 лютого, відкрилися школи.
Фото: cnnturk.com