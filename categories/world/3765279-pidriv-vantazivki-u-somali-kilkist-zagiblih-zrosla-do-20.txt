Кількість загиблих унаслідок вибуху вантажного автомобіля у місті Беледуейн у центральній частині Сомалі зросла до 20 осіб.

Про це повідомляє Сіньхуа, передає Укрінформ.
«Втрати значні, і ми доправляємо постраждалих до місцевих лікарень», – сказав комісар округу Беледуейн Омар Аласоу.
За його словами, вибух, який стався біля базару та двох автозаправних станцій, спричинив масштабні руйнування. На місці працюють силовики та бригади медиків, які надають допомогу постраждалим.
Зазначається, що кілька поранених перебувають у критичному стані, тож кількість жертв може зрости.
Як повідомлялося, у суботу на контрольно-пропускному пункті в місті Беледуейн у центральній частині Сомалі вибухнула замінована вантажівка. Спочатку повідомлялося про десятьох загиблих.
Фото: MP/PR