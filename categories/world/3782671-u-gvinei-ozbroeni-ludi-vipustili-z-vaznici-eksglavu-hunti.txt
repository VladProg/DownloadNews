У Гвінеї ексглава хунти Гвінеї Мусса Дадіс Камара був визволений з в'язниці озброєними людьми.

Як передає Укрінформ, про це повідомляє BBC з посиланням на міністра юстиції країни.
Рано вранці у суботу озброєна група штурмувала в'язницю в столиці країни місті Конакрі, звільнивши капітана Камара та трьох інших в'язнів. Один з них вже знайшли.
Втікачів звинувачують у загибелі понад 150 людей під час акції протесту 2009 року.
Пізніше міністр юстиції Гвінеї Чарльз Альфонс Райт оголосив про втечу по місцевому радіо.
"Ми їх знайдемо. І винні нестимуть відповідальність", - сказав він.
Зазначається, що постріли лунали в Конакрі ще до світанку. Центр міста був перегороджений, на вулицях також була помічена військова техніка.
Серед тих, хто втік, був полковник Клод Піві, колишній міністр уряду, якого також звинувачують у причетності до вбивства людей на стадіоні Конакрі 28 вересня 2009 року.
Тоді, щонайменше 157 людей загинули під час нападу військ на людей, які протестували проти правління військового режиму.
Капітан Камара захопив владу у Гвінеї у 2008 році, коли помер президент Лансана Конте.
Як повідомляв Укрінформ, у найбільшій в'язниці Парагваю ув'язнені захопили у заручники 11 охоронців та підпалили приміщення у переповненій в'язниці Такумбу на околиці столиці.
Фото: Olivier Asselin for the New York Times/REA