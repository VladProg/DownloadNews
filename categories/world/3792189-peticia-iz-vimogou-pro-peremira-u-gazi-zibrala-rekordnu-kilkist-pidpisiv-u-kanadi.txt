Електронна петиція, яка закликає Джастіна Трюдо негайно вимагати повного припинення вогню у секторі Гази, набрала рекордну для Канади кількість підписів.

Як повідомляє Укрінформ, текст петиції розміщено на сайті Палати громад парламенту Канади.
Протягом місяця свої підписи під цією онлайн петицією поставили 286 719 канадців, що є рекордною кількістю з часу створення системи е-петицій в 2015 році.
“Канада вимагає негайного припинення вогню у конфлікті й просить, аби Ізраїль скасував блокаду сектору Гази та дозволив створити гуманітарні коридори”, - йдеться у тексті петиції, адресованій прем’єр-міністру Канади.
Оскільки петиція зібрала необхідну кількість підписів, її автор - депутат від Нової демократичної партії Александер Боулеріс - може офіційно винести її на розгляд парламенту, після чого уряд матиме 45 днів на підготовку відповіді.
Зауважимо, що Джастін Трюдо раніше висловлював підтримку оголошенню гуманітарних пауз у війні між Ізраїлем та ХАМАСом, але ніколи не закликав до тривалого припинення вогню.
Нагадаємо: у суботу в Оттаві відбувся багатотисячний пропалестинський марш, учасники якого вимагали домагатися припинення війну в секторі Гази.
Фото: АА