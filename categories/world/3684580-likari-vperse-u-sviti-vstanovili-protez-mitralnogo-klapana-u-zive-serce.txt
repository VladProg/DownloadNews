Лікарі туринського госпіталю Molinette заявили, що успішно закріпили новий транскатетерний протез мітрального клапана в серце пацієнта, яке билося під час операції.

Як передає Укрінформ, про це повідомляє ANSA.

Операція такого типу стала першою у світі.
Зазначається, що пацієнткою була 62-річна жінка з мітральною недостатністю. У неї були численні фактори ризику, через які імплантувати клапан традиційним методом із залученням екстракорпорального кровообігу було занадто небезпечно.
Під час проведення операції лікарі змогли встановити протез мітрального клапана у серце, що б'ється.
Сам протез серцевого клапана під назвою Epygon був розроблений французькими та італійськими дослідниками.
Як повідомляв Укрінформ, у 2022 році українські лікарі провели 384 трансплантації органів, що на 20% більше, ніж за попередній рік.