Двоє людей загинули і ще 28 зазнали поранень у результаті масової стрілянини на вечірці в місті Балтімор, штат Меріленд.

Як передає Укрінформ, про це повідомляє CNN.
Дев’ятьох людей доставили до місцевих лікарень, троє постраждалих перебувають у важкому стані.
Комісар поліції Балтімора Річард Ворлі повідомив, що до поліції надійшло кілька дзвінків після 00:30 за місцевим часом. Після прибуття правоохоронних органів на місце події було виявлено тіло однієї загиблої жінки та дев’ятьох осіб, які зазнали вогнепальних поранень.
За словами Ворлі, наразі немає інформації щодо підозрюваних чи мотивів злочину, проте на місці працюють слідчі.
Мер міста Брендон Скотт відреагував на трагічний інцидент, назвавши вчинок стрільця «безрозсудним» та «боягузливим». За його словами, ця подія має привернути увагу до наслідків та необхідності боротьби з надмірним розповсюдженням нелегальної зброї у Балтіморі.
Як повідомляв Укрінформ, 25 червня двоє людей загинули та 15 постраждали під час бійки з подальшою стріляниною, яка виникла на вуличній вечірці в місті Сагіно, штат Мічиган.
Фото: Baltimore Police