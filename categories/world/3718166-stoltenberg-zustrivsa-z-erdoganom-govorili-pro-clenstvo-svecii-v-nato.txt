Сьогодні в Стамбулі відбулася зустріч Генерального секретаря НАТО Єнса Столтенберга та Президента Туреччини Реджепа Тайїпа Ердогана. Одним із порушених питань стала перспектива набуття Швецією членства в НАТО.

Про це повідомляє Укрінформ із посиланням на TRT Haber.
“Зустріч, яка була закрита для преси, відбулася в офісі в палаці Долмабахче, тривала приблизно одну годину. Відомо, що в її ході, окрім розвитку подій у регіоні, порушувалося питання членства Швеції в НАТО”, - повідомляє телеканал.
На зустрічі були присутні міністр закордонних справ Туреччини Хакан Фідан, міністр національної оборони Яшар Гюлер, речник президента Ібрагім Калін та представники НАТО.
Як повідомляв Укрінформ, раніше Столтенберг висловив сподівання, що союзники по НАТО продемонструють рішучу підтримку якнайшвидшому повноправному членству Швеції в Альянсі.
Фото: АА