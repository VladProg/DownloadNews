Комплекс Сенату США на Капітолійському пагорбі американської столиці в середу був заблокований правоохоронцями для входу й виходу, крім того, була проведена часткова евакуація з його будівель через повідомлення про активну стрілянину.

Про це йдеться в серії твітер-сповіщень на офіційній сторінці поліції Капітолія, передає Укрінформ.
«Якщо ви перебуваєте всередині будівель Сенату, усі мають сховатися на місці – через повідомлення про можливу активну стрілянину», - зазначається в одному з повідомлень.

If you are inside the Senate Buildings, everyone inside should be sheltering in place as the report was for a possible active shooter. It should be noted that we do not have any confirmed reports of gunshots.
— The U.S. Capitol Police (@CapitolPolice) August 2, 2023

При цьому зауважується, що правоохоронці обшукують територію, в тому числі офісні приміщення Сенату після надходження телефонного дзвінка в службу 911. В деяких будівлях проведена часткова евакуація.
Водночас, не виключається, що дзвінок міг бути фіктивним.
«Будь ласка, тримайтеся подалі від цього району, оскільки ми досі проводимо слідчі дії»,- зазначається в іншому повідомленні.

Our officers are searching in and around the Senate Office Buildings in response to a concerning 911 call. Please stay away from the area as we are still investigating. We will continue to communicate with the public here. pic.twitter.com/vqCY0I7u8m
— The U.S. Capitol Police (@CapitolPolice) August 2, 2023

Як повідомлялося, Сенат США наразі перебуває на канікулах, тому не очікується, що законодавці перебувають у середу у своїх офісах. Раніше поліція Капітолія зазначала, що впродовж останніх місяців проводяться навчання щодо реагування на інциденти в районі, де розміщений Конгрес Сполучених Штатів.