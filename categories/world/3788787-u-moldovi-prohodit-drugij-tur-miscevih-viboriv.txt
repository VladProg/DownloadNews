У 273 населених пунктах Молдови у неділю, 19 листопада, проходить другий тур місцевих виборів.

Про це повідомляє NewsMaker, передає Укрінформ.
Виборчі дільниці відкрилися о 7:00 та працюватимуть до 21:00. За даними Центральної виборчої комісії (ЦВК), у день місцевих виборів у Молдові відкрили 609 дільниць для голосування.
Для того, щоб вибори визнали дійсними, необхідно, щоб у них взяли участь не менше 20% від кількості виборців, включених до виборчих списків. Переможцем визнають кандидата, який отримав найбільшу кількість голосів.
Однією з головних інтриг другого туру місцевих виборів є вибори мера Бельц. Мешканці «північної столиці» обиратимуть між висуванцем «Нашої партії» Олександром Петковим та соціалістом Максимом Морошаном. За підсумками першого туру Петков посів перше місце з 22,7% голосів, а Морошан - третє з 19,7% голосів. На другому місці була незалежний кандидат Аріна Коршикова (21,52%), яку підтримав молдовський проросійський олігарх-втікач Ілан Шор, який перебуває в розшуку. Але Коршикова зняли з виборів, що дозволило Морошану вийти у фінал.
Як повідомляв Укрінформ, перший тур місцевих виборів у Молдові пройшов 5 листопада. Спікер парламенту Молдови Ігор Гросу заявив, що місцеві вибори у країні пройшли в умовах "безпрецедентного втручання Росії у внутрішні справи Молдови за допомогою брудних грошей та пропаганди".
Фото: NewsMaker