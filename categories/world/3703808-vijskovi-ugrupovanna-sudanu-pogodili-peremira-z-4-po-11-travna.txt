Воюючі військові угруповання Судану у вівторок погодилися на принципове семиденне припинення вогню з 4 по 11 травня.

Як передає Укрінформ, про це повідомляє Reuters.
Влада Південного Судану заявила, що перемир'я, почнеться з четверга, оскільки нові повітряні удари і стрілянина в районі Хартума порушили останнє короткострокове припинення вогню.
У заяві Міністерства закордонних справ Південного Судану, яке запропонувало свою посередницьку роль у конфлікті, йдеться про те, що його президент Сальва Кіїр підкреслив важливість більш тривалого перемир'я і призначення посланців на мирні переговори, на що погодилися обидві сторони.
Зазначається, що довіра до даної угоди між головнокомандувачем суданської армії генералом Абдель Фаттахом аль-Бурханом і лідером воєнізованих сил швидкої підтримки (RSF) генералом Мохамедом Хамданом Дагало була сумнівною, зважаючи на масові порушення, які підривали попередні домовленості, що тривали від 24 до 72 годин.
В свою чергу, президент Єгипту Абдель-Фаттах Ас-Сісі заявив, що Каїр надасть підтримку діалогу в Судані між ворогуючими фракціями, але при цьому "буде обережним, щоб не втручатися в їхні внутрішні справи".
Як повідомляв Укрінформ, Організація Об'єднаних Націй попередила, що 800 000 людей можуть залишити Судан.
Фото: АА