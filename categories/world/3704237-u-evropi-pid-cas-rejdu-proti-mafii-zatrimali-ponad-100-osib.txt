У багатьох європейських країнах у середу вранці поліція здійснила рейди в межах розслідування справи проти італійського мафіозного угруповання «Ндрангета».

Про це повідомляє CNN, передає Укрінформ.
«Сьогодні вранці в кількох країнах відбулася масштабна операція. Це стосується справи, відкритої Федеральною прокуратурою Бельгії у співпраці з прокуратурою Лімбурга (німецька провінція − ред.), Федеральною судовою поліцією, Євроюстом, Європолом та різними країнами, зокрема Італією”, – йдеться в заяві прокуратури Бельгії.
Зокрема, італійська влада заарештувала 108 осіб за звинуваченнями в участі у «мафіозному об'єднанні» у межах чотиристороннього розслідування.
Окрім того, рейди були проведені у Німеччині, Бельгії, Франції, Португалії, Румунії та Іспанії.
У спільному релізі прокурори німецьких міст заявили, що “сили з Баварії, Північного Рейну-Вестфалії, Рейнланд-Пфальцу та Саару” були залучені до “широкомасштабної операції”, що відбувалася по всій Європі.
У Бельгії в межах операції було здійснено понад 20 рейдів.
Ндрангета, що базується в регіоні Калабрія на півдні Італії, вважається найпотужнішим мафіозним угрупованням у країні.
Як повідомлялося, італійські правоохоронці 9 березня затримали 49 осіб у межах спеціальної операції проти клану калабрійської мафії «Ндрангета».
Фото: DW