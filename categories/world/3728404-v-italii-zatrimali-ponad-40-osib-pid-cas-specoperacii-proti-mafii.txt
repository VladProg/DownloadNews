В Італії офіцери спеціального відділу карабінерів (ROS) у вівторок, 27 червня, затримали 43 особи, які пов’язані з калабрійською мафію «Ндрангета».

Як передає Укрінформ, про це повідомляє ANSA.
Правоохоронці підозрюють затриманих у вчиненні різних злочинів, включаючи членство в злочинному мафіозному угрупованні, шахрайстві, вимаганні, вбивстві.
Джерела в судах зазначили, що серед затриманих є також місцеві політики, яким інкримінують quid pro quo («послуга за послугу») з мафією на виборах.
«Ндрангета» — велике італійське організоване злочинне угруповання, яке базується в Калабрії. Хоча «Ндрангета» не така відома, як сицилійська “Коза Ностра” і неаполітанська “Каморра”, вона є однією з найвпливовіших злочинних організацій у світі.
Як повідомляв Укрінформ, у березні італійські правоохоронці затримали 49 осіб у межах спеціальної операції проти клану калабрійської мафії «Ндрангета».