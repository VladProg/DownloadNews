США доправили ескадрилью винищувачів F-16 на Близький Схід для посилення військової присутності в регіоні, на тлі ескалації конфлікту Ізраїлю з ХАМАСом.

Як передає Укрінформ, про це повідомляє Центральне командування США у мережі X.
"Експедиційна ескадрилья винищувачів F-16 прибула до зони Центрального командування з метою посилення присутності США задля стримування подальшої агресії", - йдеться у повідомленні.
Уранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.


The 119th Expeditionary Fighter Squadron F-16 Fighting Falcon aircraft have arrived in the U.S. Central Command area of responsibility to bolster U.S. posture to deter further aggression @USAFCENT pic.twitter.com/BaVakOd3uB
— U.S. Central Command (@CENTCOM) October 24, 2023

14 жовтня голова уряду Ізраїлю Беньямін Нетаньягу заявив про наближення «нового етапу» війни проти угруповання ХАМАС.
США, ЄС, Україна та низка інших держав засудили атаки по Ізраїлю.