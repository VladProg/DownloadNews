Військові Тайваню у суботу знайшли на одному з островів рештки метеорологічної кулі - судячи з усього, виготовленої у Китаї.

Як передає Укрінформ, про це повідомляє Focus Taiwan.
Команда оборони Цзюгуанг знайшла уламки ймовірної повітряної кулі на дорозі за межами табору під час патрулювання у суботу, повідомили у Командуванні оборони армії острова Мацу.
На повітряній кулі надруковані спрощені китайські ієрогліфи Шанхайської компанії метеорологічних технологій Чанг Ван, а також напис «цифровий радіозонд GTS12».
Тайвань використовує традиційні китайські ієрогліфи, тоді як Китай користується спрощеними.
Уламки ймовірно належали повітряній кулі, показало початкове розслідування. Армія Тайваню додатково вивчить уламки і збільшить патрулювання навколо своїх військових баз.
Востаннє військові Тайваню виявили уламки нібито китайської повітряної кулі у лютому.
Раніше цього року тайванські війська заявили, що китайські повітряні кулі, виявлені у повітряні просторі Тайваню, були метеорологічними і не становили загрози безпеці, а отже і не потребували збиття.
Як повідомляв Укрінформ, 16 лютого на одному із віддалених островів Тайваню приземлилася китайська повітряна куля.
Фото: Matsu Defense Command