Щонайменше чотири особи загинули та 50 постраждали внаслідок вибуху, що стався в неділю вранці у спортивній залі Державного університету Мінданао у місті Мараві провінції Південний Ланао на півдні Філіппін.

Про це повідомили місцеві військові та поліція, передає Укрінформ із посиланням на Сіньхуа.
Генерал-майор Габріель Вірай, командувач 1-ї піхотної дивізії армії, повідомив, що серед загиблих троє жінок і один чоловік.
За даними місцевої поліції, вибух стався після 7:00 за місцевим часом, коли студенти та викладачі зібралися на католицьку месу у спортзалі.


BREAKING: Footage from inside the gym where 3 people died and many wounded after a massive explosion at Mindanao State University in Marawi, Philippines.#Philippine #Marawi #Marawiincident #MarawiCity #filipina #Filipinas #Breaking pic.twitter.com/lxft9AhVKO
— Target Reporter (@Target_Reporter) December 3, 2023

Поліцейські з'ясовують тип вибухового пристрою.
Державний університет Мінданао засудив "цей безглуздий та жахливий акт" і призупинив заняття до подальшого повідомлення, направивши додатковий персонал служби безпеки для охорони кампусу в Мараві.
Місто Мараві є адміністративним центром та найбільшим містом провінції Південний Ланао на острові Мінданао.
Як повідомляв Укрінформ, на початку листопада відомого філіппінського журналіста Хуана Джумалона вбили, коли він презентував радіопрограму у прямому ефірі.
Фото із соцмереж