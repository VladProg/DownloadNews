У центральній частині Греції, що постраждала внаслідок злив і спричиненій ними повені минулого тижня, обвалився автомобільний міст.

Про це повідомляє Ekathimerini, передає Укрінформ.
Зазначається, що міст у східній Фессалії, який з'єднує села Палайопіргос з Александріні та прибережні села, побудований у 1980-х роках. Рух ним раніше був заблокований після повені, спричиненої штормом «Даніель».
Як повідомлялося, шторм «Даніель» охопив західну та центральну Грецію 4 вересня, спричинивши зсуви ґрунту та руйнування.
Відомо про 15 загиблих унаслідок стихії.
Фото: ERT