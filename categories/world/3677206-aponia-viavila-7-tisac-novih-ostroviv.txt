Проведене Японією цифрове картографування зафіксувало, що на території країни удвічі більше островів, ніж офіційно вважалось.

Як передає Укрінформ, про це повідомляє CNN.
Зокрема, Управління геопросторової інформації Японії (GSI) в ході цифрового картографування виявило, що на території країни є 14 125 островів, що більш ніж удвічі перевищує офіційну кількість - 6 852 островів за підрахунками, проведеними 1987 року.
Водночас у GSI підкреслили, що нова цифра відображає прогрес у геодезичних технологіях і деталізацію карт, але не змінює загальну площу Японії.
До нової цифри не входять жодні штучно рекультивовані землі.
Як повідомляв Укрінформ, 7 лютого 2023 року японський уряд та громадяни провели мітинг в щорічний День північних територій, на якому закликали росію повернути незаконно окуповані спірні острови біля берегів Хоккайдо, які в рф називають Південними Курилами.
Фото: Kyodo News/Getty Images