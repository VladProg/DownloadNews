Тимчасового повіреного посольства Данії в Туреччині втретє за останній тиждень викликали до міністерства закордонних справ через новий випадок спалення Корану у Копенгагені.

Про це повідомляє Укрінформ з посиланням на TRT Haber.
“Тимчасово повіреного в справах посольства Данії в Анкарі знову викликали до Міністерства закордонних справ. Дипломату ще раз нагадали, що Туреччина рішуче засудила і висловила протест проти таких дій і закликала владу Данії вжити конкретних заходів для припинення цих нападів», - повідомляє телеканал.
Як повідомляв Укрінформ, це третій за останній час виклик данського дипломата в МЗС Туреччини.
Вчора тимчасово повіреного у справах посольства Данії та заступника посла Нідерландів в Анкарі вже викликали до МЗС Туреччини у зв'язку із продовженням акцій зі спалення Корану перед посольствами Туреччини в Копенгагені та Гаазі. Данського дипломата також викликали з того самого приводу 18 серпня.