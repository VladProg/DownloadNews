Сполучені Штати дозволили Ізраїлю продати Фінляндії сучасну систему протиракетної оборони «Праща Давида».

Про це повідомило в середу видання The Times of Israel із посиланням на Міноборони Ізраїлю, передає Укрінформ.
«У квітні Фінляндія заявила, що хоче придбати систему одразу ж наступного дня після приєднання до альянсу НАТО. Однак цей крок потребував схвалення США, які спільно (з Ізраїлем – ред.) розробили цю систему»,- зазначається в повідомленні.
Зараз американська сторона схвалила це рішення. Сума угоди становить близько 316 мільйонів євро.
Система ПРО «Праща Давида», вироблена компанією Rafael Advanced Defence Systems, здатна перехоплювати ракети на відстані від 40 до 300 кілометрів.
Як повідомлялося, система Праща Давида», також відома як «Чарівна паличка», діє в Ізраїлі з 2017 року та забезпечує середній рівень ізраїльської багаторівневої протиракетної оборони.