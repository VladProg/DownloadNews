Чинний заступник керівника Бюро міжнародної політики при президентові Польщі Мєшко Павляк стане головою цього органу у структурі канцелярії президента Польщі.

Він замінить на цій посаді Марціна Пшидача, якого нещодавно обрано депутатом Сейму за списками партії “Право і Справедливість” (PiS) Ярослава Качинського, передає кореспондент Укрінформу.
Як зазначає PAP, призначення Павляка відбудеться в понеділок, 30 жовтня.
Як повідомляє канцелярія президента РП, Павляк є політологом, випускником філософського факультету Ягеллонського університету у Кракові. З моменту обрання Анджея Дуди президентом Польщі Павляк від 2015 року працював у президентських органах - Бюро закордонних справ, а також Бюро національної безпеки РП.
Фото: polskieradio.pl