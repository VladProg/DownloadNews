Представники Ізраїлю та Палестини зустрілися у Йорданії для переговорів з приводу запобігання подальшій ескалації насильства.

Про це з посиланням на МЗС Йорданії повідомляє DW, передає Укрінформ.


“Сторони домовилися дотримуватися всіх підписаних угод, працювати над досягненням справедливого та постійного миру, та наголосили на необхідності деескалації на місцях та запобігання насильству”, - йдеться в заяві МЗС.


Уточнюється, що перемовини стосовно зниження напруженості в регіоні відбулися 26 лютого в портовому місті Акаба на Червоному морі.


За даними ЗМІ, у переговорах взяли участь голова палестинської розвідслужби Маджед Фарадж, керівник ізраїльського відомства внутрішньої розвідки Ронен Бар, радник президента США Джо Байдена з питань Близького Сходу Бретт Макгурк, а також представники Йорданії та Єгипту.
Як повідомляв Укрінформ за два дні січня в Ізраїлі сталися одразу два теракти.
Увечері 27 січня внаслідок стрілянини в районі Неве-Яаков в Єрусалимі загинули щонайменше 8 людей які виходили із синагоги після вечірньої п'ятничної молитви, ще десятеро дістали поранення. Терорист намагався втекти на автомобілі, але його ліквідували.
Наступного дня 13-річний хлопець зчинив стрілянину в археологічному парку "Місто Давида" в Єрусалимі. Його підстрелили двоє цивільних, які мали при собі ліцензовану зброю.

У ніч на лютого по території Ізраїлю із Сектора Гази було випущено шість ракет. У відповідь ізраїльська авіація завдала удару по об`єкту з виробництва зброї та по військовій базі, що належить терористичній організації ХАМАС.