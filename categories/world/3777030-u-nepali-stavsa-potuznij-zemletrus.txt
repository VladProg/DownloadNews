У неділю в Непалі стався землетрус магнітудою 6,1.

Як передає Укрінформ, про це повідомляє Reuters із посиланням на дані національного сейсмологічного центру Непалу.
Зазначається, що епіцентр землетрусу знаходився в окрузі Дадінг, індійський штат Одіша, що приблизно за 55 кілометрів на захід від Катманду.
За даними Європейського середземноморського сейсмологічного центру, землетрус стався на глибині 13 кілометрів.
«Ми відчули дуже сильні підземні поштовхи. Деякі жителі вибігли зі своїх будинків. Поки що немає повідомлень про постраждалих», – сказав представник влади округу Дадінг Бадрінат Гайре.
Як повідомляв Укрінформ, 15 жовтня унаслідок потужного землетрусу на заході Афганістану у провінції Герат загинула одна людина, ще 150 постраждали.