На грецькому острові Самосі, що в Егейському морі, у п’ятницю, 30 червня, сталася масштабна лісова пожежа.


Як передає Укрінформ, про це повідомляє Ekathimerini.
Лісова пожежа спалахнула неподалік від селища Мітілініоі, в центрі східного острова Егейського моря.
Під час першої великої пожежі цьогорічного літнього сезону на острові 32 пожежники за підтримки 10 машин і волонтерів працюють на місці, щоб загасити вогонь. Два гелікоптери скидають воду з повітря.
За даними пожежної служби, у постраждалому районі спостерігається північний вітер силою 3-5 балів за шкалою Бофорта, який дує в протилежному напрямку від селища.
Як повідомляв Укрінформ, дані дослідження вчених із Університету штату Меріленд (США) показують, що у 2022 році у світі ліс руйнувався зі швидкістю 11 футбольних полів щохвилини.
Фото: Ekathimerini