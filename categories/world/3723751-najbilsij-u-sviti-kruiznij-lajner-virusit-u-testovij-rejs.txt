Перший круїзний лайнер класу Icon суднобудівної компанії Meyer Turku – Icon of the Seas, який нині стоїть у фінському Турку, вирушить у тестовий рейс у ці вихідні.

Як передає Укрінформ, про це повідомляє Yle.
У Meyer заявляють, що випробувальне плавання, яке триватиме близько тижня, дозволить перевірити функції корабля, які неможливо випробувати на верфі.
Перше судно класу Icon судноплавної компанії Royal Caribbean International буде передано замовнику в жовтні.
Після завершення будівництва це судно стане найбільшим круїзним кораблем у світі.
Зазначається, що на суднобудівному заводі Meyer Turku буде найближчими роками збудовано ще два судна класу Icon.
Як повідомляв Укрінформ, Міністерство внутрішніх справ Великої Британії планує використати 10 списаних круїзних лайнерів, поромів та барж для розміщення шукачів притулку в портах по всій країні.
Фото: Jaakko Stenroos / AOP