Речник армії оборони Ізраїлю (ЦАХАЛ) Даніель Хагарі заявив, що підтверджена кількість заручників, які утримуються бойовиками ХАМАС у Газі, становить 210 осіб.

Як передає Укрінформ, про це повідомляє The Times of Israel.
За його словами, ізраїльські військові вже зв’язалися з родинами заручників.
Хагарі зазначив, що ця кількість не остаточна, оскільки військові вивчають нову інформацію щодо зниклих безвісти.
Як повідомлялося, державний секретар США Ентоні Блінкен офіційно підтвердив звільнення перших двох американських громадян, захоплених бойовиками ХАМАС під час атаки на Ізраїль 7 жовтня. Це Джудіт Раанан та її 17-річна донька Наталі, які приїхали до Ізраїля, щоб відсвяткувати день народження родича у кібуці Нахаль Оз. Передача відбулася на кордоні з сектором Газа у п'ятницю ввечері.
Президент США Джо Байден висловив радість через звільнення жінок і підтвердив, що розмовляв з ними телефоном.
Фото: Moti Milrod