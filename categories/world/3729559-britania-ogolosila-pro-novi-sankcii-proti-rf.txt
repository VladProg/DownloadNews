Британія оголосила про заборону особам і компаніям, пов’язаним із Кремлем, на доступ до британської юридичної експертизи.

Про це передає Укрінформ із посиланням на Sky News.
Відтак тепер британські юристи не зможуть консультувати російські компанії щодо певних бізнес-угод. Це останній крок, спрямований на економічне відрізання Москви.
"Британські офіційні особи заявили, що санкції можуть вплинути на здатність Росії отримувати юридичні консультації з усіх питань, від торговельних угод між глобальними корпораціями до міжнародних кредитів", - йдеться у повідомленні.
Міністерство юстиції, яке оголосило про цей крок, заявило, що Росія дуже залежить від західних країн щодо юридичної експертизи.
Раніше Велика Британія щорічно експортувала юридичні послуги російському бізнесу на суму близько 56 мільйонів фунтів.