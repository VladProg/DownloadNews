Судно під прапором Філіппін, механізми якого вийшли з ладу в протоці Дарданелли, було відбуксировано до району якірної стоянки у супроводі буксира.

Про це повідомляє Укрінформ із посиланням на TRT Haber.
“Перед мисом Годжук вийшли з ладу механізми на 145-метровому танкері GT Star, який прямував зі Стамбула до Греції”, - повідомляє телеканал.
Капітан судна повідомив про ситуацію в управління служби руху суден протоки Чанаккале. До місця інциденту направили буксир «Порятунок-13» головного управління берегової безпеки.
У супроводі лоцмана та буксира судно було доставлено до району якірної стоянки у порту Каралик та поставлено на якір.
Як повідомляв Укрінформ, при вході в протоку Дарданелли у напрямку Мармурового моря сталася аварія суховантажного судна під прапором Ліберії, яке прямувало з Нідерландів у Румунію.
Фото: АА