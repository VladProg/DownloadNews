Польща черговому 12-му пакеті санкцій ЄС проти Росії пропонує заборонити імпорт діамантів і скрапленого газу з РФ.

Про це інформує PAP з посиланням на джерела в Євросоюзі.
Як зазначається, пропозиція Варшави включає заборону на імпорт з Росії діамантів, чергові обмеження у секторі послуг, зокрема заборону надання інформаційно-комунікаційних технологій суб’єктам з РФ, а також імпорт скрапленого газу (LNG) з Росії.
Польща також вимагає прийняття чергових санкцій проти компаній, які працюють в оборонному секторі, медіаресурсів, які розповсюджують дезінформацію Кремля щодо війни, олігархів, які підтримують війну, а також компаній, пов’язаних з російським Росатомом. Пропозиції Польщі включають також санкції проти синтетичного каучуку та сталі.