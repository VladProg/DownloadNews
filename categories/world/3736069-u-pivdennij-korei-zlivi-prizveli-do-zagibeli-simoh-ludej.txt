У Південній Кореї внаслідок сильних злив загинуло щонайменше семеро людей, тисячі жителів були евакуйовані.

Про це повідомляє Yonhap, передає Укрінформ.
Як зазначається, близько 6400 мешканців центрального повіту Кьонсан були евакуйовані у зв'язку з проривом дамби. Багато низинних сіл були затоплені, дороги та мости заблоковані.

Унаслідок зсувів ґрунту в різних регіонах країни загинуло 7 осіб. Крім того, у місті Чонджу потяг зійшов із рейок. Машиніст зазнав легких травм і був доправлений до лікарні.
Десятки південнокорейських міст знеструмлені. Повені завдали шкоди посівам.
Корейська залізнична корпорація KORAIL призупинила рух усіх регулярних та деяких швидкісних поїздів у центральній частині країни.

Як повідомляв Укрінформ, кількість загиблих унаслідок масштабних повеней у північній частині Індії перевищила сотню.
Фото: Yonhap