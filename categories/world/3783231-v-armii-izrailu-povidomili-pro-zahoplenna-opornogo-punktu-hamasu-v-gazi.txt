Армія оборони Ізраїлю заявляє, що сухопутні війська вночі захопили опорний пункт ХАМАСу і завдали ударів по 450 об'єктах, які належать палестинським бойовикам.

Про це повідомляє Times of Israel, передає Укрінформ.
За даними ЦАХАЛу, на території опорного пункту були спостережні пости, тренувальні майданчики і підземні тунелі.
Повідомляється, що під час захоплення об’єкта було вбито кількох бойовиків ХАМАСу. В інших наземних боях Армія Ізраїлю вбила кількох польових командирів ХАМАСу.


כוחות קרקעיים של צה"ל השתלטו הלילה על מוצב חמאס בשטח עזה. במוצב זה היו לארגון הטרור חמאס עמדות תצפית, מתחמי אימונים לפעילי הטרור וכן מנהרות טרור. בפעולה זו חוסלו מספר מחבלים>> pic.twitter.com/GgYY7vPFpC
— צבא ההגנה לישראל (@idfonline) November 6, 2023

Крім того, ЦАХАЛ заявляє, що військові винищувачами завдали ударів по більш ніж 450 цілях ХАМАСу в секторі Гази за минулу добу, включаючи тунелі, військові об'єкти, спостережні пункти і позиції запуску протитанкових керованих ракет. В результаті одного авіаудару було вбито Джамаля Мусу, керівника спецоперацій ХАМАСу.
ВМС також завдали ударів по об'єктах ХАМАСу, включаючи командні центри, а також додаткові позиції запуску протитанкових керованих ракет і спостережні пункти.
Як повідомляв Укрінформ, речник ЦАХАЛу контрадмірал Даніель Хагарі заявив, що завдяки діям ізраїльських військових нині сектор Гази розділений на дві частини.
Нещодавно Армія оборони Ізраїлю спільно з Ізраїльським космічним агентством ліквідували командира батальйону ХАМАСу "Сабра Тель аль-Хава" в ході наступальних операцій в секторі Гази.
Фото: AA