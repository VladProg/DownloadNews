У низці міст Франції протягом дня відбувалися масові демонстрації проти поліцейського насильства та расизму.

Як передає Укрінформ, про це повідомляє DW.
«Протестувати у суботу, 23 вересня, закликав широкий альянс профспілок, лівих політичних та громадських організацій», - ідеться в повідомленні.
Очікувалося, що у понад сотні заходів у різних містах візьмуть участь до 30 тисяч людей.
У Парижі у другій половині дня відбувся великий протестний марш На акції в Тулузі вийшли, за даними влади, близько 600 людей. Вони несли транспаранти з гаслами «Проти систематичного расизму», «Поліція калічить, поліція вбиває» тощо. У Перпіньяні до акції долучилися близько 150 людей.
Як повідомляв Укрінформ, 27 червня по всій Франції спалахнули масові заворушення після того, як поліція застрелила 17-річного хлопця, який не зупинився за наказом правоохоронців.
При цьому було затримано сотні протестувальників, а президентові Еммануелю Макрону довелося скликати екстрене засідання уряду.
Фото ілюстративне