У п'ятницю ввечері на більшій частині західної Франції, а також у столиці Парижі, відчувався потужний землетрус.

Як передає Укрінформ, про це повідомляє FranceBleu.
Сила землетрусу сягнула 5,3 бала за шкалою Ріхтера за даними Національної мережі сейсмічного моніторингу (Renass) і 5,8 за даними Центрального сейсмологічного бюро Франції (BCSF).
Підземні поштовхи відчувалися о близько 18:40 годині за місцевим часом у Сарті, Ла-Рошелі, Мен і Луарі, Пуату, Бордо, Майєні, Бретані, Дордоні, Атлантичній Луарі та Вандеї, Лімузені, в Турі, а також аж у столиці Парижі.
Епіцентр землетрусу був виявлений у Крам-Шабані між Ньором і Ла-Рошель. За словами сейсмолога, «це територія не дуже часто рухається, але підтримує постійну активність».
На материковій частині Франції рідко трапляються землетруси з магнітудою, що дорівнює або перевищує 5 балів. Попередній датується 2019 роком в Ардеші.
Зазначається, що унаслідок землетрусу у п’ятницю, одна людина постраждала у Ньорі. Також повідомляється про завдану шкоду будівлям в районі на південний захід від департаменту Де-Севр.
Як повідомляв Укрінформ, сильний землетрус сьогодні стався у Філіппінах, епіцентр був розташований на південний захід від столиці країни Маніли, наразі не було повідомлень про серйозні руйнування або жертви.