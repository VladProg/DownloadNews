Білоруське підпілля фіксує зменшення кількості терористів із ПВК "Вагнер" на території країни з 5,8 тис. до 4,4 тис.

Про це повідомляє Укрінформ із посиланням на Центр національного спротиву.
Зазначається, що причиною цього є відсутність фінансування з боку Росії. "Відтак, частина найманців підписала контракт і відбула в країни Африки, частина пішла у відпустку, але планує або перейти в інші терористичні структури або взагалі звільнитися", – йдеться у повідомленні.
Як додали в ЦНС, режим Лукашенка не задовольняє інструкторів з "Вагнера" рівнем оплати за послуги, в результаті більшість із них не планує залишатися в країні надовго.
Нагадаємо, після невдалого заколоту Пригожина його найманці вирушили до Білорусі. Днями тут зареєстрували ТОВ "Група Вагнер", яке надаватиме "освітні послуги".
Заступник міністра внутрішніх справ Білорусі Микола Карпенков заявив, що тривають переговори про залучення представників ПВК "Вагнер" до підготовки бійців загонів спецпризначення.