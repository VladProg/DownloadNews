На території Росії заблоковано низку інтернет-ресурсів, аби завадити поширенню закликів до участі у заколоті ПВК "Вагнер".

Про це повідомляє Інтерфакс із посиланням на Роскомнагляд, передає Укрінформ.
«Низка ресурсів обмежується з метою перешкоджання поширенню закликів до участі у військовому заколоті», – заявили в РКН.
Як повідомляв Укрінформ, лідер ПВК «Вагнер» Євген Пригожин 23 червня оголосив демарш проти російського військового керівництва, зокрема проти міністра оборони РФ Сергія Шойгу.
Раніше російська соцмережа «ВКонтакте» заблокувала одну із заяв Пригожина. Також деякі пов'язані з ним матеріали блокує Яндекс.
Російські провайдери, ймовірно, розпочали блокування новин у Google. Доступ до ресурсу є лише у 25% користувачів.
Президент Росії Володимир Путін підписав у суботу закон про адміністративну відповідальність за порушення режиму воєнного стану.