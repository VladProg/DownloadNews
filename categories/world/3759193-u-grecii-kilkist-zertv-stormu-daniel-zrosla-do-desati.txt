Кількість загиблих унаслідок шторму «Даніель» у Греції зросла до десяти, четверо людей вважаються зниклими безвісти.

Про це повідомляє Ekathimerini, передає Укрінформ.
Міністр з питань кліматичної кризи та цивільного захисту Вассіліс Кікіліас сказав, що річка Пінейос вийшла із берегів і затопила села Джанноулі та Тірнавос, а також частину муніципалітету Ларисса, місцева влада перебуває у стані підвищеної готовності.
За словами міністра, з четверга проведено 296 рятувальних операцій.
До цього було евакуйовано 820 осіб, 750 з них – в регіоні Фессалія.
Як повідомлялося, шторм «Даніель» обрушився на західну та центральну Грецію 4 вересня, спричинивши зсуви ґрунту та руйнування.
Раніше було відомо про шістьох загиблих, шестеро людей вважалися зниклими безвісти.
Фото: AA