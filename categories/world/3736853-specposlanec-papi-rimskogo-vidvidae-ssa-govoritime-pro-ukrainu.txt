Архиєпископ Болоньї та голова Єпископської конференції Італії кардинал Маттео Дзуппі 17-19 липня перебуватиме з візитом у Вашингтоні як спецпосланець Папи Римського " у контексті місії сприяння миру в Україні".

Про це повідомляє Vatican News, передає Укрінформ.
«Візит відбудеться в контексті місії сприяння мирові в Україні та має на меті взаємообмін ідеями та думками щодо трагічної теперішньої ситуації, а також підтримку ініціатив у гуманітарній сфері, спрямованих на полегшення терпінь найбільш постраждалих та уразливих верств населення, особливо дітей», – заявили у пресслужбі Святого Престолу.
Як повідомляв Укрінформ, 5-6 червня спеціальний представник Папи Римського кардинал Маттео Дзуппі відвідав Україну. Зокрема, з Президентом Володимиром Зеленським він обговорив ситуацію в Україні та гуманітарну взаємодію у межах реалізації формули миру.
Наприкінці червня кардинал Дзуппі відвідав Росію.
Фото: Vatikan News