Президент Франції Еммануель Макрон вирішив задіяти спецпроцедуру для ухвалення непопулярного закону, який передбачає підвищення пенсійного віку з 62 до 64 років.

Про це повідомляє Associated Press, передає Укрінформ.
Лідер Франції вирішив скористатися спеціальними конституційними повноваженнями з метою ухвалення закону без голосування у Національних зборах (нижній палаті парламенту).
Раніше цей законопроєкт ухвалив Сенат (верхня палата парламенту) 193 голосами проти 114-ти.
Коли прем’єр-міністр Елізабет Борн намагалася офіційно оголосити рішення в Національних зборах, представники лівих сил перервали її виступ виконанням гімну, через що довелося призупинити засідання.
Це рішення може призвести до вотуму недовіри чинному уряду.
Як повідомляв Укрінформ, у Франції з січня тривають масові страйки та протести проти пенсійної реформи.
Фото: Wikipedia