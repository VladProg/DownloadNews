В єврейській частині великого Центрального кладовища Відня у ніч на середу відбувся підпал церемоніального залу, а на зовнішніх стінах було намальована нацистську символіку.

Як передає Укрінформу, про це повідомив на своїй сторінці у соцмережі X голова Єврейської громади Австрії (IKG) Оскар Дойч.


In der Nacht wurde am jüdischen Teil des Zentralfriedhofs (IV. Tor) ein Brand gelegt. Der Vorraum der Zeremonienhalle ist ausgebrannt. An Außenmauern wurden Hakenkreuze gesprayt. Personen kamen nicht zu Schaden. Feuerwehr und Polizei ermitteln. pic.twitter.com/LLvCrrXIge
— Oskar Deutsch (@DeutschOskar) November 1, 2023

"Вночі на єврейській частині Центрального кладовища (IV брама) стався підпал. Вигорів вестибюль церемоніальної зали. На зовнішніх стінах намалювали свастику", - йдеться у повідомленні.
За словами Дойча, ніхто з людей не постраждав.
Згодом він також повідомив, що у згорілому приміщенні знаходилися "дуже цінні, старовинні книги та святилище Тори без сувоїв Тори". "Все знищено. Це один зі 165 підтверджених антисемітських інцидентів з моменту різанини 7 жовтня", - повідомив голова Єврейської громади Австрії.
За даними австрійського інформагентства АРА, поліція щерозслідує причину пожежі, не виключається підпал. Також розслідування інциденту, у ході якого на стінах було нанесено свастику, проводить австрійська держбезпека.
Також повідомляється, що ввечері на площі Штефансплатц у центрі Відні поліцією були зупинені "багато людей", які скандували антисемітські гасла.
Політичне керівництво Австрії засудило інцидент. "Кількість антисемітських інцидентів в Австрії значно зросла за останні тижні. Це має припинитися", - зажадав федеральний президент Александер Ван дер Беллен.
Федеральний канцлер Карл Негаммер запевнив, що з антисемітизмом будуть "боротися всіма політичними і конституційними засобами".
Як повідомляв Укрінформ, раніше голова Єврейської громади Австрії (IKG) Оскар Дойч заявив, що у лавах ультраправої та проросійської Австрійської партії свободи (FPÖ) є "підвальні нацисти" (Kellernazis).
Фото: Oskar Deutsch, X