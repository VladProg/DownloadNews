Унаслідок землетрусу силою 5,6 бала на південному сході Туреччини загинули двоє людей, 140 отримали травми.

Як повідомляє кореспондент Укрінформу, про це пише Сіньхуа.



Зазначається, що епіцентр землетрусу знаходився на глибині 7 км в районі Єселюрт провінції Малатія.
“Серед поранених, 40 людей було госпіталізовано, з яких 12 залишаються у важкому стані”, - йдеться у матеріалі.

Нагадаємо: Малатія - одна із десяти провінцій Туреччини, що постраждала під час потужного землетрусу 6 лютого, який забрав понад 50 тис. життів й пошкодив понад 173 тис. будівель.