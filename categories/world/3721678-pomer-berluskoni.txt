Колишній прем'єр-міністр Італії Сільвіо Берлусконі помер у 86 років.

Як передає Укрінформ, про це повідомляє BBC із посиланням на італійські ЗМІ.
Він помер у лікарні Сан-Рафаеле в Мілані.
Раніше італійська газета ANSA повідомила, що колишній глава італійського уряду з п’ятниці, 8 червня, перебував у лікарні для проведення запланованих тестів.
Сільвіо Берлусконі – італійський політик, колишній прем'єр-міністр Італії (1994—1995, 2001—2006, 2008—2011 рр).
Як повідомляв Укрінформ, 19 травня колишнього прем'єр-міністра Італії Сільвіо Берлусконі виписали з лікарні в Мілані, куди він потрапив понад шість тижнів тому через лейкемію та легеневу інфекцію.
У вересні 2020 року він 11 днів провів у лікарні з пневмонією та коронавірусом, яким заразився під час відпустки на Сардинії.