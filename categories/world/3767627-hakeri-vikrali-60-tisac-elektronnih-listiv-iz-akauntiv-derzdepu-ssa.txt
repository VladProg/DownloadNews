Хакери викрали 60 тисяч електронних листів з акаунтів Державного департаменту США.

Про це повідомив журналістам речник Держдепартаменту США Метью Міллер, передає Укрінформ.
«По-перше, я підтверджую, що так, це було приблизно 60 тисяч несекретних електронних листів, які були викрадені під час цього порушення (хакерської атаки – ред.). По-друге, ні, секретні системи не були зламані», – сказав Міллер.
Він додав, що у Держдепартаменту немає підстав сумніватися у заяві Microsoft, яка звинувачує в атаці хакерів, пов’язаних із Пекіном.
Як повідомляв Укрінформ, 12 липня речник Держдепартаменту США Меттью Міллер повідомив, що поштовий сервер та, можливо, інші електронні системи Державного департаменту США були атаковані хакерами, що спричинило обмеження в роботі офіційного сайту цього відомства.
Міллер не назвав, хто стоїть за кібернападом, а також інших деталей, зауваживши, що в цій справі наразі ведеться розслідування.
Компанія Microsoft повідомила про виявлення зламу хакерами, які базуються в Китаї, електронних скриньок групи високопоставлених чиновників США.
Раніше The New York Times із посиланням на офіційних представників повідомило про можливу причетність Китаю до кібернападу на Державний департамент.
Фото ілюстративне