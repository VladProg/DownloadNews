Прем'єр-міністр Португалії Антоніу Кошта подав президентові заяву про відставку на тлі розпочатого проти нього незалежного розслідування щодо корупції.

Про це повідомляє The Portugal News, передає Укрінформ.
«Я подав заяву про відставку президенту Республіки», - сказав Кошта.
Коментуючи своє рішення, він заявив, що робота на посаді глави уряду «несумісна з підозрою в будь-якому кримінальному діянні».
Раніше Державне міністерство повідомило, що воно є об'єктом незалежного розслідування Верховного суду щодо літієвих і водневих проєктів.
Також відбулися обшуки у резиденції прем'єр-міністра - Сан-Бенту у Лісабоні, спрямовані проти керівника апарату Вітора Ескаріа та членів уряду.
Кошта майже 8 років обіймав посаду прем’єр-міністра.
Як повідомляв Укрінформ, Португалія підвищила рівень загрози тероризму із «помірного» до «значного» у зв’язку з війною між Ізраїлем та угрупованням ХАМАС.