У Молдові правоохоронці заявили про розкриття контрольованої росією агентурної мережі, яка намагалася послабити прозахідний уряд країни.

Про це передає Укрінформ із посиланням на Spiegel.
Начальник поліції Віорел Чернаутяну розповів виданню, що в суботу ввечері 25 підозрюваних були допитані та семеро заарештовані.
Виявлена група складається з людей, які прибули з росії "з дуже конкретним завданням", додав він. Агенту вдалося таємно дослідити мережу та записати десять годин аудіо- та відеозаписів. Влада Молдови відреагувала після того, як їй стало відомо про «дестабілізуючі дії російських спецслужб», які мали бути організовані «шляхом демонстрацій» на території Молдови.
Проросійського олігарха та засновника партії Шора звинуватили в тому, що він платив людям за участь в антиурядових протестах. Ще одна демонстрація була запланована на неділю в столиці Молдови - Кишиневі.
Нагадаємо: у п'ятницю США звинуватили росію в спробі дестабілізувати Республіку Молдова, серед іншого шляхом штучного розпалювання протестів. Речник Ради національної безпеки США Джон Кірбі заявив, що росія хоче послабити уряд країни і розпалити "повстання" проти нього.