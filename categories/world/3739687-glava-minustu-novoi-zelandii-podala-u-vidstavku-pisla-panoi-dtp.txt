Міністр юстиції Нової Зеландії Кірі Аллан подала у відставку після того, як не пройшла тест на алкоголь після скоєної ДТП.

Як передає Укрінформ, про це повідомляє BBC.
Правоохоронці звинуватили 39-річну главу мін’юсту країни в необережному керуванні автомобілем і вчиненні опору при затриманні.
Аллан стала вже четвертим міністром з кабінету прем'єр-міністра Кріса Гіпкінса, що залишив посаду з березня цього року і напередодні виборів, які відбудуться у жовтні.
Зазначається, що інформації про постраждалих в результаті аварії, яка сталася за участю Аллан в столиці Веллінгтоні в неділю ввечері, немає.
Після затримання главу мін’юсту чотири години протримали у відділку поліції, а потім відпустили. Вона має постати перед судом пізніше.
Аллан, яка, за словами Гіпкінса, страждає від «надзвичайного емоційного стресу», поки що залишиться членом парламенту.
Як повідомляв Укрінформ, прем'єр-міністр Молдови Дорін Речан 14 липня оголосив про відставку міністра внутрішніх справ Анни Ревенко, міністра освіти Анатолія Топалі та міністра інфраструктури Лілії Дабіжі.
Фото: RNZ / Samuel Rillstone