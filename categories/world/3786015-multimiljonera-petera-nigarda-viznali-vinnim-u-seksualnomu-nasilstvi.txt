Суд присяжних у Канаді визнав одного з найбагатших жителів країни та ексвласника мережі магазинів одягу Пітера Нігарда винним у сексуальному насильстві після шеститижневого судового розгляду.

Як передає Укрінформ, про це повідомляє BBC.
Прокурори заявили суду Торонто, що 82-річний Нігард використовував свій статус, щоб здійснювати насилля проти п'яти жінок у період з кінця 1980-х до 2005 року.
Сам Нігард заперечував звинувачення, а його захист звинуватив жертв у пошуках фінансової вигоди.
Члени журі присяжних визнали мультимільйонера невинуватим лише за п'ятим пунктом звинувачення в сексуальному насильстві та за одним пунктом примусового ув'язнення.
Зазначається, що у лютому 2020 року Нігард залишив посаду голови своєї фірми Nygard International незадовго до того, як вона оголосила про банкрутство після того, як влада США здійснила обшук в її штаб-квартирі в Нью-Йорку.
Він перебував у в'язниці з моменту арешту в грудні того ж року.
Як повідомлялося, Петер Нігард має статки у близько 800 млн дол. і входить до переліку 150 найбагатших канадців.
Фото: GETTY IMAGES