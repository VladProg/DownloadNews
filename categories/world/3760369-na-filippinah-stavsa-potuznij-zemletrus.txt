Землетрус магнітудою 6,2 бала стався у вівторок, 12 вересня, на Філіппінських островах.

Як передає Укрінформ, про це повідомляє Reuters.
У Німецькому дослідницькому центрі геонаук (GFZ) заявили, що землетрус стався на глибині 31 кілометр.
Раніше GFZ повідомляв, що землетрус мав магнітуду 6,8 бала і мав епіцентр на глибині 10 кілометрів, йдеться у матеріалі.
Інформація щодо постраждалих та руйнувань наразі відсутня.
Як повідомляв Укрінформ, 8 вересня у Марокко стався потужний землетрус. Геологічна служба США оцінила силу землетрусу у 6,8 бала. Епіцентр знаходився на порівняно малій глибині - 18,5 км у гірському регіоні Ігхіл, за 70 км від Марракешу.
Цей землетрус став найсильнішим у центрі країни за понад століття. За останніми даними, внаслідок землетрусу у Марокко загинули понад 2800 людей.