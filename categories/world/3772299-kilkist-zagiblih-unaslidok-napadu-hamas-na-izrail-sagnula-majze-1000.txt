За даними посольства Ізраїлю в США, кількість загиблих унаслідок нападу ХАМАСу на Ізраїль майже сягнуло тисячі.

Про це диппредставництво повідомило у соцмережі Х, передає Укрінформ.
Згідно з оприлюдненою інформацією, на цей час відомо про 998 загиблих і щонайменше 3418 поранених.
Водночас деякі ЗМІ повідомляли, що кількість загиблих перевищила тисячу.
Як повідомляв Укрінформ, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися в країну, одночасно завдаючи масованого ракетного удару.
Повідомлялося про понад 900 загиблих, серед яких дві громадянки України.
Ізраїль офіційно оголосив стан війни та мобілізував 300 тис. резервістів для відповіді на терористичну атаку.
США, ЄС, Україна та низка інших держав засудили атаки по Ізраїлю.
Фото: Ilia Yefimovich/picture alliance/Getty Images