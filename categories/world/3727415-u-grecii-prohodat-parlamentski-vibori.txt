У Греції 25 червня вдруге за трохи більш як місяць проходять парламентські вибори.

Як передає Укрінформ, про це повідомляє AFP.
На цих виборах лідер партії консерваторів Кіріакос Міцотакіс прагне переобратися на другий термін та здобути абсолютну парламентську більшість для формування «стабільного уряду».
Партія "Нова демократія" Міцотакіса перемогла на виборах 21 травня, випередивши на 20 відсотків ліву партію СІРІЗА.
Однак "Нова демократія" не набрала абсолютної більшості, необхідної для правління без формування коаліції, що призвело до нового голосування.
Нинішнє голосування відбувається за новими правилами, згідно з якими партія-переможець отримує бонус у розмірі 25-50 місць у парламенті, залежно від здобутих результатів.
Як повідомлялося, президент Греції Катерина Сакелларопулу 29 травня видала указ про розпуск новообраного парламенту та офіційно призначила вибори на 25 червня.
Фото: NURPHOTO VIA GETTY IMAGES