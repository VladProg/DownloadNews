Норвезькі збройні сили відзначають посилення російської активності в Північному морі.

Як передає Укрінформ, про це в четвер повідомила газета Nettavisen.

«росіяни плавають у міжнародних водах на законних підставах, але норвезькі збройні сили стежать за їхньою активністю», – зазначили військові.
Більше посилення активності очікується протягом цього місяця й у червні, оскільки в цей період відбуватимуться військові навчання норвезьких збройних сил та союзників з НАТО Formidable Shield.
Зазначається, що в Північному морі перебуває п'ять військових кораблів рф, зокрема фрегат типу «Каракурт», які вийшли у вівторок з російських гаваней у Балтійському морі.
Усі вони можуть бути оснащені ракетами «Калібр» великої дальності.
Експерти припускають, що росія готується до неоголошених навчань.