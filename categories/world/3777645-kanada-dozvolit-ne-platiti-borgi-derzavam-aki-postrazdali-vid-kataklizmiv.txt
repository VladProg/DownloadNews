Канада заморожуватиме виплати по суверенних кредитах, якщо державу, яка взяла позику, спіткає природний катаклізм.

Про це заявив прем’єр-міністр Канади Джастін Трюдо на зустрічі з лідерами Карибських держав, передає Укрінформ із посиланням на CBC News.
Зазначається, що заморожуватимуться виплати як тіла кредиту, так і відсотків, однак стосуватиметься це лише майбутніх кредитних угод.
“Оголосивши про такий крок, Канада приєдналася до інших міжнародних позичальників, серед яких і Світовий банк, які погодилися включити умови про кліматичні обставини у нові кредитні угоди з державами”, - йдеться у публікації.
Канадсько-карибський саміт уперше проходив у Оттаві.
Фото: The Canadian Press