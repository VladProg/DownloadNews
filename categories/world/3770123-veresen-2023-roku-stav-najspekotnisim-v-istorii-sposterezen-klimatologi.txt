Вересень 2023 року став найспекотнішим для всього світу, побивши свій попередній рекорд, який був встановлений лише у 2020 році.

Як передає Укрінформ, про це повідомляє Sky News.
За даними Європейського центру з питань зміни клімату Copernicus Climate Change Service (C3S), у вересні середня температура повітря на поверхні планети досягла 16,38 градуса за Цельсієм.
Ця цифра на 0,5°C вище, ніж попередній найтепліший вересень 2020 року. Такий показник є найбільшим стрибком температури, який спостерігався принаймні з 1940 року.
Зазначається, що причина найспекотнішого вересня полягає в тому, що частина тепла походить від природньої зміни в тропічній східній частині Тихого океану приблизно в липні - з прохолодної фази Ель-Нінья на теплу фазу Ель-Ніньйо, що вплинуло на температури в усьому світі.
Попри комбінацію факторів, включаючи природну мінливість з року в рік, вчені все ж таки вважають, що основною причиною нового рекорду є зміна клімату.
Раніше цього року рекордно спекотними стали всі три місяці літа.
Як повідомляв Укрінформ, цьогорічний вересень став найтеплішим у Києві з 1881 року, за місяць було зафіксовано три температурні рекорди.