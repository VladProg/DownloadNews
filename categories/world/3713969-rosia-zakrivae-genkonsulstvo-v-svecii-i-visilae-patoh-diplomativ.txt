Росія з 1 вересня припиняє роботу генконсульства в шведському місті Ґетеборг, а також відкликає згоду на діяльність шведського генконсульства в Санкт-Петербурзі.

Про це повідомили в МЗС РФ, передає Укрінформ із посиланням на РИА Новости.
Крім того, у відповідь п'ятеро шведських дипломатів оголошені персонами нон ґрата.
Як повідомляв Укрінформ, у квітні Швеція оголосила, що висилає п’ятьох російських дипломатів за здійснення діяльності, несумісної з їхнім дипломатичним статусом.
Раніше цього ж місяця уряд Норвегії вирішив оголосити персонами нон ґрата 15 офіцерів російської розвідки, які працювали під дипломатичним прикриттям у країні.