ВПС Ізраїлю завдали ударів по близько 150 підземних об'єктах, що належать терористичному угрупованню ХАМАС.

Про це повідомляє Times of Israel із посиланням на ЦАХАЛ, передає Укрінформ.
За інформацією Армії оборони Ізраїлю, під час нічної наземної операції у секторі Гази відбулася низка сутичок із бойовиками ХАМАСу, кількох із них було вбито. Також знищено інфраструктуру, яка належала терористичному угрупованню.
Наземна операція триває, піхота, інженерні війська і танки ЦАХАЛу залишаються в секторі Гази.
Армія оборони Ізраїлю назвала цей рейд "розширеною наземною операцією", а не повноцінним наземним наступом.
Як повідомлялося, вчора ввечері у Газі зник інтернет і телефонний зв'язок.
Уночі Армія оборони Ізраїлю розпочала сухопутну операцію на території сектору Гази.