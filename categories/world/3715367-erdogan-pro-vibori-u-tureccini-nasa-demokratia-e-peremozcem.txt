На виборах у Туреччині перемогла демократія, тож не варто шукати приводів для дебатів, краще відкласти їх та конфлікти передвиборчого періоду й об’єднатися навколо національних цілей та мрій.

Про це Президент Туреччини Реджеп Тайїп Ердоган сказав у промові після оголошення результатів другого туру в Туреччині та його перемоги, повідомляє власкор Укрінформу.
“Наша демократія є переможцем... Усі 85 мільйонів людей виграли. Відповідно до відповідальності, покладеної на нас нашою нацією, ми не гніваємось ні на кого. Тепер настав час відкласти всі дебати та конфлікти щодо передвиборчого періоду та об’єднатися навколо наших національних цілей та національних мрій”, - сказав Ердоган.
Послухати новообраного президента до офісу правлячої Партії справедливості та розвитку прийшли тисячі громадян.
“Хотів би подякувати всім моїм громадянам, які відстояли свою волю вдома та за кордоном, незалежно від того, яку партію чи кандидата обрали 14 чи 28 травня”, - сказав Ердоган.
Президент запевнив, що надали енергію було направлено на служіння та окремі зусилля у відновленні після землетрусів, протидію інфляції, економічні ситуації та іншим питаннях.
За результатом відкриття 99,9% виборчих скринь діючий президент набрав 52,16%, лідер опозиції - 47,84%.
Як повідомляв Укрінформ, у другому турі президентських виборів громадяни Туреччини обирали між діючим президентом Реджепом Тайїпом Ердоганом та лідером опозиції Кемалем Киличдароглу.