Щонайменше 13 людей, зокрема дев'ятеро дітей, загинули, коли військовий на сході Демократичної Республіки Конго відкрив вогонь по людях на похоронах свого сина.

Як передає Укрінформ, про це повідомляє агенція Reuters.
Стрілянина сталася в селі Някова на березі озера Альберт у східній провінції Ітурі в Конго.
"Солдат відкрив вогонь по всіх, хто його оточував. Десятеро людей загинули", - повідомив речник армії Конго Ітурі Жюль Нгонго.
За його словами, пошукові загони розшукують солдата, який служить у ВМС Конго, за фактом інциденту почато розслідування.
Голова села Оскар Барака Мугува заявив, що загинули 13 людей, зокрема дев'ятеро дітей.
Незрозуміло, що змусило солдата почати стрілянину. За словами Мугуви, солдат хвилювався, що його дитину поховають без нього.