Фінський виробник ліфтів та ескалаторів Kone оголосив, що компанія завершила продаж свого російського підрозділу S8 Capital та повністю пішла з країни.

Про це повідомляє Reuters, передає Укрінформ.
"Угода була схвалена відповідними органами влади, і її закриття означає, що компанія Kone повністю вийшла з Росії", - йдеться в заяві компанії.
Вартість угоди не розголошується.
Зазначається, що на момент закриття угоди в Росії працювало близько 300 співробітників Kone, і на цей бізнес припадало менш як 1% світових продажів Kone.
S8 Capital придбала активи, які раніше належали виробнику ліфтів Otis Worldwide Corp, німецькій технологічній групі Bosch та Continental.
Як повідомляв Укрінформ, найбільший італійський банк Intesa Sanpaolo закриє своє відділення у російській столиці Москві.
Фото з відкритих джерел