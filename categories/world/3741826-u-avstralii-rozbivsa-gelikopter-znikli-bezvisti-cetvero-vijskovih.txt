Четверо австралійських військових вважаються зниклими безвісти після того, як гелікоптер, у якому вони пересувалися, впав вночі у океан в штаті Квінcленд.

Як повідомляє Укрінформ, про це із посиланням на австралійських військових пише Сіньхуа.

Зазначається, що австралійський гелікоптер MRH-90 брав участь у нічних польотах під час австралійсько-американських військових навчань “Талісманська шабля 2023”.
“Під час інциденту на борту перебували чотири члени екіпажу, усі вважаються зниклими”, - йдеться у матеріалі.

Наразі на місці аварії триває пошуково-рятувальна операція, до якої долучилися як військові, так і цивільні судна й літаки.