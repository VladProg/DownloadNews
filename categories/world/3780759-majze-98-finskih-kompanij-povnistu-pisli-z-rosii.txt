Нове опитування експортних директорів торгових палат свідчить, що лише 2% фінських експортних компаній все ще ведуть бізнес у Росії.

Як передає Укрінформ, про це повідомляє Yle.
На момент початку російського вторгнення в Україну в лютому 2022 року близько 80% експортних компаній працювали у Росії.
Зазначається, що 18% компаній повідомили, що вони зіткнулися із спробами обійти санкції проти Росії.
Особливо багато було запитів із країн Центральної Азії.
Опитування директорів торгових палат проводилося з 24 по 27 жовтня. Відповіді було отримано майже від сотні експортних компаній.
Як повідомляв Укрінформ, іноземні компанії, які намагаються вийти з Росії, стикаються зі значними витратами, оскільки Москва вимагає великих знижок на розпродаж активів і всіляко чинить цьому спротив.
Фото: Petteri Bülow / Yle