У Йоганнесбурзі, столиці Південно-Африканської Республіки, вперше за останні 11 років випав сніг, проте очікується, що він розтане через добу.

Як передає Укрінформ, про це повідомляє Times Live.





Професорка фізичної географії університету Вітватерсранд (ПАР) Дженніфер Фітчетт передбачила, що це навряд чи триватиме довше одного дня.
За її словами, снігопад є рідкісним явищем у Йоганнесбурзі, адже попередній сніг випав у 2012 році, а перед тим - у 2007 році.
«Це трапляється приблизно раз на 10 років. Ми не є регіоном, де багато снігопадів, і це частково тому, що взимку у нас сухі умови. Ми маємо потужну комірку високого тиску, тому взимку у нас немає дощу або його дуже мало. Тому в повітрі не так багато вологи», - зазначила Фітчетт.
Учена пояснила, чому погода в понеділок створила «ідеальні» умови для снігопаду.
«Вологість підвищилася до 97%. Це дуже висока вологість у поєднанні з низькими температурами. У понеділок ми також відчували холодний вітер. Це створює ідеальні умови (для снігу – ред.)», - додала вона.
Як повідомляв Укрінформ, наприкінці травня внаслідок потужної сніжної бурі на сході Монголії загинули двоє людей і кілька тисяч голів худоби.
Фото: Alaister Russell, Antonio Muchave