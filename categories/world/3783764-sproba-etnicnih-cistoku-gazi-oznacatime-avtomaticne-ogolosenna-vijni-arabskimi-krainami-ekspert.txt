Виконавчий директор Центру близькосхідних досліджень Ігор Семиволос вважає, що арабські країни чітко сформулювали позицію щодо оголошення війни Ізраїлю в разі етнічних чисток в секторі Гази.

Про це Семиволос заявив на брифінгу в Медіацентрі Україна – Укрінформ.
Директор Центру близькосхідних досліджень висловив сподівання, що держсекретар США Ентоні Блінкен зараз робить усе, щоб не допустити вступу в конфлікт інших сторін, зокрема Ірану. Також Семиволос відзначив, що дії ліванської Хезболлли та інших парамілітарних утворень, повʼязаних з Іраном, не є войовничими.

“Станом на зараз справді вдається ситуацію тримати під контролем, але я хочу нагадати вам, що реакцію Йорданського короля Абдулли ІІ, який сказав, що будь-яка спроба етнічних чисток у Газі буде означати автоматичне оголошення війни. Я думаю, що це не просто риторика, це позиція, яку арабські країни вже чітко сформулювали”, – сказав він.
Як повідомлялося, держсекретар США Ентоні Блінкен назвав успіхом те, що палестино-ізраїльський конфлікт не перекинувся на увесь регіон. За його словами, нині ведеться постійна робота для врегулювання конфлікту, над збільшенням обсягів гуманітарної допомоги для мирного населення Гази та звільнення заручників.
Фото: АА