Сьогодні, у центрі російської столиці сталася пожежа. У москві горить готель "Інтерконтиненталь".

Як передає Укрінформ, про це повідомляють Телеграм-канали Baza та 112.
На відео, які опубліковано в соціальних мережах, видно, що над російською столицею видніється густий чорний дим, що піднявся на декілька метрів.

"У центрі москви горить готель «Інтерконтиненталь» на вулиці Тверській. Очевидці повідомляють, що з будівлі валить дим", - йдеться у повідомленні.
Наразі про причини пожежі не повідомляється.
Як повідомляв Укрінформ, у ніч проти 12 травня сталася пожежа на території московського машинобудівного заводу ім. Чернишова, де виготовляють двигуни для військових літаків МіГ.