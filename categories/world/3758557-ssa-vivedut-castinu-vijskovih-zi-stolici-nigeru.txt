США здійснюють переміщення частини військ у Нігері з авіабази в столиці Ніамеї на авіабазу в Агадесі як запобіжний захід.

Як передає Укрінформ, про це повідомила журналістам заступник прессекретаря Пентагону Сабріна Сінгх, повідомляє France24.
«Безпосередньої загрози персоналу США або насильства на місці немає», — сказала Сінгх, назвавши цей крок «запобіжним заходом».
Сінгх також повідомила, що "частина несуттєвого персоналу та підрядників" виїхали з Нігеру декілька тижнів тому.
Як повідомлялося, Франція почала перемовини з Нігером про виведення частини свого військового контингенту з країни.
Раніше група військових у Нігері заявила про усунення від влади демократично обраного президента Мохамеда Базума та його уряду.
Фото: anews.com.tr