Танкер з нафтопродуктами, який йшов під прапором Ліберії, натрапив на міну в Чорному морі поблизу берегів Румунії.

Про це повідомляє CNN, передає Укрінформ.
Зазначається, що танкер Ali Najafov зазнав незначних пошкоджень під час вчорашнього інциденту, але екіпаж не постраждав. За словами керівника консалтингової компанії Bosphorus Observer Йорука Ісіка, танкер проходив поблизу каналу Суліна, який належить Румунії.
Це вже друге судно, яке цього місяця підірвалося на плавучій міні.
Як повідомляв Укрінформ, вантажне судно під прапором Туреччини підірвалося на міні поблизу берегів Румунії в Чорному морі та отримало незначні пошкодження.
Туреччина, Румунія та Болгарія домовились спільно протидіяти морським мінам у Чорному морі.