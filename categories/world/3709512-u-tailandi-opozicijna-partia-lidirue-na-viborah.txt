Виборці Таїланду віддали велику кількість голосів на користь опозиційної партії, яка закликає до радикальної реформи інститутів влади країни.

Як передає Укрінформ, про це повідомляє BBC.
Перші результати парламентських виборів у Таїланді показують, що політична сила “Рух вперед” перевершила усі прогнози та отримала 151 з 500 місць у нижній палаті Національної асамблеї Таїланду. Тепер вона на 10 місць випереджає лідера перегонів, партію “Pheu Thai”, яку очолює дочка експрем'єр-міністра Таксина Чинавата.
Аналітики називають це політичним землетрусом, який є значним зрушенням у громадській думці таїландців.
Це також очевидна відмова країни від двох військових партій теперішнього уряду та прем’єр-міністра Праюта Чан-Очі, який керував державним переворотом, що усунув обраний уряд у 2014 році.
Як зазначається, правляча коаліція отримала лише 15% місць.
“Люди отримали вдосталь за останнє десятиліття. Тепер настав новий день”, − сказав лідер партії “Рух вперед” Піта Лімджароенрат.
Партія Pheu Thai заявила, що погодилася приєднатися до партії "Рух вперед" та чотирьох менших опозиційних партій, давши їм коаліцію з понад 60% місць у новому парламенті.
Як повідомлялося, у Таїланді в неділю, 14 травня, відбулося голосування на парламентських виборах. У 2019 році у Таїланді відбулися вибори, але за результатами голосування жодна партія не здобула більшості.

Фото: ВВС