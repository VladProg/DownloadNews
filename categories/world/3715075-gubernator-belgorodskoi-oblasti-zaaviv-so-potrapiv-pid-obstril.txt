Губернатор Бєлгородської області Росії В'ячеслав Гладков заявив, що під час поїздки до міста Шебекіно потрапив під обстріл.

Про це Гладков повідомив у Телеграмі, передає Укрінформ.

«Потрапити до Шебекіна сам зміг тільки з другого разу. Вперше, в'їхавши до міста, потрапили під обстріл. Навіть не зміг вийти із машини. Снаряди розривалися на сусідній вулиці», - поінформував він.

За словами російського чиновника, протягом суботи Шебекіно п’ять разів зазнавало обстрілів, одна людина загинула, троє поранені.

Як повідомлялося, минулої ночі в селищі Майське Бєлгородської області пролунав вибух. За інформацією росЗМІ, дронами була атакована будівля, що належить міністерству внутрішніх справ РФ.
Фото з відкритих джерел