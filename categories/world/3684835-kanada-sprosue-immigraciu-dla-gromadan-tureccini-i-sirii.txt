Канада спрощує імміграційний процес для громадян Туреччини та Сирії.

Про це повідомляє Hürriyet Daily News, передає Укрінформ.
«Ми запроваджуємо нові заходи, завдяки яким громадянам Туреччини та Сирії буде простіше продовжити їхнє перебування в Канаді та бути зі своїми родинами, продовжуючи працювати та навчатися в безпечному середовищі», — сказав міністр у справах імміграції, біженців і громадянства Шон Фрейзер.
Зазначається, що турки та сирійці зможуть подавати документи на отримання дозволу на роботу, який дає можливість іноземцям працювати на будь-якого роботодавця протягом певного періоду.
Раніше ООН закликала міжнародну спільноту прискорити розселення сирійських біженців із районів, які постраждали від землетрусу в Туреччині.
Як повідомляв Укрінформ, Світовий банк оцінив збитки Туреччини від землетрусів у $34 мільярди.