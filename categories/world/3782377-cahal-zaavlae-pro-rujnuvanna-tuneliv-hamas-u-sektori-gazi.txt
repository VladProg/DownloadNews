Армія оборони Ізраїлю заявляє, що військовослужбовці бойового інженерного підрозділу та піхота працюють над знищенням тунелів ХАМАС, виявлених під час наземних операцій в секторі Гази.

Про це пише Times of Israel, передає Укрінформ.
За повідомленням ЦАХАЛ, військовослужбовці підрозділу "Яхалом", члени 7107-го батальйону Бойового інженерного корпусу, разом з піхотою бригад "Нахаль" і "Негев" виявили та знешкодили тунелі ХАМАС на півночі Гази.
"Війська виявили шахти тунелів, заклали вибухівку і знешкодили тунелі", – повідомляє ЦАХАЛ.
Військові також опублікували відео, на яких видно, як війська виявляють один тунель і підривають інший.
Як повідомляв Укріфнорм, Армія оборони Ізраїлю спільно з Ізраїльським космічним агентством ліквідували командира батальйону ХАМАС "Сабра Тель аль-Хава" в ході наступальних операцій в секторі Гази.