Генеральний секретар Ради Європи Марія Пейчинович-Бурич рішуче засудила смертельний російський ракетний удар по селу Гроза у Куп’янському районі Харківської області.

Як передає Укрінформ, про це вона повідомила в соцмережі Х.
«Я рішуче засуджую російську атаку на продуктовий магазин у Куп’янську, в результаті якої загинули невинні мирні жителі», - написала Пейчинович-Бурич.
Вона додала, що її думки з жертвами, їхніми родинами та владою, які зіткнулися з новою невимовною трагедією.
Як повідомляв Укрінформ, у селі Гроза Куп’янського району Харківської області 49 людей, серед них дитина, загинули внаслідок російського ракетного удару.
За даними слідства, 5 жовтня близько 13:25 російські військові обстріляли село. Зафіксовано влучання у цивільний об‘єкт – сільський кафе-магазин.
Фото coe.int