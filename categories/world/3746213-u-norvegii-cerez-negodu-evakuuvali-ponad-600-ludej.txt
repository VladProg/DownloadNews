Після рясних злив на півдні Норвегії рівень води у водоймах стрімко підвищився, через загрозу зсувів та затоплень евакуювали понад 600 осіб.

Як передає Укрінформ, про це повідомляє AP.
Зсуви, спровоковані сильними дощами, сталися вночі в гірській місцевості на півдні Норвегії. Поліція повідомила в середу, що понад 600 людей були евакуйовані в регіоні на північ від Осло.
«Ситуація все ще незрозуміла та хаотична», — зазначили в поліції Норвегії.

Сильніші дощі очікуються найближчим часом на півдні Норвегії та в центральній частині Швеції.




Перед цим шторм «Ганс» декілька днів вирував у Скандинавії та Балтії, спричинивши розлив річок, пошкодження доріг та травмування людей через падіння гілок. Унаслідок негоди тисячі людей залишилися без електрики.
Як повідомляв Укрінформ, кількість загиблих у результаті нещодавньої повені в столиці Китаю та на її околицях зросла до 33, серед яких п’ять рятувальників, тоді як 18 людей вважаються зниклими безвісти.
Фото: NTB Scanpix