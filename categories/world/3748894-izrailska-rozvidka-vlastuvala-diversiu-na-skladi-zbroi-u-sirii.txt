На армійському складі неподалік Дамаска прогримів вибух та розпочалася пожежа.

Як повідомляє Укрінформ, про це із посиланням на Сирійський центр моніторингу за дотриманням прав людини пише Сіньхуа.



“Одразу після півночі прогримів вибух на складі боєприпасів 81-ої бригади армії Сирії у місті аль-Рухайбах, унаслідок чого розпочалася пожежа, що тривала близько двох годин”, - йдеться у матеріалі.

Зазначається, що будівлю з середини підірвали ізраїльські розвідувальні служби.

Нагадаємо: в неділю ізраїльські розвідники провели іншу успішну операцію, знищивши склад зброї Хезболли на сирійсько-ліванському кордоні.