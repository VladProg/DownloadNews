В аеропорту охопленої бойовими діями столиці Судану — місті Хартум на одному з літаків української авіакомпанії SkyUp спрацював аварійний радіобуй, компанія вживає заходів для якнайшвидшої евакуації співробітників із країни.

Про це йдеться в офіційній заяві, оприлюдненій на сайті авіакомпанії, передає Укрінформ.
"15 квітня в Судані розпочались бойові дії. Наразі відомо про спрацювання аварійного радіобуя на одному з двох літаків авіакомпанії SkyUp, що знаходяться в аеропорту міста Хартум. Встановити стан літака та можливі пошкодження на даний момент неможливо", — зазначено в заяві.


Boeing 737 украинского лоукостера SkyUp загорелся во время попытки государственного переворота в Судане. Воздушные ворота захватил спецназ Судана.

На видео очевидцев из столичного аэропорта в Хартуме видно, что горит один из двух авиалайнеров SkyUp, которые стояли рядом. pic.twitter.com/5438pt9YI3
— avianews.com (@avianewscom) April 15, 2023

Як повідомили у SkyUp, 36 співробітників компанії, які перебувають нині в Судані, знаходяться у відносно безпечному місці, з ними є зв’язок.
"Наше головне завдання зараз — організувати безпечні умови перебування співробітників та допомогти їм якнайшвидше залишити країну. Ми займаємось цим разом із Посольством України в Єгипті, почесним консульством України в Судані, МЗС України та іншими державними структурами. Ми обов’язково повідомимо про вирішення ситуації, як тільки це буде можливо", — додали в компанії.
Літаки SkyUp Airlines перебувають у Судані в межах контракту на умовах лізингу ACMI з авіакомпанією Sun Air. Від початку 2023 року вони виконували рейси до Каїра (Египет), Ер-Ріяда та Джидди (Саудівська Аравія).
Як повідомляв Укрінформ, 15 квітня після кількох днів напруженості між армією Судану та Силами швидкого реагування (RSF) в Хартумі пролунали вибухи й стрілянина. Суперечка зосереджена навколо запропонованого переходу країни до цивільного правління.
Відомо про загибель у Судані двох людей унаслідок влучання снаряда в пасажирський літак. Про призупинення польотів до Хартума вже заявили державна авіакомпанія Saudi Arabian Airlines і Національний авіаперевізник Єгипту EgyptAir.