У Франції після четвертої ночі масових заворушень через убивство поліцією підлітка затримано понад 1300 осіб.

Про це повідомляє CNN, передає Укрінформ.
За даними Міністерства внутрішніх справ Франції, у суботу 1311 осіб були затримані після четвертої ночі насильства.
Раніше була оприлюднена інформація про 994 затриманих. Також у країні зареєстровано 2560 пожеж на дорогах загального користування, згоріло 1350 автомобілів, зафіксовано 234 випадки пошкодження або пожежі в будівлях.
Як повідомляв Укрінформ, протести й заворушення у Франції виникли 27 червня після того, як поліція застрелила 17-річного хлопця, який не зупинився за наказом поліцейського.