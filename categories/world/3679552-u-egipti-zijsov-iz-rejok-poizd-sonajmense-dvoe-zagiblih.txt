Унаслідок сходження з колії пасажирського поїзда поблизу Каїра, загинули щонайменше двоє людей, 16 отримали травми.

Як повідомляє кореспондент Укрінформу, про це пише Сіньхуа.



Зазначається, що інцидент трапився у місті Кальюб, що в 23 км на північ від Каїра.

За даними міністерства охорони здоров’я Єгипту, 10 людей було госпіталізовано після аварії, однак їх життю вже нічого не загрожує.
“Ще шестеро людей були виписані із легкими травмами та синцями”, - стверджує Сіньхуа.


У Національній залізниці Єгипту заявили, що з невідомих причин поїзд на станції почав рухатися по закритій ділянці й згодом зіштовхнувся із захисною конструкцією в її кінці.
“Унаслідок цього, локомотив та перший вагон зійшли з колії”, - зауважує агентство.





Вже було розпочате розслідування, покликане встановити усі деталі інциденту.
Фото: Mohamed Asad/Xinhua