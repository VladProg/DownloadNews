Іранські військові під час масштабних навчань під кодовою назвою Eghtedar 1402 протестували дрони-камікадзе Sina та Fateh.

Як передає Укрінформ, про це повідомляє IRNA.
Мобільні десантно-штурмові підрозділи сухопутних військ використовували ці безпілотники для ураження як нерухомих, так і рухомих цілей у радіусі 10 кілометрів.
Зазначається, що безпілотники, які оснащені боєголовками вагою від 300 до 1000 грамів, призначені для використання проти різних цілей у наземних боях.
Ці дрони-камікадзе можуть працювати від 10 до 15 хвилин.
Як повідомляв Укрінформ, у травні в Ірані на офіційній церемонії представили новітню балістичну ракету «Хорремшехр-4» або «Хейбар».
Фото: IRNA