Росія може анексувати окуповані раніше регіони Грузії — Південну Осетію та Абхазію, заявив заступник голови Ради безпеки Росії Дмитро Медведєв.

Як передає Укрінформ, про це передає Sky News.
За словами Медведєва, ідея приєднання до Росії все ще популярна в Абхазії та Південній Осетії, і вона «цілком може бути реалізована, якщо для цього будуть вагомі підстави».
Абхазія за сприяння Росії «відокремилася» від Грузії, проголосивши «незалежність» у 1999 році.
Після російсько-грузинської війни 2008 року Москва визнала її незалежною державою.
Південна Осетія оголосила про вихід зі складу Грузії в 1992 році.
Міжнародна спільнота не визнає незалежності Абхазії та Південної Осетії, вважаючи їх частинами Грузії.
Нагадаємо: у 2014 році Росія окупувала Крим, у 2022 році — частини Донецької, Луганської, Запорізької та Херсонської областей України.