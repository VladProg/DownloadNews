Сербія поважає територіальну цілісність Молдови та відкрита до співпраці із Кишиневом в упередженні можливих провокацій.

Як повідомляє кореспондент Укрінформу, про це йшлося під час телефонної розмови між президенткою Молдови Майєю Санду та президентом Сербії Александром Вучичем.
“Двоє лідерів підтвердили свою повагу до територіальної цілісності держав та висловили бажання співпрацювати заради недопущення незаконних дій із залученням громадян своїх країн”, - заявили в офісі Санду.
Зазначається, що розмова відбулася “у контексті заяви глави державу на початку тижня стосовно ризику дестабілізації ситуації у Молдові й можливого залучення іноземців”.
Як повідомляв Укрінформ, у понеділок президентка Республіки Молдова Мая Санду заявила про підготовку росією держперевороту в її країні. За словами Санду, кремль планує організувати протести опозиції із залученням громадян рф, білорусі, Сербії та Чорногорії. План включає захоплення урядових будівель та зміну влади у країні.