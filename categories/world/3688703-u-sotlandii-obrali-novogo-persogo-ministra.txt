Хумза Юсаф у вівторок був затверджений новим першим міністром Шотландії після голосування у парламенті країни.

Як передає Укрінформ, про це повідомляє BBC.
“Я обіцяю, що Шотландія й надалі залишатиметься позитивним, прогресивним голосом на світовій арені. Я працюватиму кожну годину кожного дня, щоб використовувати потенціал Шотландії та кожної окремої людини”, - сказав новообраний міністр.
Юсаф, лідер Шотландської національної партії (SNP) став шостим першим міністром країни та першим представником етнічної меншини на цій посаді. Також 37-річний Юсаф є наймолодшим першим міністром і першим мусульманином, який очолив партію Великої Британії.
Заступницею Юсафа стала Шона Робісон, яка обіймала посаду міністра соціальної справедливості.
Хумза Юсаф буде офіційно приведений до присяги як перший міністр під час короткої церемонії в Сесійному Суді у Единбурзі в середу. Після цієї процедури він розпочне процес призначення решти членів свого кабінету.
Фото з сайту www.lifesciencesscotland.com