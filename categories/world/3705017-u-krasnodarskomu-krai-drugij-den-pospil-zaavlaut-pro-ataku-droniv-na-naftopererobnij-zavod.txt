На Ільський нафтопереробний завод на Кубані другий день поспіль здійснена атака БПЛА, внаслідок чого знову виникла пожежа.

Про це повідомили держінформагентству ТАСС у екстрених службах, передає Укрінформ.
Там уточнили, що площа займання становила 60 кв. метрів. Відкрите горіння було ліквідовано. Повідомляється, що це сталося через атаку безпілотника.
За інформацією Телеграм-каналу Baza, після атаки БПЛА о 8:30 на одну з установок НПЗ "Ільський" стався вибух, почалася пожежа. Наразі триває евакуація персоналу.

Добу тому, в ніч на четверте травня чотири безпілотники завдали удару по резервуару Ільського НПЗ, через що сталася пожежа, яку загасили до вечора.
Після початку повномасштабної війни росії проти України на території рф регулярно стаються вибухи та пожежі.