Британський принц Вільям здійснив неоголошену поїздку до Польщі, де зустрівся з британськими та польськими військовими, дислокованими поблизу кордону РП з Україною.

Про це повідомляє CNN, передає Укрінформ.
Як зазначається, принц спочатку побував у місці дислокації 3-ї бригади Сил територіальної оборони у Жешуві, де зустрівся з міністром оборони Польщі Маріушем Блащаком та оглянув експозицію військової техніки.
Потім 40-річний член Британської королівської сім’ї зустрівся з військовослужбовцями британських збройних сил, аби дізнатися, як вони співпрацюють із польськими колегами у контексті підтримки України.

Фото: Yui Mok/PA

«Наші країни підтримують міцні зв’язки. Завдяки нашій співпраці задля підтримки народу України та його свободи, яка також є нашою і вашою свободою, ці зв’язки ще більше зміцнюються», – сказав спадкоємець британського престолу.

Фото: KensingtonRoyal / Twitter

Як повідомлялося, Велика Британія передасть Україні бронебійні снаряди зі збідненим ураном.
Перше фото: royalfocus1/twitter