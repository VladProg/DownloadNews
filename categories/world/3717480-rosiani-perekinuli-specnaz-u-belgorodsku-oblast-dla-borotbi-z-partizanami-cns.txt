Російська влада для боротьби з партизанами перекинула у прикордонні населені пункти Бєлгородської області загін елітного спецназу.

Як передає Укрінформ, про це повідомляє Центр національного спротиву.
“Через необхідність боротися з партизанським рухом на територію Бєлгородської області прибув загін 322 центру російських ССО “Сенеж”. Росіяни настільки бояться партизан, що терміново припинили усі операції цього елітного підрозділу і натомість розмістили його в прикордонних населених пунктах Бєлгородської області”, – ідеться в повідомленні.
Завдання підрозділу – проводити продиверсійну діяльність на російському прикордонні. “Жодні дії ворога не зможуть зупинити рух спротиву”, – зауважили в ЦНС.
Як повідомляв Укрінформ, у російський День прикордонника 28 травня легіон “Російський добровольчий корпус” заявив про новий прорив кордону Росії.
Легіон “Свобода Росії” і Російський добровольчий корпус поширили 1 червня два відео, в одному з яких стверджувалося, що вони перебувають на кордоні між РФ та Україною.
За даними Міністерства оборони Великої Британії, через триваючі атаки Бєлгородської області з боку російських партизанських загонів командування РФ стоїть перед дилемою: зміцнити оборону у прикордонні чи на фронті в Україні.
Фото з відкритих джерел