Щонайменше чотири людини загинули, ще 10 дістали поранення внаслідок вибуху бомби в неділю на базарі в провінції Белуджистан на південному заході Пакистану.

Як передає Укрінформ, про це повідомляє Сіньхуа з посилання на дані місцевої поліції.
"За даними поліції, вибух стався на базарі Рукні, жвавому ринку в районі Бархан провінції. Вибуховий пристрій, встановлений на мотоциклі, було приведено в дію дистанційно", - йдеться у повідомленні.
Поліцейські, співробітники сил безпеки і рятувальники прибули на місце події і доправили тіла загиблих та поранених до прилеглої лікарні. Район вибуху було оточено поліцією.
Жодне угруповання поки не взяло на себе відповідальність за напад.
Як повідомляв Укрінформ, 30 січня у пакистанському місті Пешавар стався вибух у мечеті під час молитви, унаслідок якого 47 людей загинули та понад 100 отримали поранення.



Фото: dailysun