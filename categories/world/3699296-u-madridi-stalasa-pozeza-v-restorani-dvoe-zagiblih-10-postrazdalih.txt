Двоє людей загинули, а ще десятеро отримали поранення внаслідок ​​пожежі, що спалахнула в італійському ресторані в мадридському районі Саламанка.

Як передає Укрінформ, про це повідомляє видання 20 minutos.
Як зазначається, восьмеро з десяти поранених мають серйозні ушкодження, двоє – легкі травми.
Пожежа почалася невдовзі після 23:00 в італійському ресторані Burro Canaglia Bar&Resto.
Полум'я спалахнуло біля входу до приміщення, що ускладнило евакуацію постраждалих. Вогонь швидко поширився на стелю та стіни закладу.
Близько десяти машин швидкої допомоги, мадридської муніципальної поліції та Національної поліції виїхали на місце події.
Причини пожежі зараз встановлюються.