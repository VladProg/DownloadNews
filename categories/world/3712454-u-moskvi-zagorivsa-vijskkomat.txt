На сході російської столиці Москви сталася пожежа в будівлі, де розташований військкомат.

Як передає Укрінформ, про це повідомляє Інтерфакс.
"На Колодязному провулку, будинок 14, сталося займання. Пожежно-рятувальні підрозділи прибули, проводиться розвідка", - заявили у Міністерстві з надзвичайних ситуацій РФ.
Джерело загоряння та його площа уточнюються.
За даними з відкритих джерел, за цією адресою знаходиться військовий комісаріат Преображенського району.
Як повідомляв Укрінформ, безпілотник увечері 10 травня атакував будівлю військкомату в м. Стародубі Брянської області Росії.
Фото: соцмережі