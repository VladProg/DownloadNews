Манчестер став першим містом у Великій Британії, що запровадило «туристичний податок» для відвідувачів.

Як передає Укрінформ, про це повідомляє BBC.
Відтак люди сплачуватимуть додатковий 1 фунт стерлінгів за кімнату за ніч в рамках оплати за своє проживання.
Гроші підуть на допомогу в проведенні великих заходів, конференцій, фестивалів, маркетингових кампаній і чистоти вулиць у місті.
Представниця міськради Манчестера Джоанн Роні заявила, що в рамках цієї ініціативи місто зможе залучити 3 мільйони фунтів стерлінгів на рік «для покращення досвіду туристів у самому місті».
Загалом в ініціативі міста беруть участь 73 готелі й апартаменти з обслуговуванням.
Як повідомляв Укрінформ, уряд Китаю скасував останні візові обмеження й дозволити видавати всі категорії віз, тим самим повністю відкриваючи кордони країни для іноземних туристів уперше за три роки після спалаху пандемії COVID-19.
Фото: Matt Rigby / EyeEm