Король Великої Британії Чарльз ІІІ на кліматичній конференції ООН COP28 у Дубаї наголосив на необхідності активізації зусиль для вповільнення зміни клімату.

Про це повідомляє Metro, передає Укрінформ.
«Якщо ми швидко не відновимо унікальну економіку природокористування, базовану на гармонії та балансі, що є нашою основною опорою, то наша економіка та виживання опиняться під загрозою. Зараз (кліматичні – ред.) рекорди оновлюються так часто, що ми, мабуть, перестаємо сприймати те, про що це нам насправді говорить», - сказав британський монарх.
Він додав, що приватні компанії та уряди мають активізувати зусилля і допомогти благодійним і неурядовим організаціям у боротьбі зі зміною клімату.
Чарльз ІІІ також підтримав заклики виділяти близько 5 трильйонів доларів щороку на боротьбу зі зміною клімату в усьому світі.

Це перший виступ Чарльза ІІІ на COP28 як короля.
Як повідомляв Укрінформ, конференція ООН зі зміни клімату COP28 проходить з 30 листопада до 12 грудня у Дубаї (ОАЕ).
Фото: Facebook/The Royal Family