Політика Польщі щодо України не зміниться після парламентських виборів, що відбудуться 15 жовтня.

На цьому наголосив в інтерв’ю Укрінформу голова комісії Сейму у закордонних справах, депутат нижньої палати парламенту від правлячої партії “Право і Справедливість” (PiS) Радослав Фогель.
“Якщо поляки вирішать, що при владі й надалі залишатиметься “Право і Справедливість”, то політика щодо України та українців не зміниться. Вона є раціональною як з погляду Польщі, так і України”,- заявив Фогель.
Він додав, що партія хоче мати партнера на сході, будувати регіональні союзи з Україною й країнами Балтії.
З іншого боку олітик запевнив, що навіть у разі перемоги опозиції й формуванні нового уряду “головний вектор зовнішньої політики залишиться таким самим”.
Згідно з даними соцопитувань, найбільше шансів на перемогу у парламентських виборах в Польщі має правляча партія “Право і Справедливість” Ярослава Качинського, яка на 6-7% випереджає опозиційну Громадянську коаліцію Дональда Туска. У разі перемоги PiS, яка перебуває при владі з 2015 року, втретє поспіль матиме можливість сформувати правлячу коаліцію.