Новопризначений міністр оборони Великої Британії Ґрант Шаппс обіцяє продовжувати підтримку України у війні проти російських загарбників.

Як передає Укрінформ, про це Шаппс написав у соцмережі X (колишній Твіттер).


As I get to work at @DefenceHQ I am looking forward to working with the brave men and women of our Armed Forces who defend our nation’s security. And continuing the UK’s support for Ukraine in their fight against Putin’s barbaric invasion.
— Rt Hon Grant Shapps MP (@grantshapps) August 31, 2023

«Починаючи роботу в Міністерстві оборони, я з нетерпінням чекаю на співпрацю з хоробрими чоловіками й жінками наших збройних сил, які захищають безпеку нашої країни. І на продовження підтримки України з боку Великої Британії в її боротьбі проти варварського путінського вторгнення», - підкреслив Шаппс.
На початку серпня Шаппс відвідав Київ, оголосивши про гарантії експортного фінансування для України.
Він також побував у дитячому садку, до якого раніше ходив хлопчик з української родини, яку Шаппс приймав після початку повномасштабної війни.
Як повідомляв Укрінформ, у четвер прем’єр-міністр Великої Британії Ріші Сунак призначив Шеппса на посаду міністра оборони після того, як його попередник Бен Воллес подав у відставку.