У Фінляндії розпочалися масштабні навчання з підготовки реакції країни на можливий раптовий наплив мігрантів.

Як повідомляє Укрінформ, про це пише Сіньхуа.

Зазначається, що спільні навчання триватимуть п’ять днів.
“Представники Європейського агентства з охорони зовнішніх кордонів країн-членів ЄС, Служба ЄС з питань біженців, а також поліція й прикордонна служба Естонії беруть участь у навчаннях разом із різноманітними фінськими службами”, - йдеться у матеріалі.

Сіньхуа зауважує, що в липні 2022-го року парламент Фінляндії ухвалив законодавчі зміни, якими дозволив владі закривати увесь кордон чи окремі пункти пропуску під час виняткових обставин.
Нагадаємо: під час європейської міграційної кризи 2015-го року до Фінляндії прибули близько 32 тис. шукачів притулку з Близького сходу, Африки й Південної Азії.