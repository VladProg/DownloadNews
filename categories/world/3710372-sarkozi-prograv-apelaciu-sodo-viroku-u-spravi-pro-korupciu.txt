Колишній президент Франції Ніколя Саркозі програв апеляцію на вирок у справі про корупцію.

Про це повідомляє BBC, передає Укрінформ.
Саркозі був засуджений у 2021 році за спробу вплинути на суддю, пообіцявши йому престижну роботу в обмін на інформацію про справу. Суд ухвалив вирок у вигляді трьох років ув'язнення, з них два умовно.
Водночас Апеляційний суд Парижа ухвалив, що політик може відбути решту терміну під домашнім арештом.
Як повідомлялося, Паризький кримінальний суд визнав винним колишнього президента Франції Ніколя Саркозі у незаконному фінансуванні передвиборчої кампанії у 2012 році.
Загалом проти Саркозі прокуратура порушила п'ять справ. Перше з цих розслідувань було доведено до судового вироку 1 березня. Він став першим в історії політиком найвищого рівня, який дістав реальний термін ув'язнення.