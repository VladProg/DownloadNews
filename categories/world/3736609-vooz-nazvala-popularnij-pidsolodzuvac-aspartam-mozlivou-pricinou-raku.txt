Комітет Всесвітньої організації охорони здоров’я заявив 13 липня, що аспартам слід класифікувати як «можливо канцерогенний для людини».

Цей популярний штучний підсолоджувач є в тисячах продуктів - від дієтичних газованих напоях до жувальної гумки без цукру, передає Укрінформ із посиланням на CNN.
Видання зазначає, що як би тривожно не звучало це позначення від ВООЗ, воно не означає, що дієтична газована вода викликає рак.
Це означає, що деякі дослідження, розглянуті Міжнародним агентством із дослідження раку ВООЗ (IARC), показують, що може існувати ймовірний зв’язок між аспартамом і раком печінки. Тобто це ще не доведено.
Аспартам вважається однією з найбільш вивчених теперішніх харчових добавок. Численні регулювальні органи, як-от Управління з контролю за якістю харчових продуктів і медикаментів США (FDA), неодноразово заявляли, що аспартам безпечний для споживання людиною, якщо він використовується згідно з певними рекомендаціями.
Насправді окремий комітет експертів ВООЗ також провів оцінку ризику щодо аспартаму та заявив 13 липня, що рекомендації, надані Всесвітньою організацією охорони здоров’ раніше, не потребують змін.
Водночас деякі вчені та виробники харчів та напоїв стурбовані тим, що позначка ВООЗ «можливо канцерогенний» заплутає споживачів. В IARC сподіваються, що це позначення спонукатиме вчених провести ще більше досліджень аспартаму та ймовірного зв’язку з раком.
FDA заявило, що воно не погоджується з висновком IARC про те, що аспартам є можливим канцерогеном для людини. Управління висловило сумнів щодо цих досліджень ВООЗ.
«У вчених FDA немає проблем із безпекою, коли аспартам використовується в затверджених умовах», — сказали в американському відомстві.
Асоціація American Beverage, яка представляє індустрію виробників безалкогольних напоїв, заявила, що «у науковому та регуляторній спільноті існує широкий консенсус щодо того, що аспартам безпечний». Мовляв, це висновок, до якого знову і знову приходять агентства з безпеки харчових продуктів у всьому світі.
Нагадаємо: Аспартам є одним із найбільш часто використовуваних у світі штучних підсолоджувачів.
Він існує на ринку вже кілька десятків років. Рада з контролю за калоріями (міжнародна асоціація, що представляє індустрію низькокалорійних та безкалорійних харчових продуктів та напоїв) повідомляє, що аспартам міститься приблизно в 6000 продуктах по всьому світу.