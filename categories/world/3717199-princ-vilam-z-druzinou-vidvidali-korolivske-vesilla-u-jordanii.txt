Британський принц Вільям і його дружина Кетрін стали почесними гостями на весіллі принца Йорданії Хусейна та Раджви Аль Саїф із Саудівської Аравії.

Про це повідомляє The Times of Israel, передає Укрінформ.
Це перший великий міжнародний королівський захід, який відвідують принц Вільям із дружиною. Присутність членів британської королівської сім’ї трималася в таємниці, державні ЗМІ Йорданії підтвердили їх прибуття лише за кілька годин до початку церемонії.


Watch: Britain’s Prince William and his wife Kate arrive in #Jordan to attend the highly anticipated wedding of Jordan’s Crown Prince Al Hussein and Saudi national Rajwa Al Saif. #RoyalWedding https://t.co/6iQV8qZuP5 pic.twitter.com/2sl5PryxiF
— Al Arabiya English (@AlArabiya_Eng) June 1, 2023

Зазначається, що весілля принца Хусейна та Раджви Аль Саїф має вплинути на низку важливих політичних традицій, які надалі позитивно сприятимуть економічним та культурним зв'язкам між країнами наречених.
Серед запрошених були іноземні аристократи та високопосадовці, зокрема члени королівських сімей Європи та Азії, а також перша леді США Джилл Байден та спецпредставник президента Сполучених Штатів з питань клімату Джон Керрі.
Як повідомляв Укрінфрм, принцеса Вельська Кейт Міддлтон знялася у кліпі Kalush Orchestra для Євробачення 2023.
Фото: telegraf.com.ua