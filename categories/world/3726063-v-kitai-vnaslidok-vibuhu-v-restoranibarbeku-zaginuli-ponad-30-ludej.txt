На півночі Китаю в місті Іньчуань, адміністративному центрі Нінся-Хуейського автономного району, внаслідок вибуху в ресторані-барбекю загинула 31 людина.

Про це з посиланням на місцеву владу повідомляє CGTN, передає Укрінформ.
Ще семеро осіб рятувальникам вдалось евакуювати. Наразі постраждалі, в тому числі один у критичному стані, перебувають у лікарні.
Вибух на одній із велелюдних вулиць міста стався у середу близько 20:40 через витік скрапленого газу в робочій зоні ресторану-барбекю.
Правоохоронці проводять розслідування інциденту.
Як повідомляв Укрінформ, у п’ятому окрузі Парижа стався вибух газу, в результаті якого загорілося кілька будівель, щонайменше 16 людей зазнали поранень. Семеро з них перебувають у критичному стані.
Фото ілюстративне