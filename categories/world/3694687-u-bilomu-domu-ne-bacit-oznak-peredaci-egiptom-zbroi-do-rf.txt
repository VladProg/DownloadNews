Адміністрація президента США не володіє фактами, які б підтверджували передачу Єгиптом росії летальної зброї.

Про це сказав речника Ради національної безпеки США Джон Кірбі, передає Укрінформ із посиланням на CNN.
"Ми не бачили жодних ознак того, що Єгипет надає росії смертоносну зброю", - заявив він.
Кірбі наголосив, що Єгипет є «значним партнером у сфері безпеки» і залишатиметься ним.
«Збройні сили Сполучених Штатів мають давні стосунки з Єгиптом у сфері оборони, які сягають багатьох, багатьох років», — сказав він, розмовляючи з журналістами на борту Air Force One.
Кірбі відмовився підтвердити дійсність документа і розповісти про будь-які дипломатичні розмови між Вашингтоном і Каїром.
Нагадаємо: у датованому лютим «цілком секретному документі» йдеться про розмови між Сісі та високопоставленими єгипетськими військовими, які стосуються планів постачання росії артилерії та пороху та збереження цих планів у секреті, пише Washington Post.
Єгипетський чиновник, якого державні ЗМІ не назвали, назвав звіт Washington Post «інформаційним абсурдом» і заявив, що Єгипет дотримується «збалансованої політики» з усіма міжнародними партіями, повідомляє Al Qahera News. Цю заяву поширили кілька єгипетських державних ЗМІ.