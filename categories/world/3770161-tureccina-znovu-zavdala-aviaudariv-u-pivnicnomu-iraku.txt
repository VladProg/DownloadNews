Військово-повітряні сили Туреччини вразили 22 цілі і нейтралізували значну кількість терористів під час повітряної операції проти терористичних цілей у регіонах Метіна, Хакурк, Гара, Канділ і Асос на півночі Іраку.

Про це повідомляє Укрінформ з посиланням на Міноборони Туреччини.
“4 жовтня о 19.00 була проведена повітряна операція проти об'єктів терористів у регіонах Метіна, Хакурк, Гара, Канділ і Асос. Під час проведених повітряних операцій було знищено загалом 22 цілі, які складалися з печер, бункерів, укриттів і складів, які використовувалися сепаратистською терористичною організацією”, - повідомило міністерство.
Також зазначається, що в ході проведеної операції була “знешкоджена велика кількість терористів”.
Вказується також, що під час цієї операції були вжиті всі заходи, щоб запобігти шкоді цивільному населенню, дружнім підрозділам, історичним і культурним цінностям та навколишньому середовищу.
Як повідомляв Укрінформ, в Анкарі у неділю поблизу будівлі Міністерства внутрішніх справ Туреччини пролунав потужний вибух. Влада заявила про теракт, і повідомила про двох нападників, один з яких себе підірвав, а іншого було знешкоджено. Під час пожежі двоє поліцейських зазнали легких поранень. Одного із нападників було ідентифіковано як члена Робітничої партії Курдистану. Після нападу, ввечері 3 жовтня, Туреччина здійснила авіаудари по об'єктам терористів у північному Іраку.
Фото: gettyimages