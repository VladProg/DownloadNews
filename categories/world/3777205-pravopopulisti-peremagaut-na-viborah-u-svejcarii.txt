Ультраправа та євроскептична Швейцарська народна партія (SVP) продемонструвала найкращі результати на національних виборах до парламенту в неділю.

Як передає Укрінформ, про це повідомляє The Guardian.
"Очікується, що популістська права швейцарська народна партія (SVP) досягне успіхів, за наслідками голосування на федеральних виборах в країні", - йдеться у повідомленні.
Згідно з опитуванням дослідницького інституту Sotomo, партія SVP на недільних виборах у Швейцарії набере 28,1% голосів, що на 2,5 відсоткові пункти більше, ніж її попередні результати.
Крістіан Імарк, член Швейцарської національної ради від партії SVP, сказав, що вірить, що його партія може збільшити свою частку голосів, оскільки вона зосереджена на питаннях імміграції, енергетичної безпеки та вартості енергоносіїв.
Парламентарій сказав, що відчуває різницю під час цієї кампанії порівняно з попередніми виборами 2019 року.
"Відчувається, що для нас це (теперішні вибори - ред.) набагато краще", — сказав він.
Опитування показують, що Центристська партія (Mitte) набере 14,3%, а Ліберальна партія — 14,1%. Очікується, що Зелені зазнають найбільших втрат, набравши 9,7%, що стане зниженням на 3,5 відсоткові пункти порівняно з минулими виборами.
Як повідомляє NZZ, Соціал-демократи, Вільні демократи та Центристський альянс, за прогнозами, досягнуть успіхів, остаточні результати голосування будуть відомі за декілька годин.
Як повідомлялося, федеральний канцлер Швейцарії Вальтер Турнхерр оголосив, що йде у відставку.