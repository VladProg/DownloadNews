У Швейцарії винесли судовий вирок чотирьом банкам, які допомагали близькому другу російського президента володимира путіна сергію ролдугіну переказувати мільйони франків через швейцарські банківські рахунки.

Як передає Укрінформ, про це повідомляє агенція Reuters.
Зазначається, що троє росіян та один швейцарець допомогли ролдугіну, який є хрещеним батьком старшої дочки путіна марії, розмістити мільйони франків на рахунках у швейцарських банках в період з 2014 по 2016 рік.
ролдугін - це віолончеліст, якого уряд Швейцарії називає «гаманцем путіна», уточнюється в повідомленні.
Сьогодні, 30 березня, усіх чотирьох визнали винними у допомозі ролдугіну у здійсненні фінансових махінацій. Четверо банкірів за рішенням окружного суду Цюріха отримали сім місяців ув’язнення умовно кожен.
Як повідомлялося, після вторгнення росії в Україну проти ролдугіна Євросоюз та інші країни запровадили персональні санкції.