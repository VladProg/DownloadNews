На півночі Індонезії стався потужний землетрус із магнітудою 5,2 за шкалою Ріхтера.

Як передає Укрінформ, про це повідомляє Геологічна служба США.
Епіцентр стихійного явища був виявлений за 58 км від міста Сіболга, що на північному заході Індонезії, на глибині в 85,9 км.
Підземні поштовхи зафіксовані о 13:12 за київським часом.
За даними VolcanoDiscovery, також слабкі поштовхи могли відчуватися на відстані до близько 120 км від місця епіцентру.

Поки що немає інформації щодо постраждалих або завданої шкоди.
Як повідомляв Укрінформ, землетрус магнітудою 6,4 стався у Каліфорнійській затоці.
Перше фото: АА