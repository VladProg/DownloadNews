Міжнародний суд ООН у Гаазі призначив на 12 жовтня слухання за позовом Вірменії проти Азербайджану щодо конвенції про расову дискримінацію через ситуацію в Нагірному Карабасі.

Про це повідомляє Укрінформ з посиланням на пресреліз суду.
“Міжнародний суд ООН, головний судовий орган ООН, проведе публічні слухання у справі про застосування Міжнародна конвенція про ліквідацію всіх форм расової дискримінації (Вірменія проти Азербайджану) у четвер, 12 жовтня 2023 року, у Палаці миру в Гаазі, де знаходиться Суд”, - йдеться у повідомленні.
Згідно з розкладом слухань, у четвер, 12 жовтня 2023 р., 10:00–12:00, за місцевим часом, відбудеться один раунд усних аргументів (Вірменія), а 16:00–18:00 - один раунд усних аргументів (Азербайджан)
Зазначається, що слухання будуть присвячені клопотанню про вжиття запобіжних заходів.
Як повідомляв Укрінформ, Вірменія подала до Міжнародного суду ООН позов проти Азербайджану щодо порушення Конвенції про ліквідацію всіх форм расової дискримінації, звинувачуючи в утиску прав вірмен у Нагірному Карабаху.
Республіка Вірменія, посилаючись на статтю 41 Статуту та статтю 73 Регламенту Суду, направила до Суду прохання про зазначення тимчасових заходів, “для збереження та захисту прав, закріплених у Міжнародній конвенції про ліквідацію всіх форм расової дискримінації”.
Вірменія закликає суд ООН підтвердити зобов'язання Азербайджану щодо відмови від вчинення будь-яких дій, прямо чи опосередковано спрямованих на витіснення етнічних вірмен з Нагірного Карабаху.
Серед іншого, від Баку вимагають вивести весь військовий і правоохоронний персонал з усіх цивільних установ у Нагірному Карабаху. Також Вірменія хоче, щоб Азербайджан зобов’язали “утриматися від каральних заходів проти чинних чи колишніх політичних представників або військовослужбовців Нагірного Карабаху”.

Окрім того, Єреван наполягає на забороні знесення та внесення змін до пам'яток вірменської культурної спадщини в регіоні, у тому числі меморіалів пам'яті жертв геноциду 1915 року.
Як повідомляв Укріфнорм, у МЗС Азербайджану назвали позов Вірменії до Міжнародного суду ООН актом розпалювання расової ненависті.