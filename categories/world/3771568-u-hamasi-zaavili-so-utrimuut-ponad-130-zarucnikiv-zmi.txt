Станом на вечір неділі, згідно із заявою високопосадовця ХАМАС Муси Абу Марзука, ХАМАС та палестинський "Ісламський джихад" утримують понад 130 заручників.

Про це пише газета Jerusalem Post, передає Укрінформ.

"Станом на вечір неділі, згідно із заявою високопосадовця ХАМАС Муси Абу Марзука, ХАМАС та палестинський "Ісламський джихад" утримують понад 130 заручників", - зазначається у повідомленні.
Окрім того, як повідомляє Jerusalem Post, армія оборони Ізраїлю узяла в полон командира однієї з бригад палестинського угрупування ХАМАС.
"Елітний підрозділ ЦАГАЛу "Шаєтет 13" затримав заступника командувача південної військово-морської бригади ХАМАС Мухаммеда Абу Алі, повідомили в ЦАГАЛ ввечері у неділю", - йдеться у новині.
За даними видання, наразі його допитують ізраїльські військові.

У неділю вдень влада Ізраїлю заявляла про не менше ніж 100 заручників, незаконно етапованих з окупованих палестинцями територій до Сектора Гази.
Як повідомлялося, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики вторглися в країну, одночасно завдаючи масованого ракетного удару.
Ізраїль офіційно оголосив стан війни.
Кількість загиблих внаслідок атак ХАМАС перевищила 700 осіб. Серед загиблих – двоє громадянок України.
США, ЄС, Україна та низка інших держав засудили атаки по Ізраїлю.