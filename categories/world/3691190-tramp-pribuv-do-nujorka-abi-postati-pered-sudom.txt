Експрезидент США Дональд Трамп прибув до Нью-Йорка зі свого маєтку у Флориді - за день до того, як йому мають висунути низку кримінальних обвинувачень у суді Мангеттену.

Про це повідомляє Укрінформ із посиланням на CNN.

Адвокати Трампа заявили нью-йоркському судді, що виступають проти задоволення запиту засобів масової інформації на трансляцію процесу пред'явлення обвинувачень. Утім, суддя ще не оголосив свого рішення з цього питання.


Також команда юристів Трампа повідомила, що експрезидент здасться правоохоронцям добровільно й намагатиметься оскаржити кожен пункт обвинувального висновку.


Як повідомлялося, Велике журі Мангеттену ухвалило висунути кримінальне обвинувачення Трампу через таємні грошові виплати порнозірці за * мовчання під час виборчої кампанії 2016 року.
Обвинувальний висновок ще не розсекречено. Він став результатом розслідування окружного прокурора Мангеттену, який вивчав правомірність виплати 130 тис. доларів порнозірці через колишнього адвоката Майкла Коена.
Трамп - перший президент в історії США, якому висунуто кримінальні обвинувачення.
Фото: ZUMAPRESS.com