Канада запровадить санкції проти російських олігархів, які намагаються втручатися у внутрішні справи Молдови.

Про це заявила міністр закордонних справ Канади Мелані Жолі, яка прибула до Осло для участі у неформальній зустрічі НАТО, передає Укрінформ із посиланням на NewsMaker.
«Вперше в історії Канади сьогодні ми оголошуємо про санкції, покликані підтримати демократію Молдови. Ми вживемо заходів проти російських олігархів, які намагаються втручатися в демократію Молдови», — сказала Жолі, не уточнивши подробиць.
Як повідомлялося, у столиці Норвегії Осло відбувається неформальна зустріч міністрів закордонних справ країн-союзниць, головною метою якої є підготовка до зустрічі лідерів держав та урядів країн НАТО в липні у Вільнюсі.