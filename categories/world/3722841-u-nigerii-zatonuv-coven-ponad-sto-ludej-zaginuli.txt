На південному заході Нігерії щонайменше сто людей загинули і ще більше вважаються зниклими безвісти після того, як на річці Нігер перекинувся і затонув човен.

Про це повідомляє BBC, передає Укрінформ.
Як зазначається, човен, яким понад 300 людей поверталися із штату Квара у штат Нігер після весільної церемонії, врізався в дерево, що плавало у воді, і перекинувся.
Речник поліції штату Квара заявив, що пошуково-рятувальні роботи тривають, і кількість загиблих, імовірно, зросте.
Аварії на воді в цій частині Нігерії поширені, адже люди часто користуються водним шляхом, аби швидше дістатися до іншої частини країни.
Однак при цьому власники човнів часто перевантажують хиткі судна, намагаючись заробити більше грошей.
Як повідомляв Укрінформ, за даними берегової охорони, щонайменше 32 мігранти потонули вранці у середу, коли їхній човен перекинувся і затонув біля Греції.
Фото: GETTY