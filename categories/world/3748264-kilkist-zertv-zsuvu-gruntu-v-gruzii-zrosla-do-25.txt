МВС Грузії у понеділок заявило, що число загиблих у зоні зсуву ґрунту в курортному селищі Шові збільшилося до 25 осіб.

Як передає Укрінформ, про це повідомляє Перший канал Грузії.
Як зазначається, ще у зоні стихії розшукують вісім людей.
Тим часом Давид Джеладзе, який вижив під час зсуву ґрунту в Шові, вважає, що трагедія не повинна була статися.
За словами врятованого, влада повинна була зробити все необхідне, щоб не доводити справу до загибелі людей.
Відомо, що в районі курортного селища не було встановлено систем раннього оповіщення, які, за словами фахівців, могли дозволити відпочивальникам піти в безпечному напрямку, коли зсув насувався у річковій долині.
Раніше лідер партії «Грузинська мрія» Іраклій Кобахідзе заявив, що історія про те, як дитина боролася зі стихією у Шові протягом трьох годин – «порожня брехня», «спекуляції», «невірна інформація».
Як повідомлялося, у грузинському курортному селищі Шові 3 серпня стався зсув ґрунту.
7 серпня було оголошено День жалоби в пам’ять про загиблих унаслідок трагічного інциденту.
Фото: Новости - Грузия