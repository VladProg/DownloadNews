Щонайменше 14 російських генералів підтримують ватажка ПВК «Вагнер» Євгенія Пригожина і не хочуть йти за президентом РФ Володимиром Путіним.

Як передає Укрінформ, про це у коментарі Reuters заявив Секретар РНБО Олексій Данілов.
«Є багато командирів, які симпатизують «Вагнеру» і не хочуть йти за Путіним», - сказав він.
Данілов також додав, що знає про щонайменше 14 російських генералів, які підтримували ватажка ПВК «Вагнер» Євгенія Пригожина.
Як повідомлялося, у понеділок речник російського президента Дмитро Пєсков підтвердив, що Путін мав зустріч із Пригожиним 29 червня в Кремлі. За офіційною версією, Путін дав оцінку дій ПВК «Вагнер» на фронті, а також щодо заколоту, «вислухав пояснення» командирів ПВК і запропонував їм «варіанти працевлаштування та бойового застосування».