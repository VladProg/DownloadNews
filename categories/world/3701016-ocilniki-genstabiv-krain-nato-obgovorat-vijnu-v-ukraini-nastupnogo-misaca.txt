Найвищий військовий орган НАТО та Військовий комітет готується зібратись на засідання у Брюсселі 10 травня, щоб обговорити війну на території України.

Як передає Укрінформ, про це повідомляє пресслужба НАТО.
Засідання Військового комітету НАТО на рівні керівників Генеральних штабів дасть змогу 32 очільникам зустрітись та обговорити питання стратегічної важливості для Альянсу, повідомляє пресслужба.
Генеральний секретар НАТО Єнс Столтенберг приєднається до засідання Військового комітету на першій сесії, щоб розглянути ключові пріоритети та виклики для Альянсу.
"Під час другої сесії керівники Генеральних штабів обговорюватимуть агресивну війну росії проти України, ситуацію на місцях та подальшу підтримку України з боку Альянсу", - йдеться у повідомленні.
Третя сесія буде присвячена посиленню сил та засобів стримування та оборони Альянсу напередодні рішень Вільнюського саміту та після нього.
Під час четвертої та п'ятої сесій Військовий комітет надасть додаткові вказівки та рекомендації щодо перебудови оборонних сил та засобів країн НАТО.
Як повідомлялося, проведення саміту НАТО заплановане на 11-12 липня у Вільнюсі.