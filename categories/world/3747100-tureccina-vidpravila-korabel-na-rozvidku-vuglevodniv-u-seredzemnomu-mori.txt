Туреччина відправила у Середземне море бурове судно “Абдулхамід Хан” для розвідки покладів вуглеводнів.

Про це передає Укрінформ з посиланням на повідомлення міністра енергетики Туреччини Альпарслана Байрактара.
“У першу річницю приєднання до нашого дослідно-видобувного флоту бурове судно “Абдулхамід Хан” починає свою нову місію в Середземному морі”, - повідомив міністр.
Не вказується, в якому саме районі Середземного моря бурове судно буде проводити розвідку вуглеводнів.


Arama üretim filomuza katılışının birinci yıl dönümünde Abdülhamid Han Sondaj Gemimiz Akdeniz'deki yeni görevine vira bismillah diyerek başlıyor.

Pruvası neta, dümeni viya, rüzgârı da kolayına olsun. pic.twitter.com/OeA7BHKBPO
— Alparslan Bayraktar (@aBayraktar1) August 9, 2023

Судно “Абдулхамід Хан” має довжину 238 метрів, ширину 42 метри і висоту 112 метрів, здатне здійснювати буріння до 12,2 тис. метрів. Екіпаж судна становить 200 людей. Корабель за показниками є одним з п’яти подібних бурових суден у світі.