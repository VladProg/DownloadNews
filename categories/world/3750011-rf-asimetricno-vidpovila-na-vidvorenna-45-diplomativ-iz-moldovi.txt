Міністерство закордонних справ Росії у відповідь на скорочення чисельності працівників російських дипломатичних установ у Молдові забороняє в’їзд "ряду офіційних осіб" республіки.

Про це йдеться на Телеграм-каналі МЗС РФ, передає Укрінформ.
Як сказано у повідомленні, посла Молдови Ліліана Дарія викликали у російське зовнішньополітичне відомство та висловили йому протест через "необґрунтоване" рішення Кишинева радикально скоротити персонал російських дипустанов, а також звинуватили Молдову у "подальшому руйнуванні відносин".
«Дарію повідомлено, що як асиметричний захід у відповідь закрито в’їзд до Російської Федерації ряду офіційних осіб Республіки Молдова», – заявили у МЗС.
Як повідомлялося, наприкінці липня Молдова заявила, що видворить 45 російських дипломатів та інших співробітників посольства через їхні «недружні дії».
Перед цим вийшло журналістське розслідування, яке виявило, що на даху російського посольства в Молдові встановлено безліч антен, які можуть використовуватись для прослуховування молдовських політиків.