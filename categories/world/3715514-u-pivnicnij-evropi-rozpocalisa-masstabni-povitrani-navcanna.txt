У понеділок, 29 травня, розпочинаються міжнародні повітряні навчання Arctic Challenge Exercise 23, які очолюють ВПС Фінляндії, Швеції та Норвегії.

Про це повідомляє Yle, передає Укрінформ.
Як зазначається, навчання пройдуть у фінських містах Рованіємі та Пірккала, а також у шведському Лулео і норвезькому Ерланні.
У них візьмуть участь загалом близько 3 тисяч військових.
Arctic Challenge Exercise – одні з найбільших повітряних навчань у Європі. Крім країн, які очолюють навчальний захід, у них також беруть участь Данія, Нідерланди, Бельгія, Велика Британія, Італія, Канада, Франція, Німеччина, Швейцарія, Чехія та США.
Самі ж військові навчання триватимуть 2 тижні та завершаться 9 червня.
У цей час винищувачі здійснюватимуть по два зльоти на день, переважно – у північних частинах Фінляндії, Норвегії та Швеції.
Як повідомляв Укрінформ,армія Молдови візьме участь у багатонаціональних навчаннях «Saber Guardian 2023», які проходитимуть на полігонах Румунії з 29 травня до 9 червня.
Фото: AOP