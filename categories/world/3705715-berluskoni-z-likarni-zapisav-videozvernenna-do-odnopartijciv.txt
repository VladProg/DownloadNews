86-річний італійський політик Сільвіо Берлусконі, який був шпиталізований на початку квітня через лейкемію, записав відеозвернення до однопартійців.

Як передає Укрінформ, про це повідомляє агенція ANSA.
Своє звернення Берлусоні записав з лікарні. Присутні в залі члени його партії "Вперед, Італіє!" зустріли звернення свого лідера оплесками стоячки.
Коротке 20-хвилинне звернення Берлусконі присвятив розмірковуванням про своє рішення прийти у політику три десятки років тому та роль своєї партії у політичному житті Італії.
Як повідомлялося, 5 квітня Берлусконі, який чотири рази обіймав посаду прем’єр-міністра Італії, потрапив до реанімації міланської лікарні Сан-Раффаеле.
Згодом медики повідомили, що Берлусконі вже деякий час хворіє на лейкемію та потрапив у реанімацію через легеневу інфекцію.
Фото: ANSA