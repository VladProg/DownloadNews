Прикордонна місія Європейського Союзу Frontex продовжить патрульні польоти над Чорним морем після перехоплення польського літака винищувачем рф.

Як повідомляє Укрінформу, про це пише EUobserver.
“Прикордонне агентство ЄС Frontex заявило, що продовжить нести службу над Чорним морем після того, як російський винищувач СУ-35 перехопив польський патрульний літак”, - йдеться у матеріалі.
У Frontex заявили, що разом із владою Румунії переглядають плани патрулювання, аби упевнитися в безпеці екіпажів.
Джерела EUobserver розповіли виданню, що після інциденту з російським літаком, Румунія наблизила межі повітряного патрулювання ближче до своїх кордонів.
Як повідомлялося, польський прикордонний літак L410 Turbolet під час польоту над Чорним морем неподалік повітряного простору Румунії був перехоплений російським винищувачем Су-35. Після цього бойові літаки ВПС Румунії та Іспанії, призначені для виконання завдань повітряної поліції, були попереджені Об'єднаним центром повітряних операцій НАТО в іспанській Торрехоні.
Польський екіпаж діяв професійно у нештатній ситуації, спричиненій маневрами російського літака, та зміг безпечно приземлитися. Ніхто з його екіпажу не постраждав.
Розслідування інциденту, який змусив Frontex тимчасово припинити патрульні польоти, триває.
Фото: kam.lt