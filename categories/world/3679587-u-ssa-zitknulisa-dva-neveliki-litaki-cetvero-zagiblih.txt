Унаслідок зіткнення двох невеликих літаків в американському штаті Флорида загинули чотири людини.

Як передає Укрінформ, про це повідомляє ABC News.
За словами правоохоронців, авіакатастрофа сталася над озером Хартрідж у Вінтер-Хейвені, Флорида.
«Національна рада з безпеки на транспорті та Управління цивільної авіації США з’ясовуватимуть причини та обставини зіткнення (двох літаків – ред.)», - зазначив шериф округу Полк Грейді Джадд.
Нині поліція працює над встановленням особи четвертої людини.
За даними Офісу шерифа, зіткнення сталося між невеликими літаками типу Cherokee Piper 161 та Piper J-3 Cub.
Поліція також зазначила, що пошуково-рятувальні роботи були припинені, оскільки вважається, що чотири людини - це всі, хто перебував на борту у двох літаках.
Як повідомляв Укрінформ, учора в Італії у муніципалітеті Гуідонія-Монтечеліо, що поблизу Рима, у повітрі під час навчальної місії зіткнулися два військових літаки, обидва пілоти загинули.