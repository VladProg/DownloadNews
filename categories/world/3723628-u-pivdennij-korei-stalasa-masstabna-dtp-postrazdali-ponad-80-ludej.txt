У південнокорейській провінції Канвон понад 80 людей постраждали внаслідок зіткнення семи транспортних засобів, включаючи автобуси та вантажівки.

Про це повідомляє Yonhap, передає Укрінформ.
За даними поліції, ланцюгова аварія, в яку потрапили легковик, три вантажівки, а також три автобуси, які везли учнів середньої школи на екскурсію, сталася вдень на автобані у Хончхоні, приблизно за 100 кілометрів на схід від Сеула.
Унаслідок ДТП троє людей зазнали серйозних травм, ще 79 дістали легкі травми.
Як повідомляв Укрінформ, щонайменше 10 людей загинули і понад 20 госпіталізовані внаслідок аварії весільного автобуса в Австралії.
Фото: Yonhap