Колишній прем'єр-міністр Пакистану Імран Хан заарештований військовими.

Про це повідомив у вівторок помічник Хана, передає Укрінформ із посиланням на Reuters.
За даними місцевого телеканалу Geo TV, Хана взяли під варту в суді в Ісламабаді у справі про корупцію.
За словами очевидця, незабаром після того, як Хан увійшов до воріт Верховного суду Ісламабаду, їх заблокували військові та бронетехніка. Невдовзі Хана вивезли у невідомому напрямку під посиленою охороною, додав свідок.


Як повідомляв Укрінформ, суд видав ордер на арешт Хана у справі про ймовірне приховування активів від продажу подарунків, отриманих на посаді. Судове переслідування цієї справи та окремі звинувачення, в тому числі щодо звинувачень у тероризмі та замаху на вбивство політичного конкурента, спричинили значні розбіжності, а Хан та його прихильники наполягають, що вони політично вмотивовані.
Імран Хан очолював уряд Пакистану з 2018 по 2022 рік.
Фото: АА