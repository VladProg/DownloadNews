У вівторок біля префектури Аоморі у північно-східній частині Японії стався землетрус магнітудою 6,1.

Про це повідомляє Kyodo News із посиланням на Японське метеорологічне агентство, передає Укрінформ.
Землетрус, імовірно, спричинив незначні коливання у прибережних водах країни, йдеться у повідомленні.
У вівторок о 18:18 за місцевим часом було зафіксовано чотири землетруси в частинах префектур Хоккайдо, Аоморі та Івате за японською семибальною шкалою сейсмічної інтенсивності. Поштовх стався біля східного узбережжя Аоморі на глибині близько 20 кілометрів.

Фото: Japan Meterological Agency

Відповідно до даних метеорологічного агентства, будь-які коливання на поверхні моря, які були викликані землетрусом, навряд чи завдадуть шкоди.
Як повідомляв Укрінформ, унаслідок землетрусу магнітудою 5,6, що стався на північному заході Ірану в п'ятницю, постраждали 239 осіб.