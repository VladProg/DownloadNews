Президент США Джо Байден вважає «абсолютно безвідповідальним» переміщення ядерної зброї Росії на територію іншої держави.

Як передає Укрінформ з посиланням на Sky News, про він заявив журналістам у суботу перед відльотом до Філадельфії.
«Я коментував це багато разів - це абсолютно безвідповідально», - наголосив президент.
Раніше держсекретар США Ентоні Блінкен заявляв, що Сполучені Штати уважно стежать за ситуацією, пов’язаною з намірами Росії розмістити тактичну ядерну зброю на території Білорусі, однак поки не бачать ознак готовності РФ її застосувати.
Як повідомляв Укрінформ, раніше президент РФ Володимир Путін на зустрічі з самопроголошеним президентом Білорусі Олександром Лукашенком у Сочі заявив, що тактичну ядерну зброю до Білорусі доставлять після 7-8 липня.
Водночас Лукашенко стверджує, що тактична ядерна зброя вже почала надходити до Білорусі.