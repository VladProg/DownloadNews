У Росії заявили про ще один збитий цієї ночі безпілотник - цього разу у Тверській області.

Про нього написав у Телеграмі мер Москви Сергій Собянін, передає Укрінформ.
"Силами ППО було знищено ще однин безпілотник у Тверській області в районі Завідово, що летів у напрямку Москви. За попередньою інформацією, постраждалих та руйнувань немає. На місце виїхали екстрені служби", - написав Собянін.
Він також повідомив, що за попередньою інформацією, внаслідок падіння уламків іншого безпілотника в Істринському районі пошкоджений побутовий об'єкт. Оперативні служби працюють над усуненням наслідків.
Як повідомляв Укрінформ, раніше секретар Ради національної безпеки та оборони Олексій Данілов заявив, що Україна ще з 2020 року працює над двома стратегічними напрямками – власною ракетною програмою та використанням безпілотників. Тож ураження цілей на територіях країни-агресорки, віддалених від України навіть на відстань в 1 500 км, за його словами, не є більше проблемою.