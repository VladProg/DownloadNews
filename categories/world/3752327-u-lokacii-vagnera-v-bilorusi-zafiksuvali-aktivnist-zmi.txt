До білоруського аеропорту Мачулищи сьогодні ввечері прибув військово-транспортний літак ПКС РФ, водночас в одній з локацій вагнерівців в Могильовській області зафіксовані сильні перебої з інтернетом.

Про це повідомляє Укрінформ із посиланням на Телеграм-канал моніторингової групи Беларускі Гаюн.
За його даними приблизно о 20:55 на аеродром «Мачулищі», що під Мінськом, прилетів із Росії літак Іл-76 ПКС РФ. Зазначається, що це перший приліт подібного військово-транспортного російського літака до Мачулищ за останній місяць.
Пізніше моніторингова група уточнила, що за її даними, в районі табору ПВК «Вагнер» у селі Цель Осиповичського району Могильовскої області та в цілому в Осиповичського району спостерігаються сильні перебої у роботі мобільного інтернету.
Як повідомляв Укрінформ, у середу ввечері зазнав аварії літак Пригожина. За даними Росавіації, на ньому перебували 10 людей, в тому числі співзасновники ПВК «Вагнер» Євген Пригожин і Дмитро Уткін. Проте російські держіфнормагентства повідомляли, що на місці аварії знайдені 7-8 тіл.
Нагадаємо, після невдалого заколоту ПВК "Вагнер" проти російського військового керівництва найманці вирушили до Білорусі. При цьому засновник і очільник ПВК Пригожин вільно пересувався територією як Білорусі, так і Росії.