У регіоні Емілія-Романья, що на півночі Італії, окремим населеним пунктам загрожують паводки через те, що річки після сильних злив виходять з берегів.

Як передає Укрінформ, про це повідомляє агенція ANSA.
З учорашнього вечора у значній частині Емілії-Романьї оголосили про стан готовності: мобілізовано службу цивільного захисту, приділяється максимальна увага як річковим паводкам, так і зсувам на Апеннінах.
Рівень води загрозливо підвищується у річках Міза та Мареччіа, особливо в районі приморського міста Сенігаллія.

Загалом в регіоні було евакуйовано 901 особу, як через річкові повені, так і через можливі зсуви ґрунту.
Більшість евакуйованих зараз перебувають у провінції Равенна, яка вже сильно постраждала від негоди на початку травня.
Через негоду в регіоні призупинили залізничне сполучення на напрямках з Ріміні до Болоньї та Равенни.