Міністерство юстиції Росії подало до суду позов про визнання міжнародного громадського руху ЛГБТ "екстремістською організацією" та його заборону.

Як передає Укрінформ, про це повідомляє "Новая газета Европа".
"У діяльності ЛГБТ-руху, що функціонує на території Російської Федерації, виявлено різні ознаки та прояви екстремістської спрямованості, у тому числі порушення соціальної та релігійної ворожнечі", – йдеться у пресрелізі Мін'юсту.
При цьому як саме ЛГБТ-рух порушує соціальну та релігійну ворожнечу – не уточнюється.
Невідомо також, що мається на увазі під міжнародним громадським рухом ЛГБТ.
Зазначається, що розгляд за позовом призначено на 30 листопада. Він проходитиме у Верховному суді Росії.
13 листопада делегація з РФ представила на засіданні робочої групи Ради з прав людини ООН у Женеві доповідь про заходи щодо захисту прав людини в Росії. Його зачитував заступник голови Мін'юсту РФ Андрій Логінов. У документі, зокрема, йшлося про те, що в Росії "немає дискримінації ЛГБТ-людей".
Як повідомляв Укрінформ, в Угорщині заборонили відвідувати цьогорічну виставку World Press Photo у Будапешті особам, молодшим за 18 років, через присутні там фотографії літніх філіппінців, які належать до спільноти ЛГБТ.