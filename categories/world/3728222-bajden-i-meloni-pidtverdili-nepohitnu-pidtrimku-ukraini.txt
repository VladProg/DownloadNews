Президент США Джо Байден провів телефонну розмову з прем’єр-міністром Італії Джорджею Мелоні, в ході якої сторони підтвердили непохитну підтримку України.

Як передає Укрінформ, про це йдеться у пресрелізі Білого дому.
«Лідери (США й Італії – ред.) підтвердили непохитну підтримку України», - йдеться у повідомленні за підсумками розмови.
Також Байден і Мелоні обговорили нещодавні події в Росії, координацію підготовки до саміту НАТО та останні події у Північній Африці.


«Президент Байден запросив прем’єр-міністра Мелоні відвідати Білий дім у липні», - зазначається у пресрелізі.
Як повідомляв Укрінформ, президент США Джо Байден планує «дуже скоро» знову зв’язатися із главою України Володимиром Зеленським – на тлі розвитку подій в Росії, а також продовження бойових дій на фронті в Україні.