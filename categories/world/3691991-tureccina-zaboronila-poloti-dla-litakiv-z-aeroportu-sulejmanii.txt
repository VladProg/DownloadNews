До 3 липня поточного року Туреччина закрила повітряний простір для літаків, які здійснюють рейси в чи з аеропорту міста Сулейманія в Іраку, пояснюючи це терористичною загрозою.

Як повідомляє Укрінформ, ситуацію прокоментував речник МЗС Туреччини Танджу Білгіч.
«Повітряний простір Туреччини з 3 квітня закрито для літаків, які використовуватимуть іракський міжнародний аеропорт Сулейманії для посадки/зльоту», - повідомив заступник міністра.
Вказується, що таке рішення ухвалили в рамках активізації діяльності Робітничої партії Курдистану (визнана терористичною в Туреччині) в аеропорту Сулейманії, проникнення туди РПК і тим самим виникнення загрози безпеці польотів.
Обмеження, яке, як очікується, діятиме до 3 липня 2023 року на першому етапі, може бути переглянуте у світлі розвитку подій, за якими у Туреччині уважно стежитимуть до зазначеної дати.
Як повідомляв Укрінформ, 13 листопада в центрі Стамбула стався вибух, в результаті якого загинуло шестеро людей - четверо на місці вибуху, двоє в лікарні.
Фото: Павло Багмут