Фінська митниця почала розслідування після того, як в Росію був проданий буксир попри запроваджені санкції Євросоюзу.

Як передає Укрінформ, про це повідомляє Yle.
За даними митниці, буксир вивезли до Росії минулими вихідними.
У пресрелізі фінського відомства повідомляється, що вони розпочали попереднє розслідування за фактом можливого обходу санкцій.
Зазначається, що санкції, запроваджені Євросоюзом, забороняють експорт будь-яких суден у Росію.
Митниця розслідує справу як серйозне порушення санкцій та надасть додаткову інформацію у вересні.
Як повідомляв Укрінформ, керівник Офісу Президента Андрій Єрмак заявив, що російські гелікоптери Ка-52 містять комплектуючі з країн Заходу та Азії, без яких вони не могли б працювати.