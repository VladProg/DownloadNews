На 47-му році життя раптово помер міністр транспорту і комунікацій Білорусі Олексій Авраменко.

Як передає Укрінформ, про це повідомляє Reform.by.
У профільному міністерстві підтвердили смерть Авраменка 4 липня.
Зазначається, що він обіймав цю посаду з 2019 року.
З 2006 року Авраменко працював на різних посадах в управлінні транспорту та зв'язку Апарату Ради міністрів Білорусі.
У 2012 році очолив управління транспорту та зв'язку Апарату Ради Міністрів.
З 25 липня 2013 року обіймав посаду заступника міністра транспорту та комунікацій Білорусі, з 3 березня 2016 року – посаду першого заступника міністра транспорту та комунікацій.
Як повідомляв Укрінформ, 26 листопада минулого року раптово помер міністр закордонних справ Білорусі Володимир Макей.