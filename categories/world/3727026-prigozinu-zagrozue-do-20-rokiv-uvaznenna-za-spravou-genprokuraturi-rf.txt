Генпрокуратура РФ повідомила, що проти глави ПВК «Вагнер» Євгена Пригожина порушили справу про організацію збройного заколоту, яка передбачає ув’язнення до 20 років.

Про це йдеться в повідомленні «Радіо Свобода» із посиланням на російське відомство, передає Укрінформ.
«ФСБ порушила кримінальну справу проти Євгена Пригожина за статтею 279 Кримінального кодексу про організацію збройного заколоту», - зазначається в повідомленні.
У російському відомстві заявили, що діям Пригожина буде надано «належну правову оцінку». При цьому зазначається, що за статтею передбачено позбавлення волі терміном від 12 до 20 років.
Тим часом зазначається, що військова техніка з’являється крім Ростова також і на вулицях Москви. А в Ростовській області Росії підняли також гелікоптери.
Як повідомлялося, російське ФСБ звернулося із закликом до бійців «Вагнера» не виконувати накази Пригожина та затримати його.