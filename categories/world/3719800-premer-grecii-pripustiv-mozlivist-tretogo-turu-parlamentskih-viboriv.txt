Прем'єр-міністр Греції Кіріакос Міцотакіс заявив, що в країні відбудеться третій тур парламентських виборів, якщо за підсумками другого не вдасться сформувати однопартійний уряд.

Про це повідомляє Euractiv, передає Укрінформ.
"Я категорично виключив будь-яке партнерство з партіями та фракціями правого спрямування для "Нової демократії". Такий сценарій (відсутність абсолютної більшості за результатами голосування – ред.) приведе нас до виборів у серпні, не обманюймо самих себе", – сказав Міцотакіс в інтерв'ю ЗМІ.
Владна партія "Нова демократія" здобула перемогу у першому турі парламентських виборів 21 травня, але їй забракло голосів для формування однопартійного уряду. Загалом 3-відсотковий бар'єр здолали п'ять політсил.
Другий тур голосування призначено на 25 червня.
Як повідомлялося, президент Греції Катерина Сакелларопулу видала указ про розпуск парламенту та офіційно призначила вибори на 25 червня.
Фото: АА