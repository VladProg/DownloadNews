У Великій Британії поліція відпустила чоловіка, який на автомобілі врізався у браму резиденції прем'єр-міністра на Даунінг-стріт у Лондоні.

Як передає Укрінформ, про це повідомляє Evening Standard.
Як зазначається, чоловікові висунули звинувачення та відпустили на час подальшого розслідування цього інциденту.
Також повідомляється, що підозрюваному висунули окреме обвинувачення у поширенні непристойних зображень дітей, однак подробиць щодо цього не надано.
Нагадаємо: у Лондоні в браму резиденції прем'єр-міністра Великої Британії Ріші Сунака в'їхав автомобіль. Водія транспортного засобу затримали поліцейські.
У поліції заявили, що внаслідок інциденту ніхто не постраждав. Одну людину затримали за підозрою у завданні збитку та небезпечному керуванні автомобілем.