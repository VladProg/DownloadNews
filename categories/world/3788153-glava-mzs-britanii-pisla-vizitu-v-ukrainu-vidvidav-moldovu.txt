Новопризначений очільник міністерства закордонних справ Великої Британії Девід Кемерон після візиту в Україну відвідав Молдову та зустрівся з президенткою Маєю Санду.

Про це Санду повідомила у соцмережі Х, передає Укрінформ.
«Я була рада зустрічі з Девідом Камероном у Кишиневі. Висловила подяку Великій Британії за підтримку України, яка має ключове значення для безпеки Молдови, стабільності та процвітання Європи. Ми обговорили безпеку у Чорному морі, двосторонню співпрацю та єдину позицію у боротьбі з корупцією», — написала Санду.
Також Кемерон зустрівся у Кишиневі зі своїм молдовським колегою Ніку Попеску. Вони обговорили підписання угод про взаємне визнання прав водія та зниження тарифу на роумінг.
«Ми також наголосили на важливості активізації співпраці у боротьбі з корупцією та притягненні до відповідальності осіб, які завдають шкоди державі та нашим громадянам. Зміцнення відносин із Великою Британією є ключовим елементом у підвищенні стійкості та безпеки нашої країни», - зауважив Попеску.
Як повідомляв Укрінформ, Девід Кемерон свій перший візит як державний секретар у закордонних справах Великої Британії здійснив в Україну. В ході поїздки він зустрівся керівництвом України та відвідав Одесу, обговоривши підтримку нашої держави.
Фото: @sandumaiamd