Президент рф володимир путін не буде переможцем у війні, а злочини росії в Бучі не залишаться безкарними.

Як передає Укрінформ, про це заявив канцлер ФРН Олаф Шольц у Твіттері в річницю визволення Бучі від російських загарбників.
«Звірства в Бучі рік тому показали світові, що таке війна путіна. Ці картини закарбувалися і в моїй пам’яті. Ці злочини не мають залишитися безкарними. Тому ми стоїмо разом на боці України. росія не переможе», - написав Шольц.
Як повідомлялося, глава німецького уряду відвідав Бучу під час свого візиту в Україну у червні минулого року разом з президентом Франції Еммануелем Макроном.
Після звільнення Київщини від російських військ у Бучі, а також інших містах і селах області виявили факти масових убивств, катувань та зґвалтувань цивільних.
За місяць окупації росіяни пошкодили в Бучі понад 2,5 тис. будівель.
Фото: bundeskanzler.de