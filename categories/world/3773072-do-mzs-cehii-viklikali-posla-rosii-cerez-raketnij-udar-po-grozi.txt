Міністерство закордонних справ Чехії заявило, що викликало посла Росії Олександра Змєєвського через удар по селу Гроза на Харківщині.

Про це повідомляє Radio Prague International, передає Укрінформ.
У чеському зовнішньополітичному відомстві наголосили, що причиною виклику російського посла була варварська атака РФ, якої зазнали мирні жителі села Гроза.
Як повідомлялося, 5 жовтня російські війська завдали ракетного удару по магазину-кафе в с. Гроза на Харківщині, коли там проходили поминки за загиблим військовослужбовцем. Загинули 56 осіб. За інформацією правоохоронців, удару по кафе завдано ракетою “Іскандер-М”.
СБУ встановила особи двох зрадників, які скоригували російський ракетний удар по кафе. Зловмисниками виявились два місцеві жителі – брати, які під час окупації регіону перейшли на бік загарбників.