Поліція США повідомила, що вранці середи у Вашингтоні, округ Колумбія, дев’ятеро людей були вбиті, у тому числі двоє неповнолітніх.

Як передає Укрінформ, про це повідомляє Associated Press.
Близько першої години ночі за місцевим часом до поліції надійшло повідомлення про стрілянину на одній з вулиць американської столиці, повідомив помічник начальника департаменту поліції Вашингтону Леслі Парсонс.
Після прибуття на місце інциденту поліцейські виявили кілька жертв, у тому числі дітей 9 та 17 років, додав Парсонс.
За його словами, постріли здійснювалися з позашляховика темного кольору, що проїжджав околицями. На момент інциденту люди святкували День незалежності США, який припадає на 4 липня. Злочинець затриманий не був.
Кількох постраждалих госпіталізували пожежники та швидка допомога, інші дісталися до лікарень самотужки. Усі постраждалі загинули внаслідок отриманих травм, жодного з них ще не було ідентифіковано.
Як повідомляв Укрінформ, двоє людей загинули і ще 28 зазнали поранень у результаті масової стрілянини на вечірці в місті Балтімор, штат Меріленд.