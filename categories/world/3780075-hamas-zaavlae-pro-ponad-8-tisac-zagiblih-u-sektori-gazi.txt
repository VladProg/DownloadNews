Підконтрольне ХАМАСу міністерство охорони здоров'я Гази заявило, що понад 8 тисяч палестинців загинули внаслідок бойових дій після 7 жовтня.

Про це повідомляє АР, передає Укрінформ.
За даними МОЗ Гази, за цей період загинуло 8005 палестинців, серед яких 3300 неповнолітніх і понад 2 тисячі жінок.
Водночас відомо про понад 1400 вбитих бойовиками ХАМАС ізраїльтян, переважно цивільних. Понад 200 людей були викрадені і вивезені бойовиками в сектор Гази.
Як повідомляв Укрінформ, вранці 7 жовтня палестинське ісламістське угруповання ХАМАС здійснило напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
США, ЄС, Україна та низка інших держав засудили атаки по Ізраїлю.