Проросійська хакерська група NoName057 атакувала низку італійських компаній та установ.

Про це повідомляє Укрінформ з посиланням на ANSA.
Як зазначається, DDoS-атака почалася у вівторок з нагоди візиту до Києва прем'єр-міністра Італії Джорджи Мелоні.
«Італія надасть Україні шостий пакет військової допомоги… Ми продовжимо нашу захоплюючу подорож русофобською Італією», – написали хакери на своїх Телеграм-каналах.
Як повідомляв Укрінформ, у вівторок з першим візитом Україну відвідала прем`єр-міністр Італії Джорджа Мелоні.
Президент Володимир Зеленський та італійський прем`єр Джорджа Мелоні підписали спільні декларацію щодо підтримки та взаємодії.