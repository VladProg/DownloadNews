Цього тижня новообраний президент Туреччини Реджеп Тайїп Ердоган оголосить склад нового уряду.

Про це повідомляє Укрінформ з посиланням на TRT Haber.
«Очікується, що Ердоган оголосить склад нового уряду після складення присяги в парламенті в п'ятницю або суботу», – повідомляє телеканал.
Вказується, що спочатку будуть оголошені остаточні результати виборів Вищою виборчою радою.
Також очікується, що депутати складуть присягу на засіданні парламенту у п'ятницю, 2 червня. Президент Ердоган складе присягу в парламенті після складення присяги новим складом парламенту.
Церемонія інавгурації відбудеться в президентському комплексі в Анкарі. У церемонії очікується участь лідерів іноземних країн. Очікується, що президент Ердоган оголосить склад нового Кабінету міністрів після церемонії інавгурації.
Перші закордонні візити Ердоган здійснить в Азербайджан та до Турецької Республіки Північного Кіпру.
Як повідомляв Укрінформ, остаточні результати другого туру президентських виборів у Туреччині Вища виборча комісія оголосить в Офіційному віснику 1 червня.
28 травня голова вищої виборчої комісії Туреччини заявив про перемогу Ердогана.
Фото: GETTY IMAGES