У Туреччині, після теракту 1 жовтня в Анкарі, провели масштабну операцію з вилучення вогнепальної зброї. Арештовано майже тисячу підозрюваних у причетності до незаконного обігу зброї.

Про це повідомляє Укрінформ з посиланням на міністра внутрішніх справ Туреччини Алі Єрлікаю в соцмережі Х.
“Ми переслідуємо організовані злочинні групи, які порушують спокій наших людей, і тих, хто постачає їм зброю. Ми сповнені рішучості притягнути їх до відповідальності”, - написав міністр.
Операцію було проведено в 64 з 81 провінцій країни, затримано 928 підозрюваних у контрабанді зброї, вилучено велику кількість зброї та боєприпасів, зокрема 744 пістолети, 24 одиниці довгоствольної зброї та 74 мисливські рушниці.


64 İLDE “KAHRAMANLAR OPERASYONLARI” KAPSAMINDA RUHSATSIZ SİLAH TAŞIYAN ŞAHISLARA VE SİLAH KAÇAKÇILARINA YÖNELİK OLARAK DÜZENLENEN OPERASYONLARDA; 7️⃣4️⃣4️⃣ RUHSATSIZ TABANCA, 2️⃣4️⃣ UZUN NAMLULU TÜFEK, 7️⃣4️⃣ RUHSATSIZ AV TÜFEĞİ ELE GEÇİRİLDİ❗️9️⃣2️⃣8️⃣ ŞÜPHELİ ŞAHIS GÖZ ALTINA ALINDI.… pic.twitter.com/3pGijScdse
— Ali Yerlikaya (@AliYerlikaya) October 3, 2023

Як повідомляв Укрінформ, у неділю зранку після вибуху біля головного управління безпеки МВС Туреччини було ліквідовано одного з організаторів вибуху, інший - підірвав себе сам. На місці теракту вилучили 9,7 кг вибухівки, арсенал зброї та боєприпасів.