Монгольський національний центр вивчення зоонозних хвороб повідомив, що в країні виявлено 137 природних осередків чуми, у тому числі на кордоні з Росією.

Про це повідомляє Укрінформ з посиланням на Телеграм-канал ТАСС.
Уточнюється, що найближче до російського кордону природні осередки бубонної чуми знаходяться у північно-західному аймаку Увс, який межує з російською республікою Тува.
Востаннє дослідження в аймаку Увс пройшли у 2022 році, коли російські та монгольські епідеміологи встановили, що активність природного вогнища хвороби збільшилася.
Таке повідомлення було зроблено на 25-й міжнародній конференції "Проблеми зоонозних інфекцій".
Своєю чергою Росспоживнагляд заявив, що контролює ситуацію з активізацією природних вогнищ чуми в Монголії, у тому числі на кордоні з Росією.
Як повідомлялося, у повномасштабному вторгнення Росії в Україну, серед інших, беруть участь військові з республіки Тува.