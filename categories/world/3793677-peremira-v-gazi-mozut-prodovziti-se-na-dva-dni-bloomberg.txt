Переговори між Ізраїлем і угрупованням ХАМАС за посередництва Катару, а також Сполучених Штатів, щодо тимчасового перемир’я в секторі Гази зосереджені на можливості продовження тиші ще принаймні на два наступних дні.

Про це йдеться в повідомленні Bloomberg у середу, із посиланням на джерела, обізнані з процесом перемовин, передає Укрінформ.
«Учасники переговорного процесу, в тому числі, Катар і США, наполягали на дотриманні угоди про перемир’я в Газі, яка має завершитися за кілька годин, із перспективою продовження на щонайменше два дні», - зазначається в публікації.
Уточнюється, що розмови, які ведуться головним чином через Катар, проходять за зачиненими дверима.
Як повідомляв Укрінформ, 24 листопада набуло чинності чотириденне перемир'я, укладене між Ізраїлем та угрупованням ХАМАС. Потім воно було продовжено ще на два дні.
Тим не менше, впродовж цього періоду бойовики вчинили напади на позиції Ізраїлю. Зокрема, були підірвані три вибухових пристрої біля позицій Армії оборони Ізраїлю у двох різних місцях на півночі сектору Гази, що є порушенням домовленостей про перемир'я.