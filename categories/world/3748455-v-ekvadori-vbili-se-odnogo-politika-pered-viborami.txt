В Еквадорі менше ніж за тиждень вбили ще одного політика - лідера лівого політичного руху «Громадянська революція» в провінції Есмеральдас Педро Бріонеса застрелили біля його будинку.

Про це повідомляє Reuters з посиланням на соратників партії Бріонеса, передає Укрінформ.
«Еквадор переживає найкривавішу свою епоху. Цим ми завдячуємо загальному потуранню невмілого уряду та державі, захопленій мафією. Мої солідарні обійми сім'ї колеги Педро Бріонеса, який загинув у цьому насильстві», — заявила кандидат у президенти від «Громадянської революції» Луїса Гонсалес.
Як повідомляв Укрінформ, 10 серпня в Еквадорі під час передвиборчого заходу застрелили кандидата у президенти Фернандо Вільявісенсіо, який активно критикував корупцію та організовану злочинність у країні.
Президент Еквадору Гільєрмо Лассо, який йде у відставку, оголосив триденну жалобу та надзвичайний стан на 60 днів, заявивши, що військові мобілізуються, щоб гарантувати безпеку. Голосування за нового президента відбудеться, як і планувалося, 20 серпня, додав він.
Пізніше у Кіто заарештували шістьох громадян Колумбії, підозрюваних у вбивстві кандидата в президенти Еквадору Фернандо Вільявісенсіо, який виступав проти корупції.
Фото: Фейсбук