Тривала затримка у схваленні заявок Швеції та Фінляндії на членство у НАТО не йде на користь надійності НАТО.

Як повідомляє Укрінформ, про це заявила прем’єр-міністр Фінляндії Санна Марін, пише Сіньхуа.

“Ми (Фінляндія та Швеція - ред.) сподівалися вже стати членами НАТО. Фінляндія та Швеція виконали усі поставлені вимоги, утім все одно чекають. Звісно, це шкодить політиці відкритих дверей НАТО та надійності Альянсу”, - сказала Марін.

Нагадаємо: Фінляндія та Швеція подали заявки на членство у НАТО в травні минулого року. Відтоді 28 з 30 країн-членів затвердили вступ обох північних країн, однак Туреччина та Угорщина досі цього не зробили.