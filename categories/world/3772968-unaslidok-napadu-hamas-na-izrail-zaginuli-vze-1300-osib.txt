Кількість загиблих ізраїльтян з початку нападу бойовиків ХАМАСу продовжує зростати та досягла 1300 осіб.

Як передає Укрінформ, про це повідомляє The Times of Israel.
Доля приблизно 150 людей, викрадених та вивезених до сектору Гази під час "нищівної атаки" терористичного угруповання ХАМАС, досі залишається невідомою.
Як зазначається, унаслідок бойових дій близько 3 300 людей отримали поранення, з них 28 перебувають у критичному стані та ще 350 осіб отримали важкі травми.
Як повідомляв Укрінформ, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару.
Ізраїль офіційно оголосив стан війни та мобілізував 300 тисяч резервістів для відповіді на терористичну атаку і вторгнення ХАМАС.
США, ЄС, Україна та низка інших держав засудили атаки по Ізраїлю.
Фото: АА