У середу вранці на березі у Данфанагі та Фанаді було знайдено два великих пакунки із кокаїном вартістю більш як 4 мільйони євро.

Як передає Укрінформ, про це повідомляє Sky News.
За даними поліції, виявлені пакунки мали вагу до 60 кілограмів. Знахідки будуть перевірені на судово-медичній експертизі Ірландії для підтвердження їх вміст, додали поліцейські.
Правоохоронні органи закликали мешканців повідомляти їх у разі виявлення нових подібних пакетів або іншого сміття на узбережжі, а також не чіпати нічого зі знайденого.
Група молодиків була помічена за пошуками на пляжі після того, як були віднайдені пакети з наркотиками. За їх словами, вони намагалися допомогти пошуковій операції. Пізніше була помічена ще одна група людей на узбережжі.
Як повідомляв Укрінформ, Центральна кримінальна поліція Фінляндії конфіскувала близько 6,5 кг кокаїну, 3 кілограми амфетаміну і значну суму готівки.
Раніше італійські правоохоронці вилучили рекордну партію кокаїну вагою 5,3 тонни поблизу південного узбережжя Сицилії.