На вугільній шахті в Колумбії стався вибух, внаслідок якого загинули семеро гірників.

Як передає Укрінформ, про це з посиланням на керівника пожежної служби в регіоні Кундінамарка повідомляє AFP.
Вибух пролунав на вугільній шахті у муніципалітеті Кукунуба приблизно за 90 кілометрів від столиці країни Боготи в ніч проти четверга.
Спочатку рятувальники знайшли три тіла, а четверо гірників вважалися зниклими безвісти. Однак вчора було знайдено ще чотирьох загиблих.
Колумбія є найбільшим виробником вугілля в Латинській Америці. В країні часто трапляються нещасні випадки на шахтах, особливо на незаконних копальнях в регіоні Кундінамарка та інших частинах країни.