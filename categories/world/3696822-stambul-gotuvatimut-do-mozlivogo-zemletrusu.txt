Стамбул зроблять стійким до стихійних лих, зокрема у підготовці до можливого землетрусу буде здійснено трансформацію на 1,5 млн осіб - по 500 тисяч розселять із небезпечних районів у азійській, європейській частинах та районі Умраніє.

Як повідомляє Укрінформ із посиланням на TRT Haber, про це розповів міністр навколишнього середовища, урбанізації та зміни клімату Туреччини Мурат Курум.
“Стамбул потрібно терміново підготувати до землетрусу, міська трансформація в Стамбулі є обов’язковою”, - сказав міністр.
За словами міністра, нині першочерговим пріоритетом є проведення робіт у зоні землетрусу на сході країни, але водночас проводитимуться роботи, щоб Стамбул був стійким до стихійних лих.
“Буде проведено значну трансформацію Стамбула на 1,5 мільйона осіб, з яких 500 тисяч будуть (розселені – ред.) в Анатолії, 500 тисяч - на європейській стороні та 500 тисяч - в Умраніє”, - передає телеканал слова міністра.
За останніми даними, кількість жертв землетрусів, що сталися 6 травня на сході Туреччини, становить 50,5 тисячі людей.
Як повідомляв Укрінформ, власники житла у Стамбулі та орендарі продають помешкання та припиняють оренду в старих будинках, які розміщені неподалік розлому земної кори.