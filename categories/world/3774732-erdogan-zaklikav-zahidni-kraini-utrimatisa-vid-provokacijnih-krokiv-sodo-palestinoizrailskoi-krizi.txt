Президент Туреччини Реджеп Тайїп Ердоган у телефонній розмові з британським прем'єр-міністром Ріші Сунаком закликав західні країни вжити ефективних заходів проти порушень прав людини в Газі, а також утриматися від провокаційних кроків, які поглиблюють кризу.

Про це повідомляє Укрінформ з посиланням на адміністрацію Президента Туреччини.
“Президент Ердоган провів телефонну розмову з британським прем'єр-міністром Ріші Сунаком. У ході розмови йшлося про поточний стан ізраїльсько-палестинського конфлікту, політику, якої слід дотримуватися для встановлення миру в регіоні, а також невідкладні заходи щодо вирішення гострої гуманітарної кризи”, - йдеться у повідомленні.
У ході розмови Ердоган закликав міжнародне співтовариство утриматися від провокаційних кроків, які можуть поглибити палестино-ізраїльську кризу.
“Міжнародне співтовариство, особливо західні країни, повинні вжити ефективних заходів проти порушень прав людини в Газі, і що важливо пам’ятати про обіцянки, які давали дані та не дотримані Палестині протягом багатьох років, і виконувати їх замість провокаційних кроків, які поглиблюють кризу”, - передають в заяві сказане президентом Ердоганом в ході телефонної розмови.
Як повідомляв Укрінформ, Президент Туреччини Реджеп Тайїп Ердоган закликав Іран уникати кроків, які можуть посилити напругу на Близькому Сході, а сприяти остаточному вирішенню палестино-ізраїльського конфлікту.