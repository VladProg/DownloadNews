У Російській Федерації на аеродромі в місті Таганрог після вибуху палають гвинтокрили.

Як передає Укрінформ, про це у Телеграмі повідомив радник міського голови Маріуполя Петро Андрющенко та опублікував відповідне фото.
«З Таганрогу передають, що на аеродромі після вибуху палають гвинтокрили. Росіяни дійсно системно використовують аеродром Таганрогу для базування, зокрема, вертолітних підрозділів, але не тільки. Системи ППО, техніка до перекиду в України - все це рясно систематично квітне там», - написав Андрющенко.
Він зазначив, що очікується офіційне підтвердження цього факту.
Як повідомляв Укрінформ, через тимчасово захоплений загарбниками Маріуполь фіксують переміщення великої колони з ворожою технікою у бік Бердянська.
Фото: Андрющенко ТІМЕ