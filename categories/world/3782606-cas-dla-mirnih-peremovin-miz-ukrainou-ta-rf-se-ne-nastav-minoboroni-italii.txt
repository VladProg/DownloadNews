Міністр оборони Італії Гвідо Крозетто вважає, що ще не настав час для проведення мирних перемовин між Україною та РФ.

Як передає Укрінформ, про це він сказав в інтерв’ю Quotidiano Nazionale.
Урядовець визнав, що увага до війни Москви проти України знизилась з початком війни в Ізраїлі, однак не на політичному рівні, а лише на рівні ЗМІ.
Італійський міністр додав, що підтримка України з боку країн Заходу та ЄС не змінилася.
"Україна бореться за захист свого суверенітету, а також за дотримання міжнародного права… Очевидно, що міцний мир не може ґрунтуватися лише на військових діях. Необхідне політичне "перемир'я". Час для цього ще не настав", – сказав Крозетто.
Як повідомлялося, протягом минулої доби на різних напрямках фронту сталося 66 бойових зіткнень Сил оборони України з російськими загарбниками.
Фото: CARLO LANNUTTI/Imagoeconomica