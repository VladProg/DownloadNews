Пересування суден в акваторії Батумі (Грузія) тимчасово обмежене після того, як напередодні ввечері після шторму біля берега стався вибух, імовірно міни.

Про це повідомляє видання "Новости-Грузия", передає Укрінформ.
«Поки що весь рух у морі зупинено. Як ми знаємо, територіальні води Грузії перевіряють безпілотники, і після завершення нам скажуть відповідь», - зазначив диспетчер порту.
Близько 18 години 13 лютого на березі моря в Батумі стався потужний вибух. Перед цим очевидці зафіксували на відео предмет, схожий на міну.

У МВС заявили, що за цим фактом розпочато слідство.

Фото з сайту batumelebi.netgazeti.ge

Як повідомляв Укрінформ, у січні спеціалісти-водолази ВМС Болгарії знищили морську міну «Ям» радянських часів, виявлену у Чорному морі біля північного узбережжя.
Перше фото: SVA NI/FB