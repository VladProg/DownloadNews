Голова КНР Сі Цзіньпін під час зустрічі з президентом Франції Еммануелем Макроном схиляв його до "протистояння" зі США.

Про це повідомляє Reuters, передає Укрінформ.
Аналітики зазначають, що Пекін вважає Францію одним з імовірних союзників у Європі, і Макрону влаштували "розкішний прийом". Про це також свідчить менша увага Китаю до візиту голови Єврокомісії Урсули фон дер Ляєн, яка прибула разом із Макроном.
На думку аналітика з Rhodium Group Ноа Баркіна, головна мета Китаю полягає в тому, щоб запобігти зближенню Європи зі Сполученими Штатами.
"У цьому сенсі Макрон є, мабуть, найважливішим партнером Пекіна в Європі", - сказав він.
Зазначається, що Макрон не досягнув під час візиту до Китаю своєї мети - Сі не змінив свою риторику щодо війни в Україні та підтримки росії.
Згідно з даними Reuters, у США дипломатичні відносини Китаю з Францією сприймаються зі скепсисом. Джерела видання зазначають, що Вашингтон поки що зайняв "вичікувальну позицію".
Як повідомлялося, голова КНР Сі Цзіньпін під час переговорів із президентом Франції Еммануелем Макроном висловив готовність співпрацювати з Францією для припинення розв'язаної рф війни проти України шляхом переговорів.
Фото: ЕРА