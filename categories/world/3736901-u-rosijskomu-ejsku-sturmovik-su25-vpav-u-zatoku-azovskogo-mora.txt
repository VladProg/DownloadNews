У місті Єйськ у Росії у воду Таганрозької затоки впав військовий літак Су-25, льотчик встиг катапультуватись.

Як передає Укрінформ, про це у Телеграмі повідомив радник Маріупольського міського голови Петро Андрющенко та опублікував відповідні відео.
«В Єйську у воду впав штурмовик Су-25. Льотчик встиг катапультуватись. На жаль. Але, мінус СУшка - вже добре», - написав Андрющенко під відео, на якому можна побачити, як льотчик на парашуті падає у воду.

У своєму наступному пості у Телеграмі він оприлюднив ще одне відео, на якому видно, як у воду планує та падає літак. «Красиво… Треба більше. Набагато більше», - написав радник мера під цим відео.

Як повідомляє Телеграм-канал Mash, пілот літака Су-25 помер від травм.

«Пілота Су-25 знайшли та витягли на берег… він у тяжкому стані. Зараз медики надають йому першу допомогу. На відео – момент падіння військового штурмовика неподалік пляжу в Єйську», - йдеться у повідомленні, яке супроводжується відеороликом.
Пізніше Mash уточнив, що пілот «заплутався у стропах парашута та наковтався води». За попередньою інформацією, медики не змогли його врятувати.


ТГ-канал База уточнює, що в пілота були травми, перелом ніг, він помер по дорозі в реанімацію. Також відомо, що штурмовик Су-25 здійснював тренувальний політ і впав неподалік аеродрому. За попередньою інформацією, причина катастрофи Су-25 - відмова двигуна.
Су-25 ("Грач", виріб "Т-8", за кодифікацією НАТО: Frogfoot - "жаб'яча лапа") - радянський штурмовик, броньований дозвуковий військовий літак, який зараз знаходиться на озброєнні РФ.
Єйськ - місто на південному березі Таганрозької затоки, розташоване на південному заході Росії. Точна відстань від Єйська до України в кілометрах літаком прямою 566 км (по шосе - 978 км)