Французи готуються вийти в вівторок на масову акцію протесту проти пенсійної реформи, ініційованої президентом Еммануелем Макроном.

Про це йдеться в публікації європейського видання Politico, передає Укрінформ.
«Профспілки та ліві партії закликали працівників «зупинити Францію», що може стати наймасштабнішим страйком проти планів уряду підвищити пенсійний вік з 62 до 64 років»,- зауважується в повідомленні.
Очікується, що це вразить роботу шкіл, аеропортів, електростанцій, нафтопереробних заводів та може спричинити значні перебої в роботі громадського транспорту, а також у поставках пального.
Тим часом ліва організація CGT, найбільша профспілка країни, закликала до «greves reconductibles» або безперервних протестів, спрямованих на зупинку економіки, щоби змусити уряд відмовитися від планів підвищити пенсійний вік. Водночас, лідер лівого руху France Unbowed Жан-Люк Меланшон спонукає студентів «блокувати все, що вони можуть».
В уряді Франції вказують на загрозу таких протестів для економіки країни. Минулого тижня речник уряду Олів’є Веран заявив, що масштабний страйк може спричинити «екологічну, сільськогосподарську, санітарну та навіть людську катастрофу».
Як повідомлялося, раніше у Франції відбувалися одноденні протести, які почалися в січні проти непопулярної реформи уряду.
Фото: TRT World Now