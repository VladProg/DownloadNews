Із сектору Гази до Єгипту через КПП «Рафах» у неділю евакуювали щонайменше 826 іноземних громадян.

Про це повідомляє CNN з посилання на представника єгипетської прикордонної служби, передає Укрінформ.
Зазначається, що це найбільша кількість осіб, які покинули сектор Гази за один день з початку війни.
Щонайменше девʼятьох поранених палестинців також евакуювали до Єгипту.
Як повідомляв Укрінформ, Президент Володимир Зеленський 11 листопада заявив, що Україна евакуювала із сектору Гази 214 співгромадян.
Фото: Getty Images