У центрі Парижа троє невідомих посеред дня обікрали ювелірний магазин Piaget на суму близько 15 мільйонів євро.

Як повідомляє Укрінформ, про це передає BFM TV.
Зазначається, що троє людей увійшли до елітного ювелірного магазину з пістолетом і погрожували персоналу.
Забравши коштовності, нападники зникли з місця події.
За даними паризької прокуратури, вартість викраденого наразі оцінюється від 10 до 15 мільйонів євро.
Розпочато розслідування за фактом збройного пограбування у складі організованої банди.
Як повідомляв Укрінформ, у 2021 у центрі Парижа неподалік Єлисейських полів коштовності на суму 2 млн євро були викрадені з ювелірного магазину Chaumet, озброєний грабіжник зник на електросамокаті.
Фото з сайту BFM TV