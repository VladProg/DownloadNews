Представники російських регіональних авіакомпаній звернулися до профільних відомств із проханням продовжити ресурс літаків Ан-24 та Ан-26, розроблених в українському КБ «Антонов» у 1950-1960 роках.

Про це повідомляє Інтерфакс, передає Укрінформ.
Як зазначається, російська цивільна авіація використовує 95-98 літаків Ан-24, Ан-26, середній вік яких 50 років, проте замінити їх нічим.
«З доповіді ДержНДІ цивільної авіації випливало, що до 2030 року буде списано чверть цих літаків - насправді, на нашу думку, зупинка цього парку настане значно раніше, а саме з 2028 року», - пояснив представник керівництва авіакомпанії "Ангара" Сергій Зорін.
Серед причин, через які такі літаки швидше виробляють ресурс, Зорін назвав перерозподіл навантаження з іноземних лайнерів на російські, нерентабельність їхнього капітального ремонту, а також відсутність доступу до бюлетенів українського виробництва для продовження ресурсу літаків.
На заміну Ан-24 та Ан-26 планувалися Іл-114-300 і ТВРС-44 (які розробляє Уральський завод цивільної авіації). Однак Іл-114 не є повноцінною заміною Ан-24, а перші літаки ТВРС-44, за даними Зоріна, виробник готовий поставити не раніше 2027 року, і його вартість занадто висока.
Ан-24 та Ан-26 були розроблені в 1950-1960 рр. українським КБ «Антонов», випуск їх тривав у 1970-1980 роки. Їх виробляв Київський авіаційний завод. Запчастини для Ан-24 та Ан-26 також виготовляли українські підприємства.
Як повідомлялося, 12 вересня у Волгоградській області РФ літак Су-24М.