Ізраїль відкидає резолюцію Генеральної Асамблеї ОООН про негайне гуманітарне перемир'я в секторі Гази.

Про це міністр закордонних справ Ізраїлю Елі Коен написав у соцмережі X, передає Укрінформ.
"Ми категорично відкидаємо ганебний заклик Генеральної Асамблеї ООН до припинення вогню", - написав Коен.

Він наголосив, що Ізраїль має намір знищити ХАМАС так само, як світ зробив із нацистами та "ІДІЛ".
Як повідомляв Укрінформ, у п'ятницю Армія оборони Ізраїлю розпочала сухопутну операцію на території сектору Гази.
Генеральна Асамблея ООН ухвалила резолюцію, яка закликає до «гуманітарного перемир'я» в Газі.
Фото: OFIR ABE