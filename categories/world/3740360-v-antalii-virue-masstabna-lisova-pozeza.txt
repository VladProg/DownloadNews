Ввечері понеділка у районі міста Кемер провінції Анталія спалахнула пожежа на території національного парку.

Як передає Укрінформ, про це заявив міністр культури і туризму Туреччини Мехмет Нурі Ерсой, повідомляє Daily Sabah.
«На даний момент 1050 рятувальників, понад 200 одиниць техніки, 10 літаків та 22 гелікоптери інтенсивно запобігають пожежі», – повідомив Ерсой.
За словами турецького міністра, внаслідок лісової пожежі поблизу туристичного Кемера ніхто не постраждав.
Він додав, що протягом ночі з 24 на 25 липня вогонь поширився на 100 гектарів і до ранку вівторка площа пожежі складала 120 гектарів.
Було евакуйовано людей з державної лікарні у Кемері, проте, за словами Ерсоя, вогонь не поширився на житлові райони.
Як повідомляв Укрінформ, в Алжирі внаслідок лісових пожеж загинули щонайменше 34 людини. Через сильний вітер вогонь поширився на сусідній Туніс.