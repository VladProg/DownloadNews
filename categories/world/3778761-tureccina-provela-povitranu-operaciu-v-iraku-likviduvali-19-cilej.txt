Збройні сили Туреччини провели повітряну операцію на півночі Іраку, нейтралізувавши 19 цілей та велику кількість терористів.

Як передає Укрінформ, про це повідомляє Міністерство національної оборони Туреччини.
“25 жовтня о 21:00 було проведено повітряну операцію проти терористичних цілей у регіонах Метіна, Гара, Авашин, Хакурк і Канділ на півночі Іраку… Загалом було знищено 19 цілей, зокрема печер, бункерів, укриттів і складів, які використовувалися сепаратистською терористичною організацією (РПК - ред.)”, - йдеться в повідомленні.
Зазначається, що в результаті проведеної операції було нейтралізовано велику кількість терористів.
Як повідомляв Укрінформ, 9 жовтня в Туреччині оголосили результати антитерористичних операцій, проведених після теракту в Анкарі 1 жовтня. Турецькі військові знешкодили 162 терористів та знищили 194 терористичні цілі й оголосили про намір надалі проводити антитерористичні операції.