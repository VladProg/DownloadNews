Сполучені Штати попередили Грузію про можливі санкції в разі відновлення прямого авіасполучення з росією, яка в середу дозволила такі рейси зі свого боку.

Про це в коментарі грузинському виданню Accent повідомили в Державному департаменті США, пише "Європейська правда".

"Низка західних країн, у тому числі США, забороняють російським літакам заходити в свій повітряний простір. Якщо буде відновлено пряме авіасполучення між росією і Грузією, це викличе наше занепокоєння через можливе запровадження санкцій щодо грузинських авіакомпаній, які обслуговують повітряні судна, що підпадають під дію контроль імпорту та експорту", - йдеться в офіційному коментарі представника відомства.
Він також нагадав, що вся західна спільнота відділилася від путінського режиму, тому зараз не найкращий час поглиблювати відносини з росією. Він також нагадав, що під російською окупацією досі залишаються 20% території Грузії.
"Для грузинського народу буде краще, якщо Путін виведе свої війська окупованої росією території Грузії, аніж це відновлення прямого авіасполучення чи скасування візового режиму", – йдеться у заяві.
Нагадаємо: раніше заступник міністра економіки та сталого розвитку Грузії Маріам Кврівішвілі, як і інші представники провладної партії «Грузинська мрія», повторила дезінформаційний наратив кремля про життя нібито мільйона громадян Грузії, які проживають на росії, і заявила, що рішення путіна «підтримає зв'язок грузин з Батьківщиною».