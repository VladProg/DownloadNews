Міністерство оборони США офіційно підтвердило катастрофу військового конвертоплану CV-22B Osprey, розкривши деякі подробиці катастрофи, що сталася у водах Японії.

З відповідною заявою виступила в четвер заступниця речника Пентагону Сабріна Сінгх, передає власний кореспондент Укрінформу.
«CV-22B Osprey Військово-повітряних сил США з авіабази Йокота (Японія), закріплений до авіакрила крила спеціальних операцій 350/3, потрапив у аварію»,- офіційно підтвердила представниця Пентанону.
Вона зазначила, що катастрофа сталася під час виконання конвертопланом навчальної місії біля берегів японського острова Якусіма.
«Рятувальні служби залишаються на місці (аварії – ред.) та проводять пошуково-рятувальні роботи. Причини цього інциденту наразі з'ясовуються», - зауважила Сінгх.
Як повідомляв Укрінформ, про інцидент з американським конвертопланом поблизу Японії стало відомо в четвер. При цьому повідомлялося, що на борту судна перебували восьмеро людей. Літак упав у океан після того, як спалахнув його лівий двигун.
Фото: Пентагон