Парламент Ізраїлю переніс на три місяці проведення муніципальних виборів в країні на тлі нападу терористичного угруповання ХАМАС.

Як передає Укрінформ, про це повідомляє The Jerusalem Post.
Відповідне рішення про перенесення місцевих виборів в країні із 31 жовтня на 30 січня Кнесет ухвалив у понеділок, 23 жовтня.
Згідно з законом, якщо обставини унеможливлять проведення виборів у нову дату, вони будуть автоматично перенесені на 27 лютого.
Як повідомляв Укрінформ, очільник Міноборони Ізраїлю Йоав Галант вважає, що майбутня наземна операція Ізраїлю в секторі Гази може тривати три місяці.