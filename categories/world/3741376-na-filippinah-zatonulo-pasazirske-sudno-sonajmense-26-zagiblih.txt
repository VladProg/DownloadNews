Унаслідок аварії перевантаженого пасажирського судна поблизу Маніли, столиці Філіппін загинуло щонайменше 26 людей.

Як передає Укрінформ, про це повідомляє Сіньхуа із посиланням на Берегову охорону Філіппін.

Зазначається, що максимальна місткість судна становила 42 пасажира, але на його борту перебувало до 70 людей. “Пасажири на мали рятувальних жилетів”, - йдеться у матеріалі.

Наразі на місці інциденту триває пошуково-рятувальна операція. “Судно прямувало з міста Бінангонан до острова Талім у Лагуні де Бей, найбільшому філіппінському озері”, - стверджує Сіньхуа.

За інформацією Берегової охорони, сильні вітри розгойдали судно, коли воно перебувало за пів сотні метрів від Бінангона, й це викликало паніку серед пасажирів. ”Аварія трапилася, коли від Філіппін відходив тайфун Доксурі, викликаючи паводку й зсуви”, - підсумовується у статті.

Очевидці розповіли, що пасажири нагромадилися на одному боці судна, коли почався вітер й дощ. Через це воно перевернулося й багато людей опинилися під ним у пастці.
Як повідомлялося, унаслідок корабельної катастрофи поблизу північного узбережжя Марокко загинуло шестеро мігрантів.
Фото ілюстративне/АА