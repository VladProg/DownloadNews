Лідер ліванського угрупування бойовиків «Хезболла» Хасан Насралла не став оголошувати про повноцінне приєднання «Хезболли» до війни проти Ізраїлю, але попередив про подальшу ескалацію бойових дій.

Як передає Укрінформ, про це повідомляє The Guardian.
Виступаючи перед величезним натовпом на площі Ашура у Бейруті, генеральний секретар ліванських шиїтських бойовиків Насралла не став оголошувати про повноцінне приєднання «Хезболли» до війни проти Ізраїлю.
Зазначається, що лідер ліванського угруповання «Хезболла» заявив, що його група веде транскордонні бойові дії з Ізраїлем та пригрозив подальшою реалістичною ескалацією.
Насралла наголосив, що його бойовики мали на меті завадити Ізраїлю сконцентрувати усі свої війська навколо сектору Гази. Водночас він назвав подальшу ескалацію «реальною можливістю».
Як повідомляв Укрінформ, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
Фото: Wael Hamzeh/European Pressphoto Agency