У Гаазі цієї ночі потрощили будівлю посольства Білорусі.

Як повідомляє кореспондент Укрінформу в Гаазі, вікна в будівлі розбиті, на стінах - червоно-чорні графіті, зокрема “Лука-терорист”.
Також на стінах будівлі є написи білоруською мовою. Зокрема патріотичний заклик-девіз “Живе Білорусь”, що спрямований на пробудження національно-громадянських почуттів.

Як повідомляє Omroep West, правоохоронці затримали 31-річного чоловіка, якого підозрюють у скоєному.
Поліція огородила територію та проводить розслідування.

Як повідомляв Укрінформ, Білорусь, за словами речника Держприкордонслужби Андрія Демченка, може розмістити на своїй території близько 8 тисяч найманців російської ПВК "Вагнер", розвиток ситуації перебуває на постійному контролі України.
Фото: Regio15, Ірина Драбок/Укрінформ