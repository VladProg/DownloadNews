Британські винищувачі Typhoon напередодні піднялися в небо над Естонією, щоб супроводити російські літаки Іл-20 та два Су-27, які наблизилися до повітряного простору НАТО.

Про це повідомляє пресслужба Королівських ВПС у Твіттері, передає Укрінформ.
"Літаки Typhoon з експедиційного повітряного крила 140 (EAW) в Естонії були підняті сьогодні (14 червня - ред.) вдень для перехоплення Іл-20 Coot-A та двох Су-27 Flanker-B російських ВПС, які пролітали поблизу повітряного простору НАТО", – йдеться у повідомленні.


RAF Typhoons from 140 EAW in Estonia were scrambled this afternoon to intercept a Russian Air Force IL-20 COOT A and 2x Su-27 FLANKER B flying close to @NATO airspace.

The Russian aircraft failed to comply with international norms by not liaising with relevant FIRs.#WeAreNATO pic.twitter.com/lukgJaRp3P
— Royal Air Force (@RoyalAirForce) June 14, 2023

Зазначається, що російські повітряні судна не зв'язалися з відповідним центром польотної інформації.
Як повідомлялося, НАТО проводить військово-морські навчання в Балтійському морі. Російська авіація намагається стежити за кораблями Альянсу.