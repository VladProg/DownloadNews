Щонайменше 48 осіб загинули у бразильському штаті Сан-Паулу внаслідок масштабних повеней та зсувів ґрунту.

Як повідомляє Укрінформ, про це пише Сіньхуа.

Зазначається, що 40 людей досі вважаються зниклими безвісти й, вірогідно, були накриті горами ґрунту, викликаними зсувами.
“У популярному серед туристів прибережному регіоні за 24 години випало удвічі більше опадів, ніж в середньому за місяць”, - стверджує Сіньхуа.

Бразильські рятувальники продовжують шукати зниклих людей, а військові розгорнули мобільний причал в 190 км на північний схід від міста Сан-Паулу, аби численні туристи, які застрягли у регіоні через розмиті дороги, могли його покинути.
Фото: br.glbnews