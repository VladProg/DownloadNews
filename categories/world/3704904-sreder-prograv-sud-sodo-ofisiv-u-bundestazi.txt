Колишній канцлер ФРН Герхард Шредер судився з державою вимагаючи зберегти йому офіси в Бундестазі, та програв.

Таке рішення ухвалив 4 травня адміністративний суд Берліна, передає Укрінформ.
«Колишній федеральний канцлер Герхард Шредер не має права на офіс для виконання поточних завдань», - йдеться у вироку.
Судді зазначили, що позивач, який був канцлером з 1998 по 2005 рік, як і інші колишні глави урядів Німеччини до і після нього, мав офіс у приміщенні німецького Бундестагу, в якому працювали останні чотири співробітники Федерального канцлера. Втім, у травні 2022 року бюджетний комітет Бундестагу вирішив призупинити повноваження позивача, оскільки він більше не мав жодних поточних зобов’язань. Отже, Берлінський адмінсуд відхилив позов Шредера, який вимагав збереження офісу та співробітників.
Оскільки позивач отримав кімнати від депутатської групи СДПН, а не від відповідача ФРН.
Шредер не був особисто присутній на слуханнях у столиці в четвер. Цей процес поки що є унікальним в історії Німеччини.
Практика, згідно з якою колишні федеральні канцлери отримують офіси з працівниками, існує понад 50 років. Передбачається, що ексглави урядів виконують на пенсії функції на користь держави. Нагадаємо, 79-річний Шредер працював після завершення своєї каденції на російські енергетичні концерни та вважається близьким до путіна.