Підліток у четвер завдав ножових поранень трьом учителям і щонайменше одному учневі в середній школі у Херес-де-ла-Фронтера на півдні Іспанії.

Про це з посиланням на поліцію повідомляє Reuters, передає Укрінформ.
Підлітка-нападника затримали правоохоронці.
За словами матері одного з учнів, зловмисник дістав зі свого рюкзака два великих ножі в класі та напав на однокласників та вчителів, сказавши їм, що вб’є їх.
Як повідомляв Укрінформ, у Франції затриманому після завдання ножових поранень чотирьом маленьким дітям і двом дорослим у місті Аннесі висунули обвинувачення у замаху на вбивство.
Фото: Getty Images