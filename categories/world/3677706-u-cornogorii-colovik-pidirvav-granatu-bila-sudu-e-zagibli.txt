У п’ятницю, 3 березня, у столиці Чорногорії Подгориці невідомий чоловік підірвав гранату біля будівлі суду.

Як передає Укрінформ, про це повідомляє Reuters.
У поліції заявили, що біля входу в суд чоловік активував, імовірно, ручну гранату.
«Імовірно, він привів у дію ручну гранату, від якої сам загинув, а за наявною інформацією ще п’ятеро осіб отримали поранення», – повідомили у поліції.
Мотиви дій чоловіка поки що невідомі. Триває розслідування.
Як повідомляв Укрінформ, щонайменше дві людини загинули та ще четверо постраждали внаслідок вибуху в будівлі суду в індійському штаті Пенджаб.
Фото: EPA-EFE