Під час різанини у інтернаті для дітей-сиріт в Польщі загинула одна особа і дев’ятеро зазнали поранень.

Як повідомляє Укрінформ, про це із посиланням на місцеві ЗМІ пише Сіньхуа.



“Унаслідок нападу із ножем в сиротинці у центральній Польщі одна дівчина-підліток загинула та дев’ятеро інших отримали поранення”, - йдеться у матеріалі.

Зазначається, що подія трапилася у селі Томіславіче уночі.
“П’ятеро поранених були доправлені до лікарні, а решта отримали медичну допомогу на місці”, - стверджує Сіньхуа.

Поліція уже арештувала 19-річну особу, яка влаштувала кровопролиття.
“На місці інциденту працюють правоохоронці, які під наглядом прокурора намагаються встановити мотиви вчинку та відновити перебіг подій”, - зауважує агентство.