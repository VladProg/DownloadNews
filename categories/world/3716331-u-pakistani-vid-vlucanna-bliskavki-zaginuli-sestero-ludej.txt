Унаслідок удару однієї блискавки у Пакистані загинули щонайменше шестеро людей, ще восьмеро травмувалося.

Як повідомляє кореспондент Укрінформу, про це пише Сіньхуа.

Зазначається, що інцидент трапився у східній провінції Сіндх, коли велика група людей пішки рухалася дорогою до місцевого релігійного фестивалю. Хоча більшості учасників ходи вдалося урятуватися, люди, які перебували у безпосередній близькості від місця влучання, постраждали.

За словами рятувальників, п’ятеро загиблих були молодиками й один - 35-річний чоловік.

Усіх жертв влучання блискавки доставили до місцевого лікувального закладу.