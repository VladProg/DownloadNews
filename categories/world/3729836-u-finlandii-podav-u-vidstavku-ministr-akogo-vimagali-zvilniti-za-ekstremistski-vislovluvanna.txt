Член нового уряду Фінляндії пішов у відставку через 10 днів після формування кабінету: міністр економіки від популістської партії "Справжні фіни" подав у відставку під тиском громадськості через свої екстремістські висловлювання.

Як передає Укрінформ, про це повідомляє агенція Bloomberg.
Вільгельм Юнніла заявив, що піде у відставку з уряду прем’єр-міністра Петтері Орпо після тижня посиленої уваги до його зв'язків з ультраправими.
«Грунтуючись на продовженні роботи уряду та репутації Фінляндії, я бачу, що для мене неможливо продовжувати виконувати обов’язки міністра задовільним чином», — заявив Юнніла сьогодні.
Також Юнніла наголосив, що він ніколи не мав жодних відносин або зв'язків з екстремістами та що він засуджує будь-які прояви антисемітизму.
Раніше цього тижня опозиція подала запит на висловлення недовіри міністру, стверджуючи, що його зв’язок з ультраправими рухами є не «окремим інцидентом, непорозумінням чи поганим гумором, а частими, систематичними та товариськими контактами». Юнніла зміг зберегти посаду під час голосування у парламенті.
Серед звинувачень на адресу Юнніли – промова, виголошена на віче, організованому Націоналістичним альянсом у місті Турку чотири роки тому в пам'ять про жертв нападу з ножовими пораненнями в цьому місті.
«Протягом багатьох років я жартував таким чином, що в ретроспективі здається дурним та дитячим», — написав Юнніла.
«Я вчинив неправильно, і я шкодую про свої дії», - сказав політик.
Фото: flickr.com finnishgovernment