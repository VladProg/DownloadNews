Московський аеропорт "Внуково" припиняв роботу на приліт та виліт рейсів вранці 11 серпня, частину літаків перенаправляли до інших аеропортів.

Як передає Укрінформ, про це у Телеграм-каналі повідомило агентство "Москва".
Російський новинний ТГ-канал "112" пише, що в аеропорту оголошено режим "Ковер", оскільки в районі підмосковної Кубинки було помічено БПЛА, який летить у бік Москви.
Телеграм-канал Shot стверджує, що невідомий об'єкт, через який у "Внуково" було запроваджено план "Ковер", летів у районі Можайська на низькій висоті та маленькій швидкості. Його засікли радари. Пізніше Shot повідомив про відновлення роботи аеропорту.
Водночас з’явилася інформація, що в Москві, у районі Москви-ріки було збито БПЛА літакового типу. Це сталося неподалік Карамишевського гідровузла.

Як повідомлялося, після початку Росію повномасштабної війни проти України в різних місцях РФ регулярно відбуваються атаки безпілотників.