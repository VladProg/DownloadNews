Керований Євгенієм Пригожиним збройний напад ПВК "Вагнер" на російське військове керівництво Росії у Ростові-на-Дону, скоріш за все, матиме значний вплив на війну, яку РФ веде в Україні.

Про це йдеться у звіті ISW, передає Укрінформ.
У Ростові-на-Дону знаходиться як штаб-квартира генштабу ЗС РФ, 58-та загальновійськова армія якого наразі бере активну участь в оборонних операціях проти українського контрнаступу на півдні України, так і командний центр Об'єднаної групи російських військ в Україні.
В ISW вважають, що "Ростов-на-Дону є критично важливим центром командування і управління російською армією, і будь-які загрози присутності МО РФ, ймовірно, матимуть наслідки для деяких критично важливих аспектів воєнних зусиль".
Як повідомляв Укрінформ, ватажок ПВК «Вагнер» Євген Пригожин напередодні, 23 червня, оголосив демарш проти російського військового керівництва, зокрема і проти міністра оборони РФ Сергія Шойгу.
За його словами, Шойгу прилітав у Ростов, де особисто провів операцію зі знищення «вагнерівців», тому 25 тисяч найманців Пригожина нібито йдуть на Москву «відновлювати справедливість».