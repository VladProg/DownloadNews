У вівторок лавина накрила групу туристів у Гімалаях на північному сході Індії, унаслідок чого загинуло щонайменше шестеро осіб, ще 11 травмовані.

Як передає Укрінформ, про це повідомляє AP.
Туристи потрапили під лавину поблизу гірського перевалу Натху Ла в штаті Сіккім.
Рятувальники витягли з-під снігу 22 людей та доправили їх до лікарні для надання медичної допомоги. За даними місцевих ЗМІ, рятувальники шукають ще кількох осіб, яких вважають зниклими безвісти.
Гірський перевал Натху Ла знаходиться вздовж кордону з Китаєм і є одним з основних туристичних центрів. Регіон Гімалаї, який серйозно постраждав від глобального потепління, схильний до появи лавин.
Торік 27 альпіністів-початківців загинули під час лавини в регіоні Уттаракханд.