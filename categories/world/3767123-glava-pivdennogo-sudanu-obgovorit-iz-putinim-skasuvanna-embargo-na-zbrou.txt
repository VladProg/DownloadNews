Президент Південного Судану Салва Кіїр на зустрічі з главою Кремля Володимиром Путіним, зокрема, обговорить скасування ембарго на постачання зброї.

Як передає Укрінформ, про це повідомляє BBC.
В Офісі Кіїра заявили, що на зустрічі з Путіним в четвер обговорюватимуться перспективи розвитку двосторонніх відносин у різних сферах, а також регіональні та міжнародні питання.
Зазначається, що візит спрямований на поглиблення дипломатичних відносин і вивчення інших сфер співпраці в галузі торгівлі, інвестиційних можливостей і безпеки.
Обидва лідери також обговорять скасування ембарго на постачання зброї та цілеспрямованих санкцій, накладених на осіб у Південному Судані.
У травні Росія утрималася під час голосування в Раді безпеки ООН щодо відновлення санкцій, накладених на Південний Судан, які включають заморожування активів, заборону на поїздки та ембарго на постачання зброї.
Як повідомляв Укрінформ, Іран може домовитися з РФ про передачу ракет після закінчення дії резолюції Ради безпеки ООН 2231, що забороняє йому укладати такі угоди, 18 жовтня.
Фото: ЕРА