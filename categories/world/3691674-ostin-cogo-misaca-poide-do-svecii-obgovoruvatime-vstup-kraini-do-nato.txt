Міністр оборони США Ллойд Остін планує у квітні відвідати Швецію, аби обговорити вступ країни до блоку НАТО.

Про це йдеться на сайті Пентагону, передає Укрінформ.
Очільник відомства привітав Фінляндію з тим, що вона стала 31-им членом Організації Північноатлантичного договору в день 74-ї річниці Альянсу.
“Фінляндія − горда демократія, боєздатна армія якої значно зміцнить НАТО. Її рішення приєднатися до Альянсу відображає привабливість демократичних цінностей НАТО, а також життєво важливу роль НАТО у підтримці заснованого на правилах міжнародного порядку”, − сказав Остін.
Міністр також зазначив, що нетерпінням чекає спільної роботи з Фінляндією як союзником і якнайшвидшого вступу до Альянсу Швеції.
“Наприкінці цього місяця я поїду до Швеції, щоб обговорити низку питань регіональної безпеки, а також плани щодо вступі до НАТО”, − підкреслив він.
Як повідомлялося, після початку повномасштабного російського вторгнення в Україну нейтральні Швеція та Фінляндія подали заявку на входження до НАТО. Під час Мадридського саміту в червні 2022 року країни отримали запрошення приєднатися до Альянсу від усіх 30 членів. Водночас у Мадриді був підписаний Тристоронній меморандум, що відобразив занепокоєння Туреччини станом боротьби з тероризмом у Фінляндії та Швеції.
Фото: АА