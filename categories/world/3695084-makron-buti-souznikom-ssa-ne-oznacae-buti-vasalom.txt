Президент Франції Емманюель Макрон під час пресконференції в Амстердамі щодо Тайваню сказав, що бути союзником США не означає бути васалом.

Про це повідомляє Укрінформ з посиланням на Твіттер AFP.
“Бути союзником не означає бути васалом... не означає, що ми не маємо права думати самостійно”, - сказав він.
Як повідомляв Укрінформ, президент Франції Еммануель Макрон із дружиною прибули до Нідерландів з дводенним державним візитом на тлі критики його коментарів стосовно позиції Європи щодо Китаю та Тайваню.
Президент Франції Еммануель Макрон після повернення з триденного державного візиту до КНР заявив, що Європа не зацікавлена в ескалації кризи навколо Тайваню і повинна дотримуватися власної стратегії у відносинах з островом, незалежної як від Сполучених Штатів, так і від Китаю.
Політики Німеччини та Чехії розкритикували заяви президента Франції Еммануеля Макрона щодо Тайваню, а також залежності країн Європи від США.
Глава польського уряду Матеуш Моравецький застеріг окремих європейських лідерів від спроби просувати у Європі політику “стратегічної автономії” від США, закликавши, навпаки, до розвитку стратегічної співпраці Європи з Вашингтоном.
Фото: OUEST-FRANCE