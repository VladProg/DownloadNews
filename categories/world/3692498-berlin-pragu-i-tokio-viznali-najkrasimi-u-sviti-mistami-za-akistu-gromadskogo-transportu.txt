Столицю ФРН Берлін визнали містом з найкращою системою громадського транспорту серед усіх міст світу, другу сходинку посідає Прага.

Як передає Укрінформ, про це повідомляє CNN.
Як зазначається, в межах дослідження, проведеного видавцем туристичних путівників Time Out, було опитано 20 000 людей у 50 містах світу, з метою дізнатися, як вони ставляться до місцевих систем громадського транспорту.
Як виявилося, у новому рейтингу домінують міста Європи та Азії – перша десятка рейтингу повністю складається з міст на цих континентах.
Берлін посів перше місце у цьому списку. Згідно з даними Time Out, 97% мешканців Берліна позитивно висловилися про інфраструктуру громадського транспорту свого міста, вихваляючи її за відмінну надійність, комфортність та безпеку.


Найвище місце серед міст Північної Америки займає Нью-Йорк - під номером 15.
Рейтинг міст виглядає так:
1. Берлін, Німеччина.
2. Прага, Чехія.
3. Токіо, Японія.
4. Копенгаген, Данія.
5. Стокгольм, Швеція.
6. Сінгапур.
7. Гонконг.
8. Тайбей, Тайвань.
9. Шанхай, Китай.
10. Амстердам, Нідерланди.
11. Лондон, Велика Британія.
12. Мадрид, Іспанія.
13. Единбург, Велика Британія.
14. Париж, Франція.
15. Нью-Йорк, США.
16. Монреаль, Канада.
17. Чикаго, США.
18. Пекін, Китай.
19. Мумбаї, Індія.
Як повідомлялося, Київ увійшов до рейтингу 30 столиць світу з найкращими показниками якості повітря.