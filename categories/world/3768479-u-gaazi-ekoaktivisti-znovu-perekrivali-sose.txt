У Гаазі кліматичні активісти з Extinction Rebellion, знову перекривали автомагістраль A12.

Про це повідомляє Укрінформ із посиланням на NOS.
“У Гаазі автомагістраль A12 була заблокована сьогодні 23-й день поспіль кліматичними активістами”, - йдеться у повідомленні.
Зазначається, що сотні демонстрантів вийшли на вулиці.
Також паралельно відбулася ще одна демонстрація. Її учасники виступали проти дій кліматичних активістів.
Для того, щоб запобігти зіткненням, втрутилися правоохоронці. Агресивних демонстрантів поліція затримала. Кліматичні активісти вирішили припинити акцію, щоб уникнути зіткнень з демонстрантами, які виступали проти блокування дороги.
Варто зазначити, що мер Гааги заборонив проводити акції та перекривати автомагістраль A12.
Учора під час аналогічної демонстрації кліматичних активістів поліція затримала майже 600 мітингарів. Також правоохоронці застосували водомет, щоб розігнати демонстрантів та розблокувати дорогу.
Як повідомляв Укрінформ, у Гаазі під час мітингу 10 вересня 2023 правоохоронці затримали понад 500 кліматичних активістів з Extinction Rebellion, які перекривали автомагістраль A12.
Тисячі людей вийшли на кліматичний протест із вимогою припинити державні субсидії для промисловості, яка працює на викопному паливі.
Правоохоронці наголошують, що акції на А12 були заборонені муніципалітетом.
Фото: NOS