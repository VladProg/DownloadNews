У техаському місті Браунсвілль на кордоні США з Мексикою автомобіль врізався в групу людей - семеро загинули шестеро поранені.

Про це повідомляє Голос Америки, передає Укрінформ.
Трагедія сталася на автобусній зупинці біля притулку для безхатченків та мігрантів. Унаслідок наїзду семеро осіб загинули, шестеро дістали поранення.
Водія автівки затримали на місці ще до прибуття поліції. Йому надали медичну допомогу та арештували за обвинуваченням у необережному кермуванні. Слідство триває.
Як уточнюється, зупинка міського транспорту, розташована через дорогу від притулку. На ній навіть не було лавки, тож люди в очікуванні автобуса сиділи вздовж узбіччя. За словами правоохоронців, більшість жертв – вихідці з Венесуели.
Нагадаємо, в американському штаті Техас унаслідок стрілянини, що сталася у суботу в торговельному центрі, загинули дев'ятеро людей, ще семеро були поранені.