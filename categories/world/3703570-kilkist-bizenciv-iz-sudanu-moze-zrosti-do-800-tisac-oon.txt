Організація Об'єднаних Націй попередила, що 800 000 людей можуть залишити Судан, де тривають бої між ворогуючими військовими угрупованнями, попри оголошене перемир'я.

Як передає Укрінформ, про це повідомляє Reuters.
Заступник голови Управління ООН у справах біженців Рауф Мазу заявив, що його агентство планує евакуацію 815 000 осіб, включаючи 580 000 суданських та іноземних біженців, які зараз мешкають в країні.
Як передає Укрінформ із посиланням на Reuters, представниця Управління Верховного комісара ООН у справах біженців Ольга Саррадо на брифінгу в Женеві заявила, що вже понад 100 тисяч осіб залишили територію Судану, виїхавши до сусідніх держав після початку зіткнень між ворогуючими військовими угрупованнями, попри оголошене перемир'я.
«За оцінками, серед тих, хто перетнув кордон із сусідніми країнами, налічується понад 100 тисяч біженців, зокрема суданських біженців», – сказала Саррадо.
Як повідомляв Укрінформ, напередодні сторони збройного конфлікту в Судані домовилися продовжити перемир'я ще на 72 години.
15 квітня після кількох днів напруженості між армією Судану та Силами швидкого реагування (RSF) в Хартумі пролунали вибухи й стрілянина. Суперечка зосереджена навколо запропонованого переходу країни до цивільного правління.
Унаслідок бойових дій у країні загинули сотні людей, у тому числі щонайменше 400 цивільних осіб.
Бойові дії в країні тривають, низка європейських країн докладають зусиль для евакуації своїх громадян із Судану.