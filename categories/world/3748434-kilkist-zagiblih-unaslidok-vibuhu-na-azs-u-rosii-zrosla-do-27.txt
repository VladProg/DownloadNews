Кількість загиблих під час пожежі на АЗС в російській Махачкалі збільшилася до 27, ще 75 людей постраждали.

Про це повідомляє Інтерфакс з посиланням на пресслужбу МНС РФ, передає Укрінформ.
"Унаслідок події постраждали 102 особи, з них 27 загинули", - йдеться у повідомленні.
Наразі близько 70 співробітників МНС продовжують рятувальні роботи з розбору завалів на місці пожежі в Махачкалі, також працює кінологічний розрахунок.
Як повідомляв Укрінформ, раніше зазначалося, що унаслідок вибуху на автозаправній станції у російській Махачкалі загинули щонайменше 10 людей, більше пів сотні зазнали поранень.