Тринадцять людей, зокрема шестеро військових та один цивільний, були вбиті, і ще шестеро заручників отримали поранення під час антитерористичної операції в провінції Белуджистан у Пакистані.

Як передає Укрінформ, про це повідомляє агенція Xinhua.
Операція була завершена в суботу вранці після того, як у п'ятницю вранці терористи напали на військовий склад прикордонних військ на півночі Белуджистану.
Складна антитерористична операція включала також операцію з порятунку заручників.
"Усі шестеро добре екіпірованих терористів, які брали участь у нападі, були вбиті", - йдеться у повідомленні.
Як повідомлялося, щонайменше 10 людей загинули та понад 1750 зазнали поранень під час зіткнень між протестувальниками та поліцією в Пакистані після арешту експрем’єр-міністра Імрана Хана.