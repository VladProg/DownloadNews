Влада Венеції розповсюдила оголошення із попередженням для туристів про агресивних чайок.

Про це повідомляє ANSA, передає Укрінформ.
Попередження з'явилися після низки інцидентів, коли чайки налітали на туристів, вириваючи з рук бургери та іншу їжу.
На табличках із написами італійською та англійською мовами туристам радять не підходити близько до агресивних птахів і не годувати їх.
Також порадила туристів закликають дотримуватися міських правил, які забороняють їсти піцу, гамбургери або чипси, сидячи на сходах у місті.
Як повідомляв Укрінформ, наступного року влада Венеції випробує схему, за якою відвідувачі, які здійснюють одноденну поїздку, муситимуть сплатити 5 євро за в’їзд у місто.
Фото: NurPhoto via Getty Images