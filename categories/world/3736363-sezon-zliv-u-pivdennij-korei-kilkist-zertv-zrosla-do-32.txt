Щонайменше 32 людини загинули у Південній Кореї внаслідок повеней та зсувів, спричинених сильними дощами. Тисячі людей були евакуйовані, ще 10 вважаються зниклими безвісти

Як передає Укрінформ, про це повідомляє Yonhap.
За інформацією південнокорейського Центрального штабу протидії стихійним лихам і гарантування безпеки, станом на ранок неділі 26 людей загинули унаслідок злив, ще 10 вважаються зниклими безвісти.
Окрім цього, рятувальники витягли шість тіл з автобуса, який опинився у затопленому тунелі в центральному місті Осонг. Станом на ранок неділі кількість загиблих від затоплення тунелю збільшилась до семи.
Підземна дорога довжиною 685 метрів була затоплена в Осонзі на півночі країни унаслідок розлиття сусідньої річки. Операція із порятунку триває, оскільки у тунелі перебувають ще 15 транспортних засобів.
Станом на ранок 16 липня 7540 людей із 13 міст і провінцій Південної Кореї були евакуйовані.
Загалом в країні зареєстрували 226 випадків пошкодження державного і приватного майна, зокрема 25 випадків зруйнованих або розмитих доріг загального користування, 25 випадків обвалення річних дамб і 33 затоплені будинки.
Також через сильний дощ в країні закрили 211 доріг, 20 національних парків?призупинили рух усіх поїздів та скасували 12 авіарейсів.
За даними Міноборони Південної Кореї, до ліквідації наслідків стихійного лиха було залучено 472 військовослужбовця та 69 одиниць державної техніки.
Нагадаємо, Південна Корея потерпає від сильних дощів і, як наслідок, від паводків. Раніше повідомлялося про 22 загиблих і 14 зниклих безвісти.
Фото: Yonhap