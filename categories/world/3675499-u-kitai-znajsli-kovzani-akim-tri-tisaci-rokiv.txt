На південному заході Китаю було виявлено ковзани, зроблені з кісток тварин понад три тисячі років тому.

Про це повідомляє Укрінформу з посиланням на китайське інформагентство "Сіньхуа".
"Ковзани, зроблені з кісток тварин понад три тисячі років тому, було вперше виявлено в Китаї на місці археологічних розкопок у Сіньцзян-Уйгурському автономному районі (Північно-західний Китай). Про це стало відомо на нещодавній нараді, яка була присвячена археологічним роботам у Сіньцзяні в 2022 році", - йдеться у повідомленні.

Фото: hy.wikipedia.org

Ковзани було виявлено у великому похованні, датованому 16-15 століттями до н. е. в повіті Нілка Ілі-Казахського округу, де у 2019 році розпочалися розкопки.

Фото з сайту news.sina.com.cn


Фото з сайту news.sina.com.cn

Археологи визначили, що ковзани зроблені з кісток великої рогатої худоби та коней, а їхня форма і структура майже такі самі, як у їхніх аналогів, знайдених у Європі.
Крім того, на місці поховання було виявлено десятки дерев'яних деталей транспортних засобів, зокрема 11 цільних дерев'яних коліс, а також сотні фрагментів керамічних виробів, кам'яних знарядь, кісток тварин і виробів із бронзи.