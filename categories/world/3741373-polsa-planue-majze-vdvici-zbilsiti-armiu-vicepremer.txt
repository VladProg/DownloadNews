Польща має намір найближчим часом майже вдвічі збільшити свою кадрову армію на тлі активності бойовиків із ПВК "Вагнера" та російських солдатів у Білорусі.

Як передає Укрінформ, про це повідомляє РБК-Україна з посиланням на Polskie Radio.
За словами віцепрем'єра, у країні буде створено сім дивізій замість нинішніх трьох, шість із них будуть бойовими, а сьома — резервною.
"Ми відновлюємо військові частини, створюємо нові. Зараз створюється нова – шоста дивізія", – розповів Качинський.
Він також наголосив, що Варшава прагне створити сильну сухопутну армію Європи, щоб стати щитом східного флангу НАТО.
Як повідомлялося, Польща розбудовує найбільшу в Європі сухопутну армію для протидії загрозі рф. Варшава має намір довести витратити на оборону цього року до 4% ВВП та кількість військ у майбутньому – до 300 тис. У найближчі кілька років ЗС Польщі отримають кількасот мільйонів набоїв різного калібру для стрілецької зброї.
Фото: MARIUSZ TROLIŃSKI STUDIO