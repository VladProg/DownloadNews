Президент Туреччини Редежеп Таїп Ердоган не має наміру їхати в москву, так само як президент рф володимир путін не має планів відвідувати Туреччину.

Про це заявив міністр закордонних справ Туреччини Мевлют Чавушоглу, передає Укрінформ з посиланням на Hürriyet.
“У путіна немає запланованого візиту до Туреччини, у нашого президента немає запланованого візиту до москви, але з президентом Зеленським і путіним у нашого президента часто відбуваються телефонні розмови”, - сказав Чавушоглу.
Він наголосив на тому, що Туреччина не хоче загострення війни, розв’язаної росією проти України.
Як повідомляв Укрінформ, раніше Ердоган заявляв, що путін може прилетіти до Туреччини 27 квітня, щоб взяти участь у відкритті першої побудованої "росатомом" атомної електростанції "Аккую".