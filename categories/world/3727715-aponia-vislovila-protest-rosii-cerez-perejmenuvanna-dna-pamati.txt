Влада Японії висловила протест Росії через рішення оголосити 3 вересня днем перемоги над "мілітаристською Японією". На думку японських чиновників, такий крок розпалить взаємний антагонізм.

Про це повідомляє Reuters із посиланням на офіційного представника уряду країни, передає Укрінформ.
Згідно з повідомленнями японських ЗМІ, минулого тижня Росія перейменувала день пам'яті 3 вересня - день після капітуляції Японії у Другій світовій війні - на День перемоги над мілітаристською Японією.
"Ухвалення цього закону може не тільки розпалити антияпонські настрої серед російського народу, але й призвести до антиросійських настроїв серед японського народу", - заявив на пресконференції в понеділок головний секретар кабінету міністрів Хірокадзу Мацуно.
Він назвав цей крок Москви "вкрай прикрим".
Як повідомляв Укрінформ, міністр закордонних справ Японії Йошімаса Хаяші сказав, що результати конференції з відновлення України засвідчили істотне зростання зацікавленості приватного бізнесу в участі у проєктах повоєнної відбудови України.
Фото: Getty Images