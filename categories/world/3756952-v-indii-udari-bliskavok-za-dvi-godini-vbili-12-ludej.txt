В індійському східному штаті Одіша 61 000 блискавок за дві години забрали життя щонайменш дванадцятьох людей.

Як передає Укрінформ, про це повідомляє Independent.
Уряд Одіші оголосив про компенсацію у розмірі 400 тисяч рупій (4 835 доларів США) для кожної із родин загиблих.
Там розповіли, що у суботу в районах навколо столиці штату міста Бхубанешвар вдарили сильні блискавки. За даними Управління, до 17:00 за місцевим часом було зафіксовано щонайменше 36 597 блискавок, а кількість ударів із хмари в землю становила 25 753.
Упродовж неділі у штаті Одіша було зафіксовано понад 5300 ударів блискавки.
Департамент метеорології Індії у понеділок оголосив «помаранчевий» рівень небезпеки для семи районів через сильні опади. Удари блискавки були спричинені активною циклональною циркуляцією над Бенгальською затокою, яка, за очікуваннями, має посилитися у зону низького тиску протягом наступної доби, що призведе до сильної зливи у штаті.
За прогнозами Департамента, грози, ймовірно, продовжаться, а екстремальні погодні умови в Одіші спостерігатимуться до четверга.
Раніше повідомлялося про щонайменше 10 загиблих і трьох серйозно постраждалих внаслідок ударів блискавки під час злив в індійському штаті Одіша.