В Амстердамі у “Ніч музеїв” відомі музейні заклади облили червоною фарбою.

Про це повідомляє NOS, передає Укрінформ.
“Державний музей, музей Ван Гога та Міський музей в Амстердамі були облиті червоною фарбою. Це сталося під час “Ночі музеїв”, - йдеться у повідомленні.
Зазначається, що фарба потрапила на вікна музеїв і тротуар.
Поліція затримала двох підозрюваних. Їхні мотиви з'ясовуються.
“Ніч музеїв” в Амстердамі проходить щороку у перші вихідні листопада. Близько 50 музеїв пропонують спеціальні програми: унікальні виставки, незвичайні екскурсії, майстер-класи тощо за значно заниженими цінами.
"Ніч музеїв" - міжнародна акція, яка дозволяє оглянути музейні експозиції вночі. Цієї ночі більшість музеїв відкрито для відвідувачів після заходу сонця і майже до ранку.
Як повідмоляв Укрінформ, у музеї в Нідерландах екоактивісти атакували відому картину Вермера.
У Гаазі кліматичний активіст намагався приклеїти себе до однієї з найвідоміших картин нідерландського художника Яна Вермера “Дівчина з перловою сережкою”.
Його та ще двох кліматичних активістів затримала поліція.
Фото: Mizzle Media