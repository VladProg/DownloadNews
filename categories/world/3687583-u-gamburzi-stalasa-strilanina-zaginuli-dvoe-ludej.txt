У німецькому Гамбурзі двоє людей загинули внаслідок стрілянини, що сталася в ніч проти неділі.

Про це повідомляє Bild, передає Укрінформ.
Як зазначається, це вже друга стрілянина в місті за цей місяць.
За інформацією видання, свідки повідомили поліції про постріли о 23.32 у суботу, 25 березня. Правоохоронці, які прибули на місце, виявили між житловими будинками двох мертвих чоловіків, біля одного з них лежав револьвер.
Триває розслідування. За попередніми даними, чоловік убив свого приятеля, а потім застрелився.