Після катастрофи малого туристичного літака на заході Франції, зниклими безвісти вважаються троє людей.

Як повідомляє Укрінформ, про це із посиланням на місцеві ЗМІ пише Сіньхуа.



Зазначається, що літак зник з радарів під час польоту над департаментом Луар-Атлантік.
“Пожежники виявили у морі уламки літака на глибині 3-4 метри. Однак, рятувальну операцію було тимчасово припинено через несприятливі погодні умови”, - йдеться у матеріалі.

Інформації про виявлення тіл людей, які перебували на борту, поки немає.
“Бюро розслідувань та аналізу безпеки цивільної авіації Франції вже оголосило про початок розслідування”, - стверджує Сіньхуа.
Як раніше повідомляло агентство, на півдні Росії розбився військовий навчальний літак.