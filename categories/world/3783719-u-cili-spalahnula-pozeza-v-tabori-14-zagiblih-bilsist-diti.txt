У місті Коронель на півдні Чилі внаслідок пожежі у таборі загинуло 14 людей, серед них шестеро неповнолітніх.

Про це повідомляє Сіньхуа, передає Укрінформ.
«На жаль, чотирнадцять жителів нашої громади загинули», – сказав заступник мера Хав’єр Валенсія.
За попередніми даними, пожежа виникла у будинку, спорудженому з легких матеріалів - бляшанок і піддонів. Вогонь швидко охопив будинок і перекинувся на сусідній.
Як повідомляв Укрінформ, 3 жовтня щонайменше семеро людей загинули та стільки ж постраждали внаслідок пожежі на фармацевтичній фабриці у штаті Махараштра на заході Індії.
Фото: en.mercopress.com