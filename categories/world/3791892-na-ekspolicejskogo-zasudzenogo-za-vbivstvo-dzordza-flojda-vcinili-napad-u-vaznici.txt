Колишній американський поліцейський Дерек Шовен, засуджений за вбивство афроамериканця Джорджа Флойда у 2020 році, дістав у п'ятницю ножове поранення у федеральній в'язниці в Арізоні.

Про це передає Укрінформ з посиланням на CNN.

З даними прокуратори, стан Шовена стабільний.
«Мені сумно чути, що Дерек Шовен став об'єктом насильства», – сказав генеральний прокурор штату Міннесота Кіт Еллісон. – Він був належним чином засуджений за свої злочини і, як і будь-яка ув'язнена особа, повинен мати можливість відбувати покарання без страху помсти чи насильства».
На ув'язненого було скоєно напад у федеральній виправній установі в Тусоні.
Адвокат Шовена Грег Еріксон каже, що через свою сумнозвісну репутацію Шовен став мішенню у в'язниці.
«Є величезна кількість в’язнів, які хочуть зробити собі ім'я, убивши його», – зазначив він.
Раніше цього тижня Верховний суд США відхилив апеляцію Шовена щодо його засудження.
Читайте також: Справа Флойда: на референдумі у Міннеаполісі не підтримали розформування поліції
Як повідомлялося, 46-річний афроамериканець Джордж Флойд загинув 25 травня 2020 року в Міннеаполісі відразу після того, як його затримали при спробі розплатитися в магазині банкнотою, яку продавці вважали фальшивою.
Тоді ще поліціянт Дерек Шовен його до асфальту, надавивши коліном на горло. Флойд заявляв, що не може дихати, після чого йому викликали швидку допомогу.
Пізніше чоловік помер в лікарні. Відразу після інциденту в багатьох американських містах спалахнули вуличні BLM протести з погромами та актами вандалізму.
У квітні 2021 року Шовен був визнаний винним за звинуваченнями в ненавмисному вбивстві Флойда. Його засудили до 22 з половиною років ув'язнення. Ця справа теж спричинила масові протести проти расової дискримінації по всій країні.