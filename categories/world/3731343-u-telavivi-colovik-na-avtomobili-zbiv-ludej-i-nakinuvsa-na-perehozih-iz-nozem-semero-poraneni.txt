У Тель-Авіві автомобіль наїхав на пішоходів біля торговельного центру у Тель-Авіві, після чого водій став нападати на людей з холодною зброєю. Внаслідок атаки постраждали семеро людей.

Про це повідомляє CNN, передає Укрінформ.
Наїзд стався на вулиці Пінхаса Розена у північній частині Тель-Авіва.
У поліції назвали інцидент «терористичним нападом».

За наявною інформацією, нападника вбив озброєний цивільний.
Одна з потерпілих, 46-річна жінка, перебуває у тяжкому стані.
Речник ХАМАС Абдель Латіф Аль-Каноа схвалив напад, проте організація не взяла на себе безпосередньо відповідальність за атаку.
Медики повідомили, що надають допомогу п'ятьом пораненим. Загальна кількість постраждалих унаслідок нападу становить сім осіб.
Фото: Miriam Alster/Flash90