На підтримку безпеки прем’єр-міністра Канади Джастіна Трюдо та членів його родини протягом двох минулих років з федерального бюджету щорічно витрачалося близько 31 млн канадських дол. (майже 24 млн дол. США).

Як повідомляє Укрінформ, про це пише CBC News із посиланням на офіційні дані.
“Протягом двох останніх фіскальних років охорона прем’єр-міністра Джастіна Трюдо та його родини щорічно коштувала більше 30 млн канадських дол.”, - йдеться у матеріалі.
Зазначається, що у 2019-2020 рр. на ці цілі було витрачено лише 23,3 млн канадських дол., що на третину меншу, ніж протягом наступних років. Утім таке разюче зростання витрат може бути пов’язане зі скасування пандемічних обмежень та відновленням міжнародних подорожей. “У 2022-2023 рр. захист родини Трюдо коштував 32,5 млн дол., тобто в середньому 2,7 млн дол. на місяць”, - зауважує видання.
Зазначається, що на безпеку канадських прем’єр-міністрів Жана Кретьєна та Пола Мартіна у 2003-2004 роках з державної скарбниці було витрачено 10,4 млн дол, що з урахуванням інфляції зараз становило б приблизно 15,9 млн дол, тобто вдвічі менше, ніж виділяється на Трюдо.
Експерти прогнозують подальше зростання витрат на охорону перших осіб держав, особливо у період виборів, коли посилюватиметься поляризація в суспільстві.
Як повідомляв Укрінформ, прем’єр-міністр Джастін Трюдо заявив, що Канада могла б виступити за оголошення гуманітарної паузи у війні між Ізраїлем та ХАМАСом, що дозволить допомогти цивільному населенню.
Фото: Darryl Dyck/The Canadian Press