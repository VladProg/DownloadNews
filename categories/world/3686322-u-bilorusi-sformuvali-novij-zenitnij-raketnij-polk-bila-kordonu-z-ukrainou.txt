Міністерство оборони білорусі заявило про формування нового зенітного ракетного полку на сході Брестської області неподалік українського кордону.

Про це повідомляє Укрінформ із посиланням на ТГ-канал міноборони рб.
«У білорусі сформовано новий зенітний ракетний полк… Сьогодні новостворену військову частину в Лунинці відвідає міністр оборони республіки білорусь генерал-лейтенант Віктор Хренін», - йдеться в повідомленні.
Місто Лунинець знаходиться за 50-60 кілометрів від Рівненської області України.
Як повідомлялося, білорусь планує протягом березня провести плановий призов військовозобов'язаних на військові збори.
Фото ілюстративне