Внаслідок землетрусів у провінції Кахраманмараш, які вразили 11 провінцій, загинуло 50 399 людей. Найбільше людських жертв зафіксовано в Хатаї.

Як повідомляє Укрінформ, про це в інтерв'ю телеканалу CNN Türk повідомив міністр внутрішніх справ Туреччини Сулейман Сойлу.
“Кількість загиблих зросла до 50 399 осіб”, - сказав міністр.
За його словами, ідентифікація загиблих триває, тому їх число ще може змінитися.
Зазначається також, що найбільша кількість смертей внаслідок землетрусу була зафіксована в провінції Хатай, що на південному сході Туреччини, на кордоні з Сирією.
Як повідомляв Укрінформ, у зоні землетрусу на сході та південному сході Туреччини звели 700 тисяч одиниць тимчасового житла - 650 тисяч наметів та 50 тисяч контейнерів. До робіт з очищення територій залучено 13 тисяч вантажівок.
6 лютого на південному сході Туреччини сталися два землетруси: в районі Пазарджик провінції Кахраманмараш - магнітудою 7,7 та в районі Ельбістан тієї ж провінції — магнітудою 7,6.
Фото: АА