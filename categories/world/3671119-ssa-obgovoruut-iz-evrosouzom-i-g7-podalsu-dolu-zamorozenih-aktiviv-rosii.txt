Сполучені Штати разом із партнерами по G7, а також з Європейським Союзом продовжують обговорення щодо подальших дій із замороженими активами рф.

Про це повідомила в четвер під час онлайнбрифінгу заступниця держсекретаря США Вікторія Нуланд, передає власний кореспондент Укрінформу.
«Ми очікуємо, що продовжимо дискусії з нашими партнерами з G7, включно з усім Євросоюзом щодо заморожених активів», - зауважила представниця адміністрації США.
За її словами, серед союзників та партнерів існує переконання, що «росія має заплатити за жахливі спустошення, які вона завдає Україні».
Як повідомляв Укрінформ, США та країни G7 планують оголосити новий масштабний пакет санкцій проти росії та інших країн ближче до 24 лютого - річниці масованого вторгнення рф в Україну.