Оана Лунгеску, речниця НАТО, яка найдовше обіймала цю посаду в історії альянсу, оголосила, що йде у відставку цього літа.

Як передає Укрінформ, про це вона написала у Твіттері.
Лунгеску була призначена на посаду речниці НАТО у 2010 році тодішнім генеральним секретарем Андерсом Фог Расмуссеном після тривалої кар'єри журналіста на BBC. У 2014 році її перепризначив чинний генеральний секретар Альянсу Єнс Столтенберг.
Лунгеску найдовше в історії НАТО працює на посаді речниці НАТО та є першою журналісткою на цій посаді.
Вона почне передавати повноваження своєму заступнику Ділану Вайту після саміту країн НАТО у Вільнюсі в середині липня.
За словами Лунгеску, вона є першою жінкою на посаді речниці НАТО і піде у відставку наприкінці серпня після того, як керувала комунікаціями Альянсу впродовж "найтурбулентнішого періоду цього покоління".
Фото: www.nato.int