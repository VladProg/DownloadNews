Аеропорт Ексетера, що у Великій Британії, закрили через зливу.

Як передає Укрінформ, про це повідомляє ВВС.
"Після сильної зливи сьогодні в другій половині дня аеропорт Ексетера був змушений закритися через затоплення терміналу. Ми працюємо над тим, щоб відновити нормальну роботу якомога швидше», - йдеться у заяві аеропорту.
Пасажирам радять звертатися до авіакомпаній за додатковою інформацією.
Зазначається, що сильні зливи спричинили масштабні проблеми по всьому графству Девон.
За даними Метеорологічної служби, також можливі, але менш ймовірні підтоплення будинків і підприємств, відключення електроенергії, припинення надання інших послуг населенню і перебої в русі транспорту.
Як повідомляв Укрінформ, на заході італійського острова Сицилія через лісову пожежу закрили для авіасполучення аеропорт Трапані.
Фото: JUSTIN SHARP