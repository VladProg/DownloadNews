Російський диктатор Володимир Путін та президент Туреччини Реджеп Тайіп Ердоган проведуть телефонні переговори у середу, 2 серпня.

Про це Путін сказав за підсумками саміту "Росія - Африка", передає Укрінформ.
За словами керівника Кремля, він мав намір зустрітися з Ердоганом ще перед президентськими виборами у Туреччині, проте ці плани вирішили перенести.
"Ми домовлялися, що ми побачимося. Або він до нас приїде, або я до нього з'їжджу. Подивимося..." - заявив Путін.
Так, розповів російський диктатор, між ним та Ердоганом відбудуться переговори у телефонному режимі наступної середи.
Як повідомляв Укрінформ, Москва 17 липня оголосила про припинення угоди з Туреччиною та ООН щодо Чорноморської зернової ініціативи.
У травні 2023 року Єврокомісія заборонила імпорт пшениці, кукурудзи, ріпаку та соняшнику з України до Болгарії, Угорщини, Польщі, Словаччини та Румунії за наполяганням цих країн. 5 червня дію заборони продовжили до 15 вересня 2023 року.
Міністри сільського господарства цих країн 19 липня ухвалили спільну заяву з вимогою продовження дії заборони до кінця року.
Фото: АА