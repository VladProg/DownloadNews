Речник ЦАХАЛ контрадмірал Даніель Хагарі заявив, що наразі їм відомо про 222 заручників, яких утримує ХАМАС у секторі Гази.

Про це повідомляє Times of Israel, передає Укрінформ.
У ЦАХАЛ поінформували, що сім’ї заручників повідомлені про те, що їхні близькі в полоні.
Хагарі уточнив, що це число включає в себе значну кількість іноземних громадян, і що потрібен час, щоб їх ідентифікувати і повідомити їх сім'ям.
До цього числа не входять двоє американок, які були звільнені ХАМАСом у п'ятницю ввечері.
"Ми працюємо всіма можливими методами, щоб звільнити заручників і повернути їх додому", - відповів Хагарі на запитання, чи не відкладається наземна операція для того, щоб дати більше часу на спроби звільнити інших заручників.
Як повідомляв Укрінформ, державний секретар США Ентоні Блінкен офіційно підтвердив звільнення перших двох американських громадян, захоплених бойовиками ХАМАС під час атаки на Ізраїль 7 жовтня.
Фото: Avshalom Sassoni/Flash90