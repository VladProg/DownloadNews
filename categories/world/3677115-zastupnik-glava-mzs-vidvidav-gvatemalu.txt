Заступник міністра закордонних справ Андрій Мельник під час візиту в Гватемалу взяв участь у другому раунді політичних консультацій на рівні заступників міністрів закордонних справ.

Як передає Укрінформ за посиланням на пресслужбу МЗС, візит відбувся на запрошення гватемальської сторони.
"У ході політичних консультацій сторони обговорили актуальні питання двостороннього порядку денного, зокрема потенціал економічної співпраці. Особливу увагу сторони приділили обговоренню практичного втілення українських мирних ініціатив та особливу роль Гватемали у Центральній Америці та міжнародних організаціях», - поінформували у зовнішньополітичному відомстві.

У МЗС Гватемали Мельник взяв участь в урочистій церемонії під головуванням міністра закордонних справи Гватемали Маріо Флоресом Букаро «Заклик до миру», присвяченій річниці повномаштабного вторгнення рф в Україну, а також у церемонії «Троянди миру» у Національному (президентському) палаці.


Заступник глава МЗС у ході візиту зустрівся з головою та членами Комітету у закордонних справах Конгресу Гватемали. Учасники зустрічі відзначили позитивну динаміку українсько-гватемальського міжпарламентського діалогу, домовилися про подальші шляхи співпраці.
Як повідомлялося, Гватемала стане першою країною Латинської Америки, яка приєднається до Основної групи щодо створення спецтрибуналу щодо злочину агресії проти України.
Фото: Міністерства закордонних справ