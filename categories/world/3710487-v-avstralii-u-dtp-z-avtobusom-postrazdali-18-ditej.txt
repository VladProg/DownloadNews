Група дітей молодшого шкільного віку зазнала травм внаслідок аварії автобусу в австралійському Мельбурні.

Як передає Укрінформ, про це повідомляє BBC.
Автобус перевозив 45 учнів. За версією поліції, у нього ззаду врізалася вантажівка, внаслідок чого автобус перекинувся.
18 дітей віком від 5 до 11 років були доставлені до лікарні, багатьом надавали хірургічну допомогу Одна дитина залишається в реанімації.
Водію вантажівки висунули обвинувачення у небезпечному керуванні автомобілем, що спричинило тяжкі травми.
Зазначається, що показники безпеки дорожнього руху в Австралії нижче середнього порівняно з іншими країнами з розвиненою економікою. Країна посідає 20 місце із 36 країн ОЕСD (Організація економічного співробітництва та розвитку- ред.) за рівнем смертності на автошляхах.
Фото: ABC News