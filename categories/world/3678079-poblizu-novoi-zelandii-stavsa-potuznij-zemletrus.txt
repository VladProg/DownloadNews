Поблизу Нової Зеландії, в районі островів Кермадек, у суботу стався землетрус магнітудою 6,9.

Про це повідомляє Геологічна служба США (USGS), передає Укрінформ.
Як зазначається, землетрус зафіксували на глибині 205,7 км у Тихому океані.
Інформація про постраждалих та руйнування наразі не надходила.
Попередження про цунамі не оголошувалося.
Як повідомляв Укрінформ, у Туреччині внаслідок землетрусів 6 лютого загинули 44 374 людини, травмовано 198 068 осіб. Понад 164 тисячі будівель були зруйновані, серйозно постраждали та підлягають знесенню внаслідок землетрусів.