Унаслідок вибуху у пасажирському автобусі в афганській столиці Кабулі загинули семеро людей, ще 20 - отримали поранення.

Як передає Укрінформ, про це повідомляє ND TV.
«В автобусі, який перевозив цивільних пасажирів, у районі Дашт-е-Барчі в Кабулі стався вибух, на жаль, семеро наших співвітчизників загинули, а ще 20 - отримали поранення», — заявив речник столичної поліції Халід Задран.
Він також додав, що співробітники правоохоронних органів прибули на місце та почали розслідування.
Зазначається, що наприкінці жовтня терористичне угруповання «Ісламська держава» взяло на себе відповідальність за смертельний вибух у спортивному клубі в тому ж районі.
Влада Талібану повідомила, що в результаті вибуху чотири людини загинули і семеро отримали поранення.
Як повідомляв Укрінформ, угруповання «Ісламська держава» (ІДІЛ) узяло на себе відповідальність за вибух у мечеті на півночі Афганістану.
Фото: Representational