На церемонію коронації короля Великобританії Чарльза III, яка відбудеться 6 травня, запрошено майже 2 тисячі осіб.

Як передає Укрінформ, про це повідомляє BBC.
Запрошення на подію демонструє, що коронація ознаменує зміну титулу королеви-консорта Камілли. Королівське джерело припустило, що “на початку нового правління мало сенс використовувати титул “Королева-консорт” як спосіб відрізнити її від покійної королеви Єлизавети”.
“Але після коронації прийшов “відповідний час” офіційно змінити його на “королеву Каміллу””, − додає видання.
Відображаючи багаторічну боротьбу короля за охорону навколишнього середовища, в оформленні запрошення на коронацію використали фольклорну фігуру “зеленої людини” з елементами, зробленими з листя плюща, глоду та дуба.

Згідно з Букінгемським палацом, це символ весни та відродження, який святкує нове правління.
Дизайн ілюстратора Ендрю Джеймісона також включає зображення світу природи, у якому є польові квіти, птахи і коми, а також національні та геральдичні емблеми.
Нагадаємо, раніше король Чарльз ІІІ був призначений головним полковником Корпусу королівських інженерів. Цей титул раніше мала його покійна мати королева Єлизавета ІІ.

Фото: BUCKINGHAM PALACE