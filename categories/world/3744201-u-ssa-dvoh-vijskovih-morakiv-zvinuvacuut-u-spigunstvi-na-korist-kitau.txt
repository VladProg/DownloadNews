Американські правоохоронці затримали у Каліфорнії двох моряків ВМС США за звинуваченням у передачі конфіденційної військової інформації Китаю.

Про це повідомляє BBC, передає Укрінформ.
Як зазначається, 22-річний Цзіньчао Вей, натуралізований громадянин США, обвинувачується у змові з метою передачі китайському агенту інформації про національну оборону США.
Водночас 26-річного Веньхен Чжао затримали за обвинуваченням в отриманні грошей за конфіденційні фотографії та відео.
Обидва були затримані в середу.
Речник посольства Китаю у Вашингтоні Лю Пенгу заявив, що «Китай рішуче виступає проти безпідставного наклепу та очорніння його з боку США».
Як повідомляв Укрінформ, у Франції чотири працівники компанії-виробника напівпровідників Ommic підозрюються у переданні Китаю та Росії промислових секретів.