Аеропорт у сицилійському місті Катанія, неподалік від деяких з головних туристичних точок східної Сицилії, був закритий до середи через пожежу.

Як передає Укрінформ, про це повідомляє Reuters.
В аеропорту заявили, що пожежа спалахнула ввечері в неділю, 16 липня, додавши, що постраждалих немає.
Пожежникам вдалося локалізувати вогонь приблизно через 90 хвилин після виклику, але вони не надали подробиць щодо можливих причин спалаху полум’я або будь-якого зв’язку з поточними високими температурами в регіоні.
Катанія була серед кількох італійських міст, у яких оголосили червоний рівень небезпеки через спекотну погоду в неділю.
Польоти в сицилійському аеропорту, який, за даними секторної групи Assoaeroporti, займав п'яте місце за обсягами перевезень в Італії в минулому році і перший на острові, були призупинені до обіду у середу.
Як повідомляв Укрінформ, щонайменше 4000 осіб, за даними влади, були евакуйовані через лісову пожежу на іспанському острові Ла Пальма.
Фото: Wikipedia