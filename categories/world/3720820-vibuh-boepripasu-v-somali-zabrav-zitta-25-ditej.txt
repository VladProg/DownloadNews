Унаслідок вибуху боєприпасу, що не розірвався, на полі для ігор у Сомалі загинули щонайменше 25 дітей.

Як повідомляє Укрінформ, про це пише Сіньхуа.

Зазначається, що трагедія трапилася поблизу міста Коріолей на півдні Сомалі.
“Трагедію спричинили вибухові рештки війни, такі як бомби й міни, з якими гралися діти у відкритому полі в селі”, - йдеться у матеріалі.

До місцевої лікарні було доставлено 22 дитячі тіла, ще двоє дітей вмерли вже у госпіталі. Одну дитину було відправлено для надання медичної допомоги до столичної лікарні у Могадішо, але пацієнт вмер в дорозі.

Усі загиблі були хлопцями віком 10-15 років.
Як раніше повідомляло агентство, у центральній частині Сомалі, в місті Беледуейне, повені змусили майже чверть мільйона людей покинути свої домівки після того, як річка Шабелле вийшла з берегів і затопила місто.