У розподільчому центрі мережі магазинів Albert у Клецанах, що під Прагою, чеська поліція виявила у партії бананів 646 кг кокаїну.

Як передає Укрінформ, про це повідомляє Радіо Прага.
Вартість вилученого наркотику становить близько 2 млрд крон (83 млн євро).
Зазначається, що вантаж було виявлено у ящиках працівниками складу, які й викликали поліцію.
«Під час розвантаження піддонів з органічними бананами співробітники складу помітили підозрілі пакети. Під час обшуку було знайдено кілограмові пакети з підозрілим порошком. Вибіркова перевірка показала, що це наркотична речовина, точніше, кокаїн», - сказала прессекретарка Національного штабу боротьби з наркотиками Люція Шмолдасова.
За попередніми даними, вилучена у Клецанах партія є однією з найбільших в історії Чехії.
Як повідомляв Укрінформ, у порту нідерландського Роттердаму виявили рекордну партію наркотиків вагою понад 8 тонн.
Фото ілюстративне