Повітовий суд Східної Уусімаа (Фінляндія) ухвалив рішення залишити під вартою громадянина РФ Яна Петровського, якого підозрюють у скоєнні терористичних злочинів на сході України.

Про це повідомляє Yle, передає Укрінформ.
Засідання суду проходило за закритими дверима.
Інспектор із кримінальних справ Центральної кримінальної поліції Кіммо Хухта-Ахо розповів, що Петровський був присутній на суді дистанційно.
Росіянин утримуватиметься у в'язниці міста Вантаа.
Як повідомляв Укрінформ, поліція Фінляндії затримала росіянина, якого підозрюють у скоєнні терористичних злочинів у Луганській і Донецькій областях у 2014-2015 роках.
За інформацією газета Ilta-Sanomat, чоловіку було заборонено в'їзд у Фінляндію.
Затриманий громадянин Росії Ян Петровський є одним із лідерів неонацистської групи «Русич». Він перебуває під санкціями ЄС та США.
Проросійський бойовий загін добровольців-націоналістів «Русич» брав участь у війні на Донбасі у 2014-2015 роках. У 2022 році його залучили до бойових дій в Україні, угрупованням керує командир Олексій Мільчаков.
Фото з відкритих джерел