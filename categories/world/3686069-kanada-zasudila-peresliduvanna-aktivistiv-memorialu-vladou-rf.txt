Канада засуджує переслідування режимом володимира путіна активістів правозахисного центру “Меморіал”.

Про це заявило МЗС Канади у Твіттері, передає Укрінформ.
“Канада засуджує режим президента путіна за утиски активістів, пов’язаних із правозахисним центром “Меморіал”. Єдина мета цих дій - залякати та змусити замовкнути тих, хто працює над викриттям порушень прав людини та намагається відстоювати права людини у росії”, - йдеться у заяві відомства.
МЗС Канади закликає росію дотримуватися міжнародних зобов’язань щодо прав людини та припинити утиски правозахисників.
Як повідомлялося, у росії порушили кримінальну справу про повторну "дискредитацію" армії щодо голови ради правозахисного центру "Меморіал" Олега Орлова.
У грудні 2021 року верховний суд росії ухвалив ліквідувати "Міжнародний Меморіал", а московський міський суд ухвалив аналогічне рішення щодо правозахисного центру "Меморіал".
Правозахисників звинуватили у порушенні законодавства про іноземних агентів.
"Меморіал" назвав дії російської влади політично мотивованими та непропорційними.