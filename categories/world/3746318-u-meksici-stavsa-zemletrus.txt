На півдні Мексики у середу, 9 серпня, стався землетрус магнітудою 5,8 за шкалою Ріхтера.

Як передає Укрінформ, про це повідомляє Геологічна служба США.
Епіцентр стихійного лиха був зафіксований за 19 км від міста Агрономас Мексиканос на глибині 110,5 км.
Землетрус стався о 12.33 годині за київським часом.
Губернатор штату Чіапас Рутіліо Ескандон заявив, що орган цивільного захисту штату активував протокол моніторингу, оскільки землетрус відчувався в кількох регіонах, хоча жодної інформації про збитки наразі не надходило.
Як повідомляв Укрінформ, у східній китайській провінції Шаньдун стався землетрус магнітудою 5.5 бала за шкалою Ріхтера. 21 людина отримала поранення.