Корпус вартових ісламської революції (КВІР) представив модернізовану версію іранського безпілотника Shahed-149 Gaza.

Про це повідомляє IRNA, передає Укрінформ.
Зазначається, що дрон має нову систему шасі та опору.

БПЛА Shahed-149 Gaza, виготовлений компанією Iran Aircraft Manufacturing Industries Corporation, був представлений у травні 2021 року. Він здатен літати понад 35 годин та долати 7000 кілометрів під час однієї місії.
Як повідомлялося, РФ та Іран таємно продовжують співпрацю з виробництва бойових БпЛА та будують завод для виготовлення бойових дронів.
Фото з сайту IRNA