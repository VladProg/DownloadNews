Голова уряду Великої Британії Ріші Сунак заявив, що спроби заморозити конфлікт в Україні є абсолютно неправильними і мають припинятися у зародку.

Як передає Укрінформ, про це повідомляє The Independent.
Прем’єр-міністр зазначив, що тимчасове припинення бойових дій не стане «справедливим та міцним миром» для України.
"Припинення вогню - це не справедливий та міцний мир для України, але будь-який мирний процес має розпочинатися з припинення вогню, інакше ця війна триватиме", - заявив Сунак.
Він додав, що Москва здійснила неспровоковане вторгнення в Україну.
"Вона вчинила жахливі воєнні злочини, і правильною та єдиною відповіддю на це є виведення Росією своїх військ з України, а всі плани, що маскуються під мирні, насправді є спробами просто заморозити конфлікт на місці, вони абсолютно неправильні і мають бути засуджені", - наголосив Сунак.
Як повідомлялося, Президент України Володимир Зеленський зустрівся у рамках візиту до Японії з Прем’єр-міністром Великої Британії Ріші Сунаком.
Фото: Martyn Weahtley CCHQ / Parsons Media