У п’ятницю, 14 квітня, військові Південної Кореї та США провели спільні повітряні навчання із залученням винищувачів та бомбардувальника.

Як передає Укрінформ, про це повідомляє Yonhap.
Зазначається, що навчання відбулися через день після того, як Північна Корея провела випробування нової міжконтинентальної балістичної ракети.
За даними південнокорейського Міністерства оборони, ВПС Південної Кореї мобілізували свої винищувачі F-35A, що ухиляються від радарів, і F-15K для навчань, тоді як американська сторона підняла в небо винищувачі F-16 на додаток до стратегічного бомбардувальника B-52H.
При цьому не уточнюється, в якій саме частині Корейського півострова проходили навчання.
«Ці навчання представляли собою згуртовану, скоординовану відповідь, яка демонструє потужну «силу Альянсу» і волю Сполучених Штатів забезпечити розширене стримування нещодавньої серії провокацій Північної Кореї», — заявили в міністерстві.
У відомстві додали, що ці повітряні навчання підтвердили можливість швидкого розгортання стратегічних засобів США на Корейському півострові, а також розширені спільні оперативні можливості.
Як повідомляв Укрінформ, Північна Корея у четвер, 13 квітня, здійснила ракетний запуск у напрямку акваторії Східного моря.
Пізніше у КНДР заявили про успішне випробування нової міжконтинентальної балістичної ракети (МБР) на твердому паливі Hwasong-18.
Фото: Yonhap