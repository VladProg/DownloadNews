У російській столиці на Мосфільмівській вулиці сталася масштабна пожежа унаслідок нібито займання електропроводки під мостом.

Про це повідомляє Дептранс Москви, передає Укрінформ.
«На Мосфільмівській вулиці (в районі буд. 43/40) сталося загоряння електропроводки. На місці працюють оперативні служби міста. Обставини події та інформація про постраждалих уточнюються», - йдеться у повідомленні.
Зазначається, що рух у районі займання повністю перекрито.
Причини загоряння не уточнюються.
Відео з місця події опублікував телеграм-канал ASTRA.
Як повідомляв Укрінформ, раніше у Росії заявили про спробу масованої атаки безпілотниками на Москву.