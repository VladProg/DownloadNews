У Франції затриманому після завдання ножових поранень чотирьом маленьким дітям і двом дорослим у місті Аннесі висунули обвинувачення у замаху на вбивство.

Про це повідомляє LeMonde, передає Укрінформ.
Ім'я підозрюваного, 31-річного сирійського біженця з постійним місцем проживання у Швеції, не розголошується.
Провідний прокурор Лін Бонне-Матіс повідомила на пресконференції, що чоловіку висунули обвинувачення у замаху на вбивство та збройному опорі. Він перебуватиме під вартою до суду.
Причини нападу наразі невідомі.
Прокурор також зазначила, що життю потерпілих, серед яких є громадяни Франції, Великої Британії, Нідерландів і Португалії, небезпеки немає. За її словами, четверо дітей все ще перебувають у лікарні.
Президент Франції Емманюель Макрон з дружиною відвідав Ансі та лікарню у Греноблі, де перебувають поранені.
Як повідомлялося, 8 червня у Франції чоловік влаштував різанину на дитячому майданчику. Постраждали шість осіб, у тому числі четверо дітей. Двоє малюків перебували у дуже тяжкому стані.