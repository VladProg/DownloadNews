Президент Латвії Едгарс Рінкевичс на зустрічі в Ризі з міністром оборони Німеччини Борисом Пісторіусом заявив, що його країна готова вжити необхідних заходів, зокрема закрити кордони з Росією та Білоруссю, у разі потенційних загроз.

Про це повідомляє пресслужба президента Латвії, передає Укрінформ.
Уточнюється, що закриття кордону з Білоруссю та Росією вірогідне в разі масового напливу мігрантів.
Крім того, обговорювалися інші питання безпеки в регіоні.
Як повідомлялося, 19 вересня уряд Латвії вирішив закрити прикордонний перехід між Латвією та Білоруссю в Сілене з міркувань безпеки з огляду на велику кількість випадків незаконного перетину кордону. За заявою влади, закриття прикордонного переходу "Сілене" дозволить Латвії перекинути 40-50 прикордонників для охорони кордону до інших місць.
Після закриття "Сілене" перетин кордону з Латвією став можливим через єдиний функціонуючий латвійський прикордонний перехід Патернієки.