Відомство продовольчої безпеки Фінляндії видало розпорядження приспати всіх лисиць та єнотів на звірофермах, де виявлено зараження пташиним грипом.

Про це повідомляє Yle, передає Укрінформ.
Розпорядження стосується близько 115 000 тварин, з яких 109 000 - лисиці та 6 000 - єноти.
Зазначається, що відповідне рішення ухвалене, аби запобігти зараженню людей.
Що довше віруси циркулюватимуть серед ссавців, то вищий ризик виникнення мутацій, здатних заразити людину.
Як передає Укрінформ, Норвегія та Фінляндія цього року зіткнулися з рекордною кількістю спалахів пташиного грипу у кількох регіонах.
У межах боротьби з хворобою на звірофермах Фінляндії вже приспали близько 50 тисяч тварин.
Фото: Janne Järvinen / Yle