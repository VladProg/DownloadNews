В Індії офіцер служби безпеки залізниці застрелив чотирьох людей у поїзді, що прямував з Джайпура в Мумбаї.

Про це повідомляє ANI, передає Укрінформ.
У Західній залізниці повідомили, що констебль відкрив вогонь у поїзді, коли той проїжджав неподалік станції Палгар, штат Махараштра.

Інцидент стався рано-вранці за місцевим часом у понеділок.

У Службі безпеки залізниці підтвердили, що констебль стріляв у свого колегу. Згодом стало відомо також про трьох цивільних пасажирів поїзда, які загинули внаслідок стрілянини.
Зловмисника затримали.
Як повідомляв Укрінформ, щонайменше 13 людей, зокрема дев'ятеро дітей, загинули, коли військовий на сході Демократичної Республіки Конго відкрив вогонь по людях на похороні свого сина.


Фото: aninews.in