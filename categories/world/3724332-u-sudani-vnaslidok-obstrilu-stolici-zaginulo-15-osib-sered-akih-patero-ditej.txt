У Судані внаслідок авіаудару по столиці Судану Хартуму в суботу загинули 17 осіб, серед яких 5 дітей.

Як передає Укрінформ з посиланням на ВВС, також було зруйновано 25 будинків у густонаселеному районі Ярмук у Хартумі.

Зазначається, що напередодні армійський генерал пригрозив посилити атаки проти воєнізованих Сил швидкого реагування (СШР).
Бої між суданською армією та СШР спалахнули в середині квітня через боротьбу за владу у військовому керівництві країни.
На початку червня СШР заявили про повний контроль над Ярмуком – районом столиці, де розташовано завод з виробництва зброї.
Пізніше в суботу ворогуючі угруповання домовилися про 72-годинне припинення вогню, яке розпочнеться о 06:00 у неділю. Про це оголосили саудівські та американські посередники. Раніше таких перемир'їв не спостерігалося.
Точні цифри щодо загальної кількості загиблих внаслідок бойових дій встановити важко, але вважається, що вона значно перевищує тисячу осіб, включаючи багатьох цивільних, котрі потрапили під перехресний вогонь.
За даними ООН, близько 2,2 млн осіб були змушені покинути свої домівки, а понад півмільйона залишили країну.