У Румунії вночі стався вибух на газопроводі біля села Келіменешть, в результаті чотири особи загинули, ще п'ятеро отримали поранення.

Про це повідомляє NewsMaker, передає Укрінформ.


Відомо, що вибух стався під час нічних будівельних робіт – біля газопроводу будують автостраду. За попередньою інформацією, ківш екскаватора випадково зачепив трубу газопроводу. Усі постраждалі та загиблі працювали там на будівництві.
«Унаслідок пригоди п'ятеро людей отримали поранення, також ми знайшли чотири обгорілі трупи», — повідомили в повітовому інспектораті надзвичайних ситуацій.
Пожежникам знадобилося близько трьох годин, щоб загасити вогонь. Постраждалих доправили до місцевих лікарень. ЗМІ зазначають, що газопостачання місцевих населених пунктів переривати не довелося.
Як повідомляв Укрінформ, у Румунії в окрузі Креведія, що у повіті Дамбовіца, ввечері 26 серпня стало відомо про вибух на станції LPG зі зрідженим газом. Унаслідок цього загинуло четверо осіб, постраждали ще 60 людей.
Фото: Aleph Media