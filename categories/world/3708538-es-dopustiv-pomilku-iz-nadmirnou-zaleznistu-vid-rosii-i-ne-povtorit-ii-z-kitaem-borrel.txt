Європейський Союз зробив висновки із ситуації, що склалася внаслідок надмірної залежності його економіки від російських енергоресурсів, і не має наміру допускати нові залежності, зокрема, і відносинах з Китаєм.

Про це сьогодні у Швеції, у мальовничому замку Steninge, де відбулася неформальна зустріч міністрів закордонних справ країн ЄС, під час пресконференції за підсумками зустрічі заявив Високий представник ЄС Жозеп Боррель, повідомляє кореспондент Укрінформу.
«Коли залежність є надто великою, це створює ризики. Типовим прикладом цього є залежність від російського газу. Це була ризикована залежність. Ми зробили стратегічну помилку, коли дозволили цій залежності зростати до настільки великих обсягів», - сказав Високий представник ЄС.
Він зауважив, що сьогодні ЄС має залежність від Китаю з у процесі цифрової трансформації, і ця залежність подекуди є більшою, ніж та, яку ЄС допустив з росією у сфері поставок гідрокарбонатів. яка є більшою, ніж та, яку ми мали з росією у сфері гідрокарбонатів. Це стосується широкого спектру, - від сонячних панелей та критичної сировини до специфічних технологій.
«Якщо йдеться про можливі обмежувальні заходи (проти китайських компаній – ред.), ми хочемо запобігти обминанню санкцій, та упередити можливість росії, щоб вона не отримувала матеріали подвійного використання, які можуть підгодовувати її машину війни. Це щось таке, що має цінність для всіх», - додав Жозеп Боррель.
Як вже повідомляв Укрінформ, сьогодні у Швеції відбулася неформальна зустріч міністрів закордонних справ країн ЄС, під час якої європейські урядовці розглянули найважливіші питання зовнішньої політики, включаючи підтримку України та визначення стратегії відносин між ЄС і Китаєм.