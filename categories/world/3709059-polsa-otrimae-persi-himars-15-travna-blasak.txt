Польща отримає перші пускові установки HIMARS 15 травня.

Про це в неділю під партійного з’їзду правлячої партії “Право і Справедливість” (PiS) заявив у Варшаві віцепрем’єр, міністр національної оборони Польщі Маріуш Блащак, передає власний кореспондент Укрінформу.
“Завтра перші пускові установки HIMARS будуть в Польщі”,- заявив Блащак.
За повідомленням Міноборони Польщі, офіційна церемонія презентації перших пускових установок HIMARS відбудеться на 1-й базі транспортної авіації у Варшаві.
Польща в 2019 році купила у США 20 комплексів HIMARS, зокрема 18 бойових та два навчальних, за 414 млн дол. Згодом Польща звернулася до США щодо купівлі близько 484 ракет цього типу й отримала від американської сторони згоду. Максимальна вартість закупівлі оцінюється в 10 млрд дол.
Перші пускові установки HIMARS потраплять цьогоріч на озброєння 15-ї механізованої бригади ЗС Польщі, що дислокується на північному сході Польщі, неподалік кордонів із калінінградською областю рф і білоруссю.
Як повідомлялося, віцепрем'єр-міністр, міністр національної оборони Польщі Маріуш Блащак заявив, що цьогоріч у Польщі буде створено центр дообслуговування і виробництва артилерійської системи M142 HIMARS.