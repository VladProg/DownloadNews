Ізраїльські бойові літаки обстріляли кілька військових об’єктів поблизу столиці Сирії Дамаска.

Як повідомляє Укрінформ, про це пише Сіньхуа.



Зазначається, що унаслідок авіаударів було пошкоджено кілька споруд, однак ніхто не загинув. За даними сирійської армії, кілька ізраїльських ракет вдалося перехопити силам протиповітряної оборони.
Нагадаємо: з початку року Ізраїль уже 17 разів обстрілював Сирію, вбивши 48 військових та поранивши 28.

Ізраїль роками завдає ударів по цілях, які називає підтримуваними Іраном шиїтськими бойовиками у Сирії, обстрілюючи аеропорти та військові бази, на яких нібито розміщаються склади зброї та пов’язані з Іраном бійці.