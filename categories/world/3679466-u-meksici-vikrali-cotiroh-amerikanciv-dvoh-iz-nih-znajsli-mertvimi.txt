Двоє з чотирьох американців, викрадених минулої п'ятниці в Мексиці, були знайдені мертвими у вівторок.

Як передає Укрінформ, про це повідомляє New York Times.
Зазначається, що щонайменше один з американців загинув на місці нападу в п'ятницю, коли озброєні особи розстріляли їхнє авто.
На сьогодні з’ясувалося, що загинуло двоє, ще одну особу поранено, сказав губернатор штату Тамауліпас, де сталося викрадення, Амеріко Вільярреал на щоденній пресконференції мексиканського президента.
Повідомляється, що двоє постраждалих зараз перебувають у безпечному місці і їм надається медична допомога.
Американці в’їхали в країну з Техасу задля проходження косметичних та медичних процедур, які в цій країні значно дешевші, ніж у Штатах.
Як повідомили у ФБР, озброєні люди почали стріляти по їхньому автомобілю, а потім посадили американців в іншу машину й відвезли геть. Під час нападу також загинув громадянин Мексики.
Припускають, що американці стали жертвами ворожнечі між наркокартелями.

Як повідомляв Укрінформ, міністр закордонних справ ФРН Анналена Бербок, виступаючи на 52-й сесії Ради з прав людини у Женеві 27 лютого, заявила, що міжнародна спільнота повинна розслідувати всі без винятку факти викрадення росією дітей з України, зокрема, за допомогою комісії ООН.