Міністр закордонних справ Румунії Лумініца Одобеску заявила, що війна Росії проти України "торкнулася безпосередньо Румунії".

Про це передає Укрінформ із посиланням на Голос Америки.
"Це дуже серйозно, і це становить ризик для наших громадян", - сказала Одобеску у ході конференції "Виграти війну. Завоювання миру".
Міністр також засудила російські атаки дронами, коли її спитали про уламки на румунській території.
"Це порушення нашого повітряного простору. Уряд Румунії рішуче засудив усі атаки Росії на цивільну інфраструктуру України, на невинних людей за сотні метрів від румунського кордону", - сказала Одобеску.
Вона додала, що безпекова ситуація в регіоні погіршується, а те, що Росія останнім часом робить - обурливо. Зокрема, Одобеску наголосила на загрозах з боку РФ комерційному судноплавству в Чорному морі та загалом безпеці у регіоні.
Міністр також зауважила про розширення співпраці країни із НАТО, зокрема у контексті захисту регіону Чорного моря. Посадовиця наголосила на загрозах з боку Росії комерційному судноплавству в Чорному морі та загалом безпеці у регіоні.
“Українці не тільки захищають свою країну, вони також захищають нас, нашу безпеку, нашу свободу, тому що те, що Росія робить у цій незаконній, жорстокій, невиправданій війні, загрожує й іншим”, – наголосила посадовиця.
Нагадаємо: Міноборони Румунії розпочало будівництво бомбосховищ у невеликому прикордонному селі Плауру, де були знайдені перші два уламки російських БПЛА.