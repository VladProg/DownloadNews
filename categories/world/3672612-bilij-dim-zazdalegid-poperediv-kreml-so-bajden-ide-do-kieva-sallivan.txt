Радник Президента США з питань національної безпеки Джейкоб Салліван заявив, що Білий дім заздалегідь попередив кремль про візит президента США Джо Байдена до української столиці.

Як передає Укрінформ, про це повідомляє Denver7.
«Ми попередили росіян, що президент Байден прибуде до Києва за кілька годин до свого від’їзду з метою усунення конфліктних ситуацій», — сказав Салліван.
При цьому він не розповів, як саме відреагували росіяни на такий меседж.
«І через конфіденційний характер цих повідомлень я не буду вдаватися в те, як вони (росіяни – ред.) відповіли, або яким був точний характер нашого повідомлення. Проте я можу підтвердити, що ми передали цей меседж (про візит Байдена до Києва – ред.)», - додав Салліван.
Як повідомлялося, 20 лютого Президент США Джозеф Байден відвідав з візитом Україну. Він оголосив, що CША виділяють новий пакет військової допомоги для України на 500 млн доларів, в якому будуть, зокрема, ракети до системи HIMARS, протитанкові ракетні комплекси Javelin тощо.
Фото: ОП