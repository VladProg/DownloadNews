московський суд оштрафував російську кондитерку, яка прикрашала свої вироби проукраїнськими гаслами та закликами до миру.

Як передає Укрінформ, про це пише The Guardian.
У п'ятницю ізмайловський районний суд москви зобов'язав кондитерку Анастасію Чернишеву сплатити штраф у розмірі 35 000 рублів за «дискредитацію» російської армії, повідомив представник суду.
Чернишева, яка керує пекарським бізнесом, публікувала фотографії різнокольорових тортів із гаслами проти війни в мережі Instagram, де за нею стежить понад 25 000 людей.
Інші торти, прикрашені сердечками та квітами, містили надписи «Любов переможе» або «Я люблю тебе!».
Як повідомляв Укрінформ, у тимчасово окупованому Криму ексвикладача Андрія Білозерова загарбники повторно «засудили» за «дискредитацію» росармії - за пост у соцмережі.