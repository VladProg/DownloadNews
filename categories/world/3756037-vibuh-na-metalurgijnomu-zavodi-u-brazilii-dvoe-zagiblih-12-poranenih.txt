Унаслідок вибуху на металургійному заводі на південному сході Бразилії, загинуло щонайменше двоє людей, ще 12 травмувалися.

Як повідомляє Укрінформ, про це пише Сіньхуа із посиланням на слова Тарцісіо де Фрейтаса, губернатора штату Сан-Паулу, де трапилася аварія.

“На жаль, ми підтвердили дві смерті у результаті вибуху на металургійному заводу у Кабреуві вранці. Дванадцятеро поранених людей були евакуйовані й зараз отримують допомогу у медичних центрах штату”, - заявив Фрейтас.

Зазначається, що вибух прогримів у печі для виплавки алюмінію у населеному пункті, розташованому за 60 км від столиці Сан-Паулу.

На місці аварія розпочалася велика пожежа, для гасіння якої було задіяно два гелікоптери й кілька підрозділів вогнеборців.