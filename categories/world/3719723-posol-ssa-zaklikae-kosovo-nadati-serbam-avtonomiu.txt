Посол США на Західних Балканах Габріель Ескобар закликав владу Косова вивести поліцію і мерів з районів з сербською більшістю і провести нові муніципальні вибори.

Як передає Укрінформ, про це повідомляє DW.
Посол США заявив про необхідність влади Косова надати муніципалітетам із сербською більшістю ширшу автономію.
"Якщо Косово хоче рухатися в напрямку євроатлантичної інтеграції, йому доведеться створити асоціацію сербських муніципалітетів", - сказав Ескобар.
Серби у північному регіоні Косова майже через десять років після закінчення війни все ще не визнають декларацію про незалежність від Сербії 2008 року, досі вважаючи Белград своєю столицею.
Вони відмовилися брати участь у місцевих виборах у квітні, після чого кандидати-албанці виграли всі чотири муніципалітети з явкою 3,5%. Зі свого боку серби заявили, що не визнають мерів, оскільки вони їх не представляють.
Як повідомляв Укрінформ, у Косові тривають сутички між місцевою поліцією та учасниками акцій, які протестують проти приходу до влади мерів, що є етнічними албанцями, у районах проживання сербського населення.