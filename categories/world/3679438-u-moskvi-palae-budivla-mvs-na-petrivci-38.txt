У головному управлінні МВС рф по москві на Петрівці, 38, сталася пожежа.

Про це повідомляє Укрінформ із посиланням на ТГ-канал "База".
«За попередніми даними, у будівлі спалахнули будівельні матеріали, які лежали в одному з кабінетів на третьому поверсі (частина будівлі зараз на реконструкції). Робітники самостійно евакуювалися, вогонь намагаються загасити пожежники», - йдеться у повідомленні.

Будівля на Петрівці, 38 є знаковою, культовою для радянського/російського МВС. «Петрівка, 38» - це сталий вираз, синонімічний силовим органам країни. Таку ж назву має детективний роман Юліана Семенова та фільм, знятий за ним у 1980 році.
Після початку повномасштабного російського вторгнення рф в Україну в росії регулярно стаються пожежі та вибухи на режимних об'єктах, складах і промислових об’єктах.
Фото з відкритих джерел