Щонайменше семеро людей загинули під час пожежі в нічному клубі в місті Мурсія на південному сході Іспанії. Рятувальники продовжують шукати зниклих безвісти людей.

Як передає Укрінформ, про це повідомляє Reuters.
Пожежа спалахнула вранці в неділю в нічному клубі «Teatre» в муніципалітеті Аталая, повідомили екстрені служби.
«Кількість смертей у нічному клубі в Аталаї зросла до семи», – повідомив мер Мурсії Хосе Баллеста.
Він додав, що рятувальники ще шукають кількох людей, яких вважають зниклими безвісти.
Баллеста повідомив TV channel 24h, що пожежа почалася близько 6 ранку за місцевим часом, і зараз її вдалося взяти під контроль. За його словами, екстрені служби встановлюють причину займання.
Четверо людей потрапили до лікарні через отруєння димом, йдеться у матеріалі.
Як повідомляв Укрінформ, 12 вересня сталася пожежа у житловому будинку в столиці В’єтнаму Ханої. Внаслідок інциденту загинули щонайменше 56 осіб, тоді як ще 37 зазнали поранень.
Фото ілюстративне