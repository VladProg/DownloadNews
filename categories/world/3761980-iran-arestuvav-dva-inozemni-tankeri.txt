Корпус вартових ісламської революції арештував два іноземні танкери, які перевозили понад 1,5 млн контрабандного пального.

Як повідомляє Укрінформ, про це пише Сіньхуа із посиланням на місцеві ЗМІ.

“Танкери під прапорами Танзанії та Панами були арештовані морськими силами Вартових, дислокованими у південно-західному портовому місті Бандар-е Махшахр”, - йдеться у матеріалі.

Зазначається, що контрабандисти перевозили пальне на півдні країни.
“Обидва танкери, які неправомірно й організовано перевозили іранське дизельне пальне, були конфісковані, відповідно до постанови суду”, - стверджує Сіньхуа.

На борту обох танкерів перебувало 37 людей, які були передані іранськими правоохоронним органам.