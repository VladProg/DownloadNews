Створення Міжнародного центру із переслідування за злочин агресії проти України (ICPA) є важливим кроком у колективних зусиллях щодо припинення безкарності на всіх рівнях.

Як повідомляє кореспондент Укрінформу в Гаазі, про це президент Євроюсту Ладислав Хамран заявив під час пресконференція з нагоди відкриття цього Міжнародного центру.

“ICPA є важливим наступним кроком у наших колективних зусиллях щодо припинення безкарності на всіх рівнях”, - підкреслив Хамран.
Він також зазначив, що створення Міжнародного центру із переслідування за злочин агресії проти України (ICPA) є унікальним майданчиком для міжнародного співробітництва, який не має прецедентів в історії права. ICPA підтримуватиме національних слідчих та прокурорів з України, Естонії, Латвії, Литви та Польщі.
“Хто розслідує злочин агресії, вони працюватимуть із цих приміщень, де вони користуватимуться нашою сучасною аналітичною, юридичною, фінансовою та матеріально-технічною підтримкою. Як уже згадувалося, основна мета створення Міжнародного центру із переслідування за злочин агресії проти України (ICPA) полягає в тому, щоб отримати найважливіші докази”, - сказав президент Євроюсту.
Він також зазначив, що всі зібрані докази та відповідні документи буде перекладено українською та англійською мовами, щоб їх можна було використовувати у різних національних юрисдикціях, а також у національних судах.
“Починайте будувати кейс вже зараз. Ми не хочемо чекати на закінчення конфлікту. Ми вирішили, що підтримуватимемо інших партнерів, які розпочали власні національні розслідування, і ми збиратимемо вже наявні докази. Проаналізуйте ці докази, а також визначте можливі прогалини у доказах за допомогою інших експертів, які працюють тут у Євроюсті”, - сказав він.
Як повідомляв Укрінформ, Міжнародний центр із переслідування за злочин агресії проти України (ICPA) 3 липня офіційно розпочав свою роботу і діятиме на базі Євроюсту.
ICPA підтримуватиме та координуватиме підготовку справ про злочини агресії, зберігаючи ключові докази та сприяючи процесу створення справ на ранній стадії.
Це перший випадок створення ініціативи з розслідування злочину агресії за міжнародної підтримки після Другої світової війни.