Високий представник ЄС Жозеп Боррель провів консультації з міністрами закордонних справ Групи семи щодо ситуації в Росії.

Про це він повідомив у Твіттері, передає Укрінформ.
«Мав телефонні розмови з міністрами закордонних справ G7 для обміну поглядами щодо ситуації в Росії. Перед засіданням Ради міністрів ЄС із закордонних справ, що відбудеться у понеділок, я здійснюю координацію всередині Європейського Союзу та активував Центр з реагування на кризи. Наша підтримка України залишається незмінною», - написав Боррель.
Як повідомлялося, ватажок ПВК «Вагнер» Євген Пригожин 23 червня оголосив демарш проти російського військового керівництва, зокрема проти міністра оборони РФ Сергія Шойгу, та встановив контроль над військовими об’єктами у місті Ростов-на-Дону.
Президент Путін звернувся до народу та назвав ці дії «військовим заколотом» та «зрадою».
Пригожин заявив про намір дійти до Москви, щоб «покласти край цьому безладу».