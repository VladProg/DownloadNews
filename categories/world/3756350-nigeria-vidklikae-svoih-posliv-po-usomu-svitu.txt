Президент Нігерії Бола Тінубу негайно відкликає послів країни по всьому світу.

Про це повідомило агентство Reuters із посиланням на його речника, передає Укрінформ.
"Президент сповнений рішучості забезпечити ефективність і якість світового класу, які відтепер характеризуватимуть надання послуг як іноземним, так і внутрішнім громадянам, жителям і потенційним відвідувачам", - йдеться у повідомленні.
Зазначається, що продовжити роботу зможуть лише постійні представники Нігерії в ООН у Нью-Йорку та Женеві через майбутню Генеральну асамблею, яка відбудеться пізніше у вересні.
Нігерія має 109 дипломатичних представництв по всьому світу, зокрема 76 посольств, 22 вищих комісії та 11 консульств.
Нагадаємо: Тінубу, який розпочав найсміливіші реформи в країні за останні десятиліття, на полях Генасамблеї планує провести переговори з президентом США Джо Байденом. Згодом, під час засідання групи G20, він також може зустрітися з лідерами Бразилії, Індії, Південної Кореї та Німеччини.