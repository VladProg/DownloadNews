Віцепрезидент США часів адміністрації Дональда Трампа Майк Пенс сьогодні подав документи для участі у президентських виборах наступного року.

Як передає Укрінформ, про це повідомляється на сайті Федеральної виборчої комісії США.
Речник Майка Пенса Девін О'Меллі у коментарі CNBC підтвердив, що колишній віцепрезидент дійсно подав документи для участі у виборах наступного року.
Як повідомлялося, Майк Пенс обіймав посаду віцепрезидента США з 20 січня 2017 року до 20 січня 2021 року. До того був губернатором Індіани.
Ексвіцепрезидент виступає за продовження надання Україні військової допомоги та засуджує “апологетів Путіна” у Республіканській партії США.