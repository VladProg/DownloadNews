Австралійське місто Мельбурн обігнало місто Сідней, ставши найбільш густонаселеним містом Австралії вперше з часів золотої лихоманки 19-го століття.

Як передає Укрінформ, про це повідомляє BBC.
Зазначається, що Сідней тримав титул найбільш густонаселеного міста Австралії понад 100 років. Але враховуючи швидке зростання населення на околицях Мельбурна, межі міста було розширено й воно охопило район Мелтон.
Згідно з останніми урядовими даними, населення Мельбурна становить 4 875 400 осіб, що на 18 700 більше, ніж у Сіднеї.
Австралійське бюро статистики (ABS) включає до складу населення міської агломерації Мельбурну усі передмістя - міста-супутники з населенням понад 10 000 осіб.
Представник ABS Ендрю Хоу резюмував, що з приєднанням Мелтона до Мельбурну, згідно з останньою класифікацією, у Мельбурні проживає більше людей, ніж у Сіднеї.