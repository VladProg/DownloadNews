Вірменія сподівається найближчими місяцями укласти мирну угоду з Азербайджаном та встановити з нею дипломатичні відносини.

Про це заявив у четвер на форумі в Тбілісі, в якому також взяли участь прем'єр-міністри Азербайджану та Грузії, прем'єр-міністр Вірменії Нікол Пашинян, передає Укрінформ із посиланням на "Голос Америки".


«Найближчими місяцями (ми сподіваємося - ред.) підписати з Азербайджаном угоду про мир та встановлення дипломатичних відносин», – підкреслив Пашинян.
Він також зазначив, що Вірменія сподівається відкрити кордон із Туреччиною для громадян третіх країн та власників дипломатичних паспортів.

У свою чергу прем'єр-міністр Азербайджану Алі Асадов заявив на форумі, що Баку прагне миру та відновлення транспортного сполучення з Вірменією з 2020 року, але прогрес залежить від готовності Єревана діяти.

Нагадаємо, що минулого місяця Азербайджан встановив контроль над Карабахом, що призвело до масової втечі більшості з приблизно 120 тисяч етнічних вірмен, що проживали там, до Вірменії.
Відтоді обидві країни заявляли про готовність підписати мирну угоду. Зіткнення на кордоні, натомість, тривали.

Цей кордон був закритий з 1993 році, коли Туреччина розірвала відносини з Вірменією через війну між Єреваном та Баку за Карабах. Туреччина відмовилася відновити кордон без мирного врегулювання між двома країнами.
Фото: GettyImages