Туреччина докладатиме зусиль для встановлення гуманітарного припинення вогню в палестино-ізраїльському конфлікті, аби надалі забезпечити стабільність у регіоні.

Як повідомляє Укрінформ про це президент Туреччини Реджеп Тайїп Ердоган повідомив у соцмережі Х за результатами засідання виконавчого комітету Організації ісламського співробітництва, що відбулося у Джидді (Саудівська Аравія).
“Я засуджую тих, хто вчинив цей напад (на лікарню в секторі Газі - ред.), який є злочином проти людства та геноцидом проти народу Гази… Туреччина продовжить докладати зусиль для встановлення спочатку гуманітарного припинення вогню, а потім - постійної стабільності”, - зазначив турецький лідер.
Він наголосив на необхідності дипломатичної активності задля припинення конфлікту.
“З першого дня ми доклали інтенсивних зусиль для вирішення кризи, яка почалася 7 жовтня і може поширитися на весь наш регіон. Наразі ми мали телефонні розмови з 18 лідерами на рівні глав держав та урядів. У співпраці з владою Єгипту ми доставили в регіон три літаки з гуманітарною допомогою. Ми продовжуємо простягати руку допомоги пригнобленому народу Гази, який 17 років живе в умовах блокади”, - написав Ердоган.
Президент Туреччини зауважив, що в нинішній ситуації “Рада Безпеки ООН, яка стала абсолютно неефективною, знову не виконала своїх обов’язків” та розкритикував західні країни у бездіяльності та “підливанні лою у вогонь” конфлікту, а міжнародні медіа - у поширенні “упереджених та лицемірних” публікацій.
Як повідомляв Укрінформ, президентка Європейської комісії Урсула фон дер Ляєн у Страсбурзі заявила, що необхідно якомога швидше розслідувати ракетний удар по лікарні в секторі Гази, аби притягнути винних до відповідальності та підтримати палестинський народ, який страждає від терористів.