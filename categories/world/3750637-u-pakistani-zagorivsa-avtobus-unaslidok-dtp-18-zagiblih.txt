У Пакистані в результаті зіткнення пасажирського автобусу з фургоном загинуло щонайменше 18 людей і ще 13 постраждали.

Як передає Укрінформ, про це повідомляє The Independent.
За словами поліцейських, аварія сталася рано вранці в неділю поблизу міста Пінді Бхаттіан. Автобус, що прямував до Ісламабаду, врізався у фургон, припаркований на узбіччі автостради Лахор-Ісламабад.

Фургон перевозив бочки з пальним, що спричинило пожежу, яка охопила сам пасажирський автобус.
Зазначається, що в автобусі перебували понад 40 пасажирів на момент ДТП.

Ті, кого вдалось врятувати, отримали сильні опіки. Декілька людей перебувають у важкому стані. Інші пасажири отримали легкі травми, вирвавшись через вікна.
Водії обох транспортних засобів загинули.
Як повідомляв Укрінформ, наприкінці липня на сході Пакистану внаслідок аварії, якої зазнав автобус із прочанами, п'ятеро людей загинули, ще 20 постраждали.
Фото: Rescue 1122 Emergency Department