За даними американської розвідки, російська ПВК «Вагнера» може передати систему протиповітряної оборони терористам «Хезболли».

Про це повідомляє Укрінформ з посиланням на New York Post.
Американські офіційні особи наразі стежать за переговорами між угрупованням найманців «Вагнера» та ліванськими терористами, які підтримують ХАМАС, щодо можливої поставки SA-22, пише The Wall Street Jourmal.
Система СА-22, також відома в РФ як Панцир-С1 — це зенітно-ракетний комплекс російського виробництва, встановлений на вантажівці.
Американські офіційні особи кажуть, що SA-22 ще не було доправлено в Ліван, але відзначили, що частина персоналу «Хезболли» та «Вагнера» зараз дислокована у Сирії.
США розмістили авіаносець у Східному Середземномор'ї, щоб спробувати утримати «Хезболлу» від приєднання до ХАМАСу у нападі на Ізраїль.
Вранці 7 жовтня палестинське ісламістське угруповання ХАМАС розпочало напад на Ізраїль. Бойовики із сектору Газа прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення та захопленням заручників.

Ізраїль офіційно оголосив стан війни, мобілізував 300 тисяч резервістів і розпочав наземну операцію.
Фото ілюстративне: JJ Lin