На півночі Алжиру внаслідок падіння автобуса в ущелину загинули 10 людей, ще 35 — постраждали.

Про це повідомляє Укрінформ з посиланням на bhaskar live.
“Десятеро людей загинули і ще 35 постраждали внаслідок падіння автобуса в ущелину на півночі Алжиру”, - йдеться у повідомленні.
Зазначається, що дорожня аварія сталася у провінції Буйра.
Президент Алжиру Абдельмаджид Теббун висловив співчуття сім'ям жертв ДТП.
Згідно зі статистикою Алжирського національного центру профілактики та безпеки дорожнього руху, понад 90% дорожньо-транспортних пригод в країні сталися через людську помилку, зокрема недбалість водія.
Іншими причинами ДТП є поганий стан доріг і автомобілів, а також екологічні фактори.