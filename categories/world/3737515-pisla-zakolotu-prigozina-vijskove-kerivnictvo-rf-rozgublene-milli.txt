Заколот “вагнерівців”, очолюваний Євгеном Пригожиним, спричинив значне сум’яття у військовому керівництві Росії.

Як повідомляє кореспондент Укрінформу, таку думку висловив керівник Об’єднаного комітету начальників штабів США генерал Марк Міллі.
“Російська логістика - не на високому рівні, мораль - низька, а після заколоту Пригожина керівництво на стратегічному рівні щонайменше розгублене й має багато інших проблем”, - сказав він.
За словами Міллі, збройні сили РФ втратили у боях багато офіцерів, а після заколоту у війську розпочалися чистки. “Тож росіяни перебувають не у найкращій ситуації”, - зазначив генерал.
Натомість, наголосив він, Україна має у своєму розпорядженні “значні ще не задіяні сили”.
“Не говоритиму, що станеться у майбутньому, адже рішення про те, коли і де застосовувати резерви, ухвалять українці. Але зараз вони бережуть сили й повільно, цілеспрямовано й неухильно просуваються крізь мінні поля”, - додав Міллі.
Як повідомляв Укрінформ, Сполучені Штати разом із союзниками й партнерами, які приєдналися до формату "Рамштайн", націлені на продовження нарощування бойового потенціалу та рівня підготовки Збройних сил України.
Фото: АА