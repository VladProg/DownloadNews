Лідер Китаю Сі Цзіньпін не братиме участі в саміті G20, натомість китайську делегацію очолить прем’єр-міністр Лі Цян.

Про це на брифінгу повідомила речниця МЗС КНР Мао Нін, передає власний кореспондент Укрінформу.
«На запрошення уряду Республіки Індія прем’єр-міністр Китаю Лі Цян візьме участь у 18-му саміті країн «Великої двадцятки», який пройде в Нью-Делі 9-10 вересня», - сказала Мао.
Відповідаючи на запитання, чому Сі не поїде до Індії, дипломат зауважила, що G20 є головним форумом з міжнародного економічного співробітництва, тому присутність на ньому глави уряду, який керує економікою країни, є цілком логічною.
Як повідомляв Укрінформ, президент Сполучених Штатів Джо Байден заявив, що розчарований тим, що лідер Китаю Сі Цзіньпін не відвідає саміт глав держав країн «Великої двадцятки» в Індії.