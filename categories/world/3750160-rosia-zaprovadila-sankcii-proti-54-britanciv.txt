МЗС Росії заявило про включення в санкційний список осіб із Великої Британії, яким заборонений в’їзд в РФ, ще 54 осіб з-поміж політиків, представників силових структур, юристів, журналістів.

Як передає Укрінформ, про це повідомляється на сайті російського відомства.
Росія мотивує прийняте рішення «агресивною реалізацію Лондоном ворожого антиросійського курсу, в рамках якого активно застосовується механізм односторонніх санкцій щодо громадян» РФ і російських економоператорів. У російський стоп-лист включені 54 особи: представники політичного істеблішменту, силових структур, професійного юридичної спільноти та журналістського корпусу Великої Британії.
Серед них, зокрема, міністр у справах культури, ЗМІ та спорту Великої Британії Люсі Фрейзер, її звинувачують у лобіюванні міжнародної спортивної ізоляції Росії та постачання в Україну озброєнь, включаючи снаряди з збідненим ураном. У список також включені заступниця міністра оборони Аннабель Голді та прокурор Міжнародного кримінального суду Карім Хан.
Персональні санкції введені проти керівництва британської приватної військово-розвідувальної компанії Prevail Partners (Дж.Хеджес, Х.Хантінгфорд, Д.Ліддл), фахівці якої, за російськими даними, беруть участь у зборі українським спецслужбам розвідувальних відомостей, у тому числі персональних даних на іноземних та російських громадян, а також на військовослужбовців ЗС Росії, задіяних у війні.
До оновленого «стоп-листа» увійшли функціонери та кореспонденти британських ЗМІ, зокрема з «Бі-Бі-Сі» (Д.Тернесс) .Аткінс, Д.Палумбо, Дж.Хортон), «Гардіан Медіа Груп» (Ч.Гурасса, К.Андервуд, Е.Белл, Дж.Боргер, Д.Боффі) та «Дейлі Телеграф» (Д.Ноулз, М.А. Масгрейв, Ф.Дірнлі, К.Фріман).
До списку британських підданих, яким відтепер закрито в'їзд у РФ, включені і представники керівництва «піар-агентств», серед яких «Інститут громадських зв'язків» (А.МакКапра, Р.Робертс), «Міжнародна асоціація зв'язків із громадськістю» (Ф.Шеппард), «Асоціація громадських зв'язків та комунікацій» (Р.Френд) та ін.
МЗС Росії погрожує подальшим розширенням російського «стоп-листа» у відповідь на дії британської влади.
Як повідомлялося, 20 липня МЗС Росії обмежило пересування співробітників британських дипмісій територією РФ, мотивуючи це нібито «ворожими діями Лондона» та «підтримкою терористичних акцій».