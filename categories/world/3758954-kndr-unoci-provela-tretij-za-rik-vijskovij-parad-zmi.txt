У столиці Північної Кореї Пхеньяні у суботу вночі відбувся військовий парад на честь 75-ї річниці держави.

Про це повідомляє Yonhap зі посиланням на джерело, передає Укрінформ.
За словами співрозмовника, парад розпочався опівночі після церемонії, яка відбулася в п'ятницю ввечері.
Чи був присутній на параді лідер КНДР Кім Чен Ин та яка зброя була продемонстрована, не повідомляється.
Це вже третій військовий парад у Північній Кореї за цей рік. Попередній відбувся у липні.
Як повідомляв Укрінформ, Військово-морські сили Північної Кореї отримали на озброєння перший підводний човен, озброєний атомними ракетами.
Фото: Yonhap