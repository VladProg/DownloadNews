У США внаслідок вибуху на шоколадній фабриці, що стався у штаті Пенсільванія у п'ятницю, загинуло п'ятеро людей, ще шестеро наразі вважаються зниклими безвісти.

Про це повідомляє AP, передає Укрінформ.
Керівник місцевої поліції Вейн Голбен заявив, що внаслідок вибуху одну будівлю фабрики зруйновано, а також пошкоджено сусідню.
За його словами, причина вибуху розслідується.
Своєю чергою представники Управління з надзвичайних ситуацій штату Пенсільванія заявили, що влада перевіряє версію щодо витоку газу.