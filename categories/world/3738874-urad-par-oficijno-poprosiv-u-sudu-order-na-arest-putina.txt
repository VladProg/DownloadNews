Уряд Південноафриканської Республіки офіційно звернувся до суду за ордером на арешт російського лідера Володимира Путіна в разі, якщо той прибуде до країни.

Як передає Укрінформ, про це повідомляє головна опозиційна партія ПАР "Демократичний альянс".
«Національний директор державної прокуратури ПАР 17 липня 2023 року отримав офіційний запит від міністерства юстиції та конституційного розвитку щодо видачі ордера на арешт Путіна», — йдеться у повідомленні.
Як зазначається, опозиція у ПАР, яка раніше зверталася до суду з клопотанням зобов’язати уряд виконати ордер на арешт Путіна, стверджує, що це поступка її вимогам.
«Завдяки постійному політичному та юридичному тиску окружного прокурора з метою забезпечити дотримання міжнародних зобов’язань нашої країни уряд 17 липня 2023 року офіційно ініціював процес арешту Володимира Путіна, якщо він ступить на нашу землю», — йдеться у повідомленні.
"Незважаючи на всі зусилля президента Сиріла Рамафоси, захистити Путіна від відповідальності за його військові злочини – зокрема через його абсурдні заяви про те, що конституція ПАР якимось чином забороняла йому виконувати директиву МКС – тепер зрозуміло, що відданість прокуратури справедливості та верховенству права була повністю виправдана", - йдеться у повідомленні.
Як повідомляв Укрінформ, 17 березня Палата попереднього провадження МКС видала ордер на арешт Володимира Путіна.
У серпні в ПАР має відбутися саміт БРІКС, на який запрошений і чинний президент Росії. Згідно із розпорядженням МКС, на території ПАР Путіна мають заарештувати.
Днями президент ПАР Сиріл Рамафоса повідомив, щоросійський президент Володимир Путін не відвідає захід, натомість приїде міністр закордонних справ РФ Сергій Лавров.
Раніше повідомлялося, що ПАР надасть дипломатичний імунітет для двох зустрічей офіційних осіб з групи країн БРІКС.