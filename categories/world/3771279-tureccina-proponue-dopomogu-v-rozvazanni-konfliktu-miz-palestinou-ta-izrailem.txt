Туреччина пропонує допомогу для припинення та взяття під контроль конфлікту між Палестиною та Ізраїлем, аби він не поширився на більшу територію.

Про це повідомляє Укрінформ з посиланням на заяву Міністерства закордонних справ Туреччини.
“Як Туреччина, ми завжди готові зробити все можливе для того, щоб ці події можна було взяти під контроль, перш ніж вони переростуть далі та поширяться на ширшу територію. У зв’язку з цим ми продовжуємо наші інтенсивні контакти з відповідними сторонами”, - повідомили в міністерстві.
У заяві також зазначається, що Туреччина надає великого значення якнайшвидшому відновленню спокою в регіоні та рішуче засуджує загибель мирного населення.
“Наголошуємо, що акти насильства та пов’язана з ними ескалація нікому не принесуть користі, і закликаємо сторони діяти стримано та уникати імпульсивних кроків”, - йдеться в заяві.
В Анкарі закликали Палестину та Ізраїль відмовитися від застосування сили та без подальших зволікань працювати над довгостроковим рішенням відповідно до цього бачення.
Як повідомлялося, по центральних та південних районах Ізраїлю в суботу вранці було завдано масованого ракетного удару. Унаслідок масштабної атаки ХАМАС по Ізраїлю загинули щонайменше 250 осіб.
Старший військовий командувач ХАМАС Мохаммад ад-Дейф оголосив про початок операції в трансляції в ЗМІ, закликаючи палестинців у всьому світі до боротьби. Він повідомив, що по Ізраїлю було випущено 5000 ракет. В Ізраїлі заявили, що по території країни було випущено 2200 ракет.
Міністр оборони Ізраїлю затвердив призов резервістів відповідно до потреб ЦАХАЛу. Армія Ізраїлю оголосила про початок контртерористичної операції «Залізні мечі» у відповідь на атаку ХАМАС.
Міністр оборони Ізраїлю затвердив призов резервістів відповідно до потреб ЦАХАЛу. Армія Ізраїлю оголосила про початок контртерористичної операції «Залізні мечі» у відповідь на атаку ХАМАС.
Прем'єр-міністр Біньямін Нетаньягу заявив, що країна перебуває у стані війни.
США, ЄС, Україна та низка інших держав засудили атаки по Ізраїлю.