На Тамбовському пороховому заводі стався вибух, почалася пожежа, 4 людини загинули.

Про це повідомляє Укрінформ з посиланням на Телеграм-канал Baza.
«Вибух стався у цеху №3 близько 14 години. Після вибуху в приміщенні почалася пожежа, її вдалося швидко загасити. При вибуху загинули 4 особи, ще 2 постраждали», - йдеться у повідомленні.
Пізніше російський новинний Телеграм-канал «112» додав з посиланням на власні джерела, що загинули 4 особи, ще 12 - поранені, одна з них у вкрай важкому стані.
Глава регіону Максим Єгоров заявив, ніби причиною пожежі став людський фактор.
Як повідомлялося, після початку Росією повномасштабної війни проти України, на території РФ почастішали вибухи та пожежі.
Фото ілюстративне, Олександр Гіманов