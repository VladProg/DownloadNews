Уряд Молдови запропонував парламенту продовжити режим надзвичайного стану в країні ще на 60 днів.

Як передає Укрінформ, про це повідомляє NewsMaker.
Зазначається, що таке рішення Кабмін ухвалив на засіданні 29 березня.
«Знаю, що є свого роду втома та скептицизм з приводу того, що ми продовжуємо надзвичайний стан. Але треба усвідомлювати, що поряд з нами йде війна, гинуть люди, руйнують інфраструктуру. Війна росії проти України безпосередньо зачіпає нас, і уряду потрібні інструменти для оперативного втручання: чи це забезпечення миру та стабільності, чи забезпечення безперервного надання послуг критично важливої інфраструктури», — сказав прем'єр Молдови.
Як повідомлялося, режим надзвичайного стану у Молдові діє з 24 лютого 2022 року - дня початку повномаштабного вторгнення росії в Україну.