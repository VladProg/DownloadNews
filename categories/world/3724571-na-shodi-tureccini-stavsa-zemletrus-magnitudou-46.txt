На сході Туреччини в районі Пютюрге провінції Малатія стався землетрус магнітудою 4,6.

Про це повідомляє Укрінформ з посиланням на Директорат з ліквідації наслідків стихійних лих і надзвичайних ситуацій (AFAD).
«О 18:36 (однаковий час з київським - ред.) стався землетрус магнітудою 4,6, епіцентр якого був у районі Пютюрге. Землетрус зафіксований на глибині 7,06 км», - йдеться у повідомленні.
Наразі інформації про руйнування чи жертви не було.
Як повідомляв Укрінформ, 6 лютого на сході Туреччини сталося два потужні землетруси, внаслідок яких загинуло 50,5 тисяч людей.
Понад 164 тисячі будівель були зруйновані, серйозно пошкоджені та підлягають зносу.