Всесвітня організація охорони здоров’я не припинить шукати походження COVID-19, поки його не буде достеменно встановлено.

Як повідомляє кореспондент Укрінформу, про це заявив генеральний директор ВООЗ Тедрос Аданом Гебреїсус, пише AFP.
“Нам необхідно продовжувати наполягати, поки не будуть отримані відповіді”, - прокоментував Гебреїсус процес пошуку походження COVID-19.
Він наголосив, що отримання достовірної інформації про джерело виникнення пандемії “є дуже важливим”.
Гебреїсус додав, що нещодавно надіслав владі Китаю офіційного листа, в якому “попросив про співпрацю, оскільки нам треба взаємодія та прозорість у інформації, аби зрозуміти, як це розпочалося”.
AFP зауважує, що існує дві основні теорії походження COVID-19: його природне поширення від кажанів до тварин-посередників й зрештою людей, та випадковий витік із лабораторії.
Фото: Fabrice Coffrini / Contributor / Getty Images