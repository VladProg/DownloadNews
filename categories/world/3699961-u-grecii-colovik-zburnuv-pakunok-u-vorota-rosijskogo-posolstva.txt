Грецька поліція викликала вибухотехнічну групу для дослідження підозрілого предмета, знайденого біля воріт посольства росії в Афінах.

Як передає Укрінформ, про це повідомляє Ekathimerini.
За даними поліції, чоловік намагався передати посилку, але співробітники посольства відмовилися її прийняти.
Коли чоловік виходив і сідав у таксі, він жбурнув її у бік посольства. Пакунок влучив у зовнішні ворота та залишився на місці.
Поліція пообіцяла надати оновлення щодо ситуації, коли вони стануть доступними.
Як повідомляв Укрінформ, російські спецслужби встановлювали на дахах посольств у країнах Європи численні системи радіорозвідки, які обслуговували вислані з цих країн російські дипломати.