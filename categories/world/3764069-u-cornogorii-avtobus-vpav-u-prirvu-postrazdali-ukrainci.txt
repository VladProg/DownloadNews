Декілька громадян України постраждали в результаті смертельної ДТП з автобусом на заході Чорногорії.

Як передає Укрінформ, про це повідомляє Балканський оглядач у Фейсбуці.





На магістралі Цетинє - Будва, в містечку Обзовиця, 19 вересня рейсовий автобус з'їхав з дороги і впав у прірву.
В аварії загинули громадянин Великої Британії та дев'ятнадцятирічна дівчина з Подгориці. У дуже важкому стані перебуває громадянин України, якому ампутували ліву кінцівку.
Серед постраждалих - ще кілька громадян України, один поляк, є й інші іноземці.
Зазначається, що водій автобуса вже затриманий за наказом прокурора Головної державної прокуратури в Цетинє за підозрою у скоєнні серйозного злочину - порушенні безпеки дорожнього руху.
Як повідомляв Укрінформ, в автобусі, який зазнав аварії 19 вересня на півдні Австрії, були п’ятеро українців - два водії та три пасажири. Легких травм зазнав один із водіїв.