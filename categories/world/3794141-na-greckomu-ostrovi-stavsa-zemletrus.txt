Геодинамічний інститут Національної обсерваторії Афін повідомив, що на грецькому острові Закінф у четвер стався землетрус магнітудою 4,4.

Як передає Укрінформ, про це повідомляє Ekathimerini.
Епіцентр землетрусу, який виник о 14:39 за місцевим часом, знаходився на глибині 9 кілометрів на острові Закінф, зазначили в інституті.
Інформація щодо постраждалих або пошкодження внаслідок землетрусу відсутня, йдеться у матеріалі.
Як повідомляв Укрінформ, у понеділок, 27 листопада, землетрус магнітудою 5 стався поблизу узбережжя північного Чилі.