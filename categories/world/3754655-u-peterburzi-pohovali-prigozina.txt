Засновника ПВК "Вагнер" Євгена Пригожина поховали у вівторок на Пороховському цвинтарі Санкт-Петербурга.

Про це повідомили іноземні ЗМІ, передає Укрінформ.
Як зазначає ТАСС, на церемонії прощання були присутні лише його рідні та близькі.
За інформацією видання "Медуза", під час похорону були вжиті підвищені заходи безпеки. Співробітники Росгвардії оточили територію, на цвинтарі встановили металодетектори. Периметр охороняли співробітники поліції, військової поліції, кінологи, фахівці з розмінування, були помічені й люди з антидроновими рушницями.
Як повідомляв Укрінформ, 23 серпня у Тверській області (РФ) розбився приватний літак, на борту якого перебував Пригожин. 27 серпня Слідчий комітет РФ підтвердив загибель Пригожина в авіакатастрофі.
Фото: Getty Images