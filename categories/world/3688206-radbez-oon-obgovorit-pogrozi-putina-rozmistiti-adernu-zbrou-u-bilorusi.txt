Рада Безпеки ООН збереться цього тижня для обговорення заяви президента РФ володимира путіна, підозрюваного в міжнародних злочинах, щодо розміщення ядерної зброї у Білорусі.

Як передає власний кореспондент Укрінформу у Нью-Йорку, про це в понеділок повідомив на брифінгу речник генсека ООН Стефан Дюжаррік.
«Засідання Радбезу відбудеться цього тижня, це питання обговорюється», - сказав речник, відповідаючи на запитання Укрінформу щодо реакції на відповідну заяву МЗС України
Як повідомляв Укрінформ, у заяві МЗС наголошується, що Україна вимагає негайно скликати позачергове засідання Ради Безпеки ООН «для протидії ядерному шантажу кремля».
Як повідомлялося, путін заявив, що росія розмістить тактичну ядерну зброю у Білорусі.