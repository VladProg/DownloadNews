Болгарія вирішила закрити порти для входу усіх кораблів, сертифікованих російським морським реєстром судноплавства.

Про це повідомляє PortSEurope, передає Укрінформ.
«З 8 квітня 2023 року доступ до морських і річкових портів Болгарії заборонений для всіх суден, незалежно від прапора, під яким вони ходять, які сертифіковані російським морським реєстром судноплавства», - йдеться у повідомленні.
Рішення пов'язане з директивою Євросоюзу щодо виконання санкцій.
Уряд Болгарії ввів заборону на вхід до своїх портів для суден під російським прапором з 17 квітня минулого року. Цей захід передбачався п'ятим пакетом загальноєвропейських санкцій. Тепер же дія заборони розширюється на російські судна, що ходять під прапорами інших країн.
Як повідомляв Укрінформ, уряд Норвегії запровадив новий пакет санкцій проти росії та її режиму.
Фото: Port of Burgas