Палестинець, який проникнув із ножем у синагогу в поселенні на Західному березі річки Йордан і намагався вбити ізраїльтянина, був застрелений співробітником служби безпеки.

Як передає Укрінформ, про це повідомляє The Times of Israel.
"Палестинець був застрелений у п'ятницю співробітником місцевої служби безпеки після того, як проник на територію поселення Тене Омарім і намагався вдарити ножем ізраїльтянина біля входу в общинну синагогу", - повідомили у військовому відомстві.
Інцидент стався на півдні Західного берега річки Йордан під час ранкової молитви на свято Шавуот. Повідомлень про жертви серед ізраїльтян у результаті інциденту не надходило.
На відео з місця події видно, як чоловік прослизнув під воротами громади, а потім увійшов до неї з ножем у руці. Медики місцевої клініки згодом підтвердили смерть нападника на місці події.


Video shows the Palestinian infiltrating into Teneh Omarim pic.twitter.com/4m9hNZe8k7
— Emanuel (Mannie) Fabian (@manniefabian) May 26, 2023

Ізраїльські військові відправили сили в цей район та проводять обшуки на південь від міста Хеврон на Західному березі річки Йордан.
Як повідомляв Укрінформ, у північному місті Ізраїлю Кфар-Ясіф, на тлі хвилі насильницьких злочинів в арабських громадах, було застрелено чоловіка. Ще одного поранено.
Фото: Ohad Zwigenberg