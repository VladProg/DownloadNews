Ще 12 вантажівок з гуманітарною допомогою прибули до сектору Гази сьогодні.

Як передає Укрінформ, про це повідомляє The Times of Israel.
"Дванадцять вантажівок з гуманітарною допомогою прибули сьогодні до Гази, доставивши їжу, воду та ліки", - йдеться у повідомленні.
Таким чином, загальна кількість вантажівок, які в’їхали на територію сектору Гази впродовж останніх днів, досягла 74.
Як повідомлялося, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
14 жовтня голова уряду Ізраїлю Беньямін Нетаньягу заявив про наближення «нового етапу» війни проти угруповання ХАМАС.
США, ЄС, Україна та низка інших держав засудили атаки по Ізраїлю.