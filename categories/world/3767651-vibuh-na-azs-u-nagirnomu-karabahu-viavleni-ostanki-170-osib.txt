На місці вибуху на складі пального у Нагірному Карабаху на цей час виявлено останки 170 осіб.

Про це повідомляє ресурс "Новости-Армения", передає Укрінформ.
«Рятувальні групи, які працюють на місці потужного вибуху на складі пального у Нагірному Карабаху, продовжують пошуки. На сьогодні на цій території було виявлено та доставлено до Бюро судово-медичної експертизи загалом 170 тіл і останків. Особисті речі перевезено до оперативного штабу», - повідомили місцеві рятувальники.
Зазначається, що тіла та останки будуть перевезені до Вірменії для встановлення осіб за допомогою ДНК-тестів.
Як повідомляв Укрінформ, на складі пального поблизу траси Степанакерт (Ханкенді) – Аскеран на території Нагірного Карабаху 25 вересня стався сильний вибух.
Раніше було відомо про 125 загиблих і 290 постраждалих.