Спікер грузинського парламенту Шалва Папуашвілі заявив у четвер, що питання відкриття залізниці з Росії у Вірменію не розглядається.

Раніше офіційна представниця російського МЗС Марія Захарова повідомила, що наразі «докладається усіх зусиль» для реалізації цієї дорожньої мапи. Як передає Укрінформ, про це повідомляє Грузия-Online.
«Немає нічого нового в позиції Росії, вона хоче залізницю, і немає нічого нового у позиції Грузії - це питання не обговорюється, це факт», – заявив Папуашвілі.
Речник парламенту Грузії заперечив інформацію про те, що між РФ та Грузією можуть проводитися перемовини з цього питання «за зачиненими дверима».
Як пише EurAsia Daily, Захарова сказала на щотижневому брифінгу в середу, що Москва докладає усіх зусиль для реалізації масштабної дорожньої мапи з відкриття залізничного маршруту з Росії до Вірменії.
«Ця дорожня мапа, якщо можна так сказати, включає підписані документи на рівні очільників держав і відповідні комісії під егідою представників урядів наших країн. І в щоденному режимі робиться все для реалізації проєкту», – заявила Захарова.
Як повідомляв Укрінформ, перший у Північній Америці потяг, що працює на водні, почав перевозити пасажирів у Канаді.