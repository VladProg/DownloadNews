На території Словаччини розгорнули комплекс протиповітряної оборони SAMP-T збройних сил Італії для зміцнення східного флангу НАТО.

Про це йдеться у заяві об'єднаного авіаційного командування НАТО, передає Укрінформ.
"У березні Італія розгорнула свій SAMP-T у Словаччині, і тепер ця система пов'язана з оборонною архітектурою НАТО, захищаючи східний фланг, що ще більше підвищує оперативну сумісність Альянсу та колективну оборону", - йдеться у повідомленні.
Командир оперативної групи SAMP-T Мікеле Веллуччі заявив, що оперативні зусилля пропонують чудову можливість покращити спільну інтеграцію та функціональну сумісність, обмін досвідом та спільну роботу як чудову команду зі Словаччиною та НАТО.
Як раніше повідомляло агентство, рок тому Словаччина передала Україні свої системи ППО С-300, які мала на озброєнні ще з часів розпаду СРСР.
У березні цього року країна передала Україні перші чотири літаки-винищувачі МіГ-29.
Загалом же Словаччина надала військової допомоги Україні на 10% свого оборонного бюджету