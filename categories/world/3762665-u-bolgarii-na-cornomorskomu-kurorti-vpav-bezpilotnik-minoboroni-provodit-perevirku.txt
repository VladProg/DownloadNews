Міністерство оборони Болгарії направило спеціальний підрозділ для перевірки та знешкодження безпілотника з вибухівкою в чорноморському місті Тюленово.

Як передає Укрінформ, про це повідомляє The Guardian.
Після перевірки влада Болгарії вирішить, як утилізувати залишки БПЛА, повідомили у міністерстві оборони.
Туристичне містечко Тюленово розташоване за 70 км від кордону з Румунією та через море від Криму, який РФ окупувала у 2014 році.
Болгарські ЗМІ повідомили, що безпілотник з вибухівкою приземлився пізно ввечері у неділю.

Фото з сайту novinite.com

Місцевий новинний веб-сайт цитував свідків, які стверджували, що дрон був довжиною від 3 до 3,5 метрів, а до нього був прикріплений контейнер з вибухівкою.
Як повідомляв Укрінформ, Румунія почала будувати укриття для громадян, які мешкають поблизу українського кордону після того, як минулого тижня там були знайдені фрагменти збитих дронів.