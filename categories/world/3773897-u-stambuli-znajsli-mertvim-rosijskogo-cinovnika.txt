Посадовця МЗС РФ знайшли мертвим у готелі в Стамбулі.

Про це повідомляє TRT Haber, передає Укрінформ.
«Російського чиновника Миколу К. знайшли мертвим у номері готелю», - йдеться у повідомленні.
Стамбульська прокуратура проводить розслідування інциденту.
Видання The Sun повідомило, що голова департаменту загальноєвропейського співробітництва МЗС РФ Микола Кобринець помер від серцевого нападу у готелі в Стамбулі, куди він прибув для участі в саміті послів різних країн. Його тіло виявили після того, як колеги занепокоїлися, коли він не прийшов на ранкову зустріч.
Керівництво МЗС РФ підтвердило, що 12 жовтня на 62-му році життя помер директор департаменту загальноєвропейської співпраці, Надзвичайний та Повноважний Посол Микола Кобринець.
Як повідомляв Укрінформ, у серпні у Росії помер генерал Жидко, який командував окупаційними військами в Україні.
Фото ілюстративне