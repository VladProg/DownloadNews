Поблизу північно-східного узбережжя Японії у п’ятницю, 11 серпня, стався потужний землетрус магнітудою 5,8.

Як передає Укрінформ, про це повідомляє Геологічна служба США.
Епіцентр стихійного лиха з магнітудою 5,8 за шкалою Ріхтера був зафіксований за 112 км від міста Гончо на глибині 39,3 км.
Землетрус стався о 03:14 за київським часом. Нині немає повідомлень про постраждалих та завдану шкоду.
Японське видання Kyodo News зазначає, що попередження про цунамі не було оголошено.
Як повідомляв Укрінформ, на півдні Мексики у середу, 9 серпня, стався землетрус магнітудою 5,8 за шкалою Ріхтера.