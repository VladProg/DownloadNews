Під час виступу перед послами у Парижі президент Франції Еммануель Макрон заявив, що французький дипломат Сільвен Ітту перебуває на зв’язку із столиці Нігеру Ніамеї попри наказ хунти покинути африканську країну у 48-годинний термін.

Як передає Укрінформ, про це повідомляє France24.
"Наша політика чітка: ми не визнаємо путчистів (у Нігері – ред.)", – сказав французький президент.
Макрон також подякував представникам Франції, які працюють в інших країнах і слухали його промову, зокрема й Ітту.
Французький лідер наполягав на тому, що Франція не змінить позицію щодо засудження перевороту та надання підтримки скинутому нігерійському президенту Мохамеду Базуму.
Як повідомлялося, хунта, яка захопила владу в Нігері після путчу 26 липня, наказала послу Франції в столиці Ніамеї Сільвену Ітте залишити країну впродовж 48 годин.
Хунта заявила, що рішення вислати французького посла є відповіддю на дії уряду Франції, які "суперечать інтересам Нігеру". Зокрема, йдеться про відмову посла відповісти на запрошення зустрітися з новим "міністром закордонних справ" Нігеру.
Фото: ОП