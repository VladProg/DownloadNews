У США один із кандидатів від Республіканської партії на президентських виборах 2024 року сенатор Тім Скотт оголосив про рішення вийти з передвиборчих перегонів.

Про це він несподівано оголосив в ефірі каналу Fox News, передає Укрінформ.
«Я думаю, що виборці, які є найвидатнішими людьми на планеті, дуже чітко усвідомили, і вони ніби сказали мені: «Не зараз, Тіме»», — сказав Скотт у програмі Sunday Night in America.
Він також зазначив, що не планує підтримувати іншого кандидата-республіканця на президентських виборах.
Зазначається, що Скотт вирішив вийти з перегонів, оскільки його рейтинги в опитуваннях не покращувалися, а на третьому праймеріз він не досяг успіху.
Ця новина стала несподіванкою для членів його команди. Кілька помічників передвиборчої кампанії підтвердили Fox News, що вони не були попереджені про рішення Скотта перед його виступом у прямому ефірі в неділю ввечері.
Як повідомляв Укрінформ, у травні Тім Скотт офіційно оголосив про свою участь у президентських виборах у США, пообіцявши протистояти «радикальним лівим» і привнести в Білий дім консервативну політику, сприятливу для бізнесу.
Фото: Ronda Churchill/Bloomberg via Getty Images