Дим від лісових пожеж, що вирують на півночі канадської провінції Альберта, вкрив більшість території країни та досяг північних штатів США.

Як повідомляє кореспондент Укрінформу, про це пише CTV News.
“На заході дим перетнув Береговий хребет у Британській Колумбії, досягши Тихого океану. На сході димовий шлейф тепер вкриває більшість Квебека, Приморські провінції та Ньюфаундленд”, - йдеться у матеріалі.

За даними Національної служби погоди США, минулої ночі захід сонця у Вашингтоні був незвично багряним через “дим від канадських лісових пожеж, що висить у верхніх шарах атмосфери”.


It's another bright orange sunset this evening as smoke from the Canadian wildfires remains suspended in the upper atmosphere. Mostly clear conditions are expected tonight with lows in the mid to upper 50s. Shower and thunderstorm chances return Friday. #MDwx #VAwx #WVwx #DCwx pic.twitter.com/tw6XhxXvax
— NWS Baltimore-Washington (@NWS_BaltWash) May 11, 2023

Штати Мейн на Нью-Гемпшир теж відчувають наслідки погіршення якості повітря через лісові пожежі.
Станом на вчора, в Альберті палало більше 80 лісових пожеж, з яких 23 були не контрольовані. Протягом останніх днів кільком тисячам людей дозволили повернутися до своїх домівок, але кількість евакуйованих досі перевищує 16 тисяч.
Нагадаємо: через аномально активний початок сезону лісових пожеж, уряд Альберти у суботу оголосив на території провінції надзвичайний стан. До допомоги у боротьбі із пожежами було залучено армію.
Фото: CTV News video