Американська корпорація Xerox, світовий лідер з масового випуску копіювальних апаратів, заявила, що йде з Росії та продає свої активи.

Про це повідомляє Укрінформ з посиланням на пресреліз компанії.
Як зазначається, на початку повномасштабного вторгнення РФ в Україну компанія обмежила свою діяльність в Росії. Ці обмежені операції включали бізнес лише з окремими клієнтами та партнерами «в повній відповідності до всіх відповідних санкцій уряду (США - ред.)».
«Зараз Xerox припиняє діяльність, що залишилася в Росії, і передає бізнес місцевому управлінню шляхом продажу свого російського дочірнього підприємства», - йдеться у заяві.
Російські ЗМІ зазначають, що ТОВ "Ксерокс (СНД)" продовжить роботу як незалежна організація і скоро змінить назву, щоб більше не асоціюватися з американською компанією.
Як повідомляв Укрінформ, у березня 2022 року в Xerox заявили про зупинку постачання своєї продукції до РФ.