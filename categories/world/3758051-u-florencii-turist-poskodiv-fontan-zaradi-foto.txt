Італійські чиновники повідомили, що турист із Німеччини задля світлини піднявся на фонтан Нептуна у Флоренції, пошкодивши його.

Як передає Укрінформ, про це повідомляє DW.


Questo turista ha pensato bene di salire sul Nettuno per un selfie. Per fortuna nessun danno, il sistema di allarme ha funzionato. Grazie alle telecamere del Comune è stato individuato e pagherà una multa salata. Contro il vandalismo sui beni culturali non ci sono giustificazioni pic.twitter.com/QVvBNYaygI
— Dario Nardella (@DarioNardella) September 4, 2023

22-річний чоловік відламав шматок мармуру під час підняття на колісницю пам’ятника, а також пошкодив копито скульптури коня, коли злізав.
Порушник завдав матеріальних збитків на суму близько €5 000 ($5 400), і тепер йому загрожує великий штраф, йдеться у повідомленні.
Мер Флоренції Даріо Нарделла опублікував у соцмережі кадри інциденту та фотографію, яку зробив турист.
«Немає виправдання невігластву та вандалізму щодо культурної спадщини», – написав мер у понеділок.
Як повідомляв Укрінформ, 16 липня вандали у Римі втретє за кілька тижнів пошкодили римський Колізей.
Італійські чиновники застерігають, що туристам загрожує штраф у розмірі 15 000 євро та ув'язнення на строк до п'яти років за вандалізм історичних пам’яток.
Фото: WireStock/Pond5 Images/IMAG