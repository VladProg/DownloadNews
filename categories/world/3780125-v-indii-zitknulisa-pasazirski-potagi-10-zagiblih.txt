В індійському штаті Андхра-Прадеш зіткнулися два пасажирські поїзди, внаслідок аварії щонайменше 10 людей загинули і близько 25 постраждали.

Про це повідомляє Reuters із посиланням на високопоставленого урядовця, передає Укрінформ.
Аварія сталася, коли пасажирський потяг зупинився через обрив троса і в нього врізався експрес.
Міністерство залізниці Індії зазначає, що в результаті зіткнення два вагони одного з поїздів зійшли з рейок. Попереднє розслідування показало, що до зіткнення призвела «людська помилка» - один із поїздів пропустив сигнал.
Водночас АР повідомляє про 6 загиблих і 40 постраждалих унаслідок зіткнення.
На місці аварії працюють рятувальники.
Як повідомляв Укрінформ, у червні на сході Індії зіткнулися кілька потягів, загинуло понад 300 людей.
Фото: PTI