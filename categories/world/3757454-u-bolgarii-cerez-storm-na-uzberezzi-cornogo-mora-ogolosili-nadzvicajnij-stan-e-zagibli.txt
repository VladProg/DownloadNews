У Болгарії в муніципалітеті Царево на узбережжі Чорного моря оголошено надзвичайний стан через потужний шторм, унаслідок негоди загинули 2 людини.

Як передає Укрінформ, про це повідомляє Novinite.
"Через інтенсивні опади, що спричинили повені, у муніципалітеті Царево оголосили надзвичайний стан", - йдеться у повідомленні.


Зараз на території муніципалітету працюють кілька бригад рятувальних служб в населених пунктах Бургас, Царево та Приморсько.




Місцеве населення закликають евакуюватись, повідомила прессекретар поліції Бургаса Цветеліна Рандева.

Через розлив річки Велека перекрито ділянку траси Варвара – Синеморець.

Місто Ахтополь та села Варвара, Синеморець та Резово повністю знеструмлені через зруйновані мости.
Як зазначається, наразі зниклою безвісти внаслідок негоди вважають одну людину.
Перше фото: Novinite,