Через руйнівну пожежу, що поширилася трьома таборами для біженців рохінджа на півдні Бангладеш, близько 2000 помешкань було зруйновано й тисячі людей залишилися без даху над головою.

Як повідомляє Укрінформ, про це пише Сіньхуа.
Зазначається, що пожежа розпочалася у таборі №10 в районі Кокс Базар, після чого поширилася на сусідні табори №11 та №12. Інформації про загиблих чи поранених наразі немає.

Десяти командам пожежників знадобилося понад дві години, аби взяти вогонь під контроль. Офіційних заяв стосовно причин пожежі поки зроблено не було.
Як відомо, близько 1 млн біженців рохінджа із М’янми живуть у Кокс Базарі, розташованому у 300 км на південний схід від столиці Бангладеш - Дакки.