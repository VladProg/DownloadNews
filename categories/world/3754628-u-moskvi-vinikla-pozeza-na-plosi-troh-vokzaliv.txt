У Москві у вівторок вогонь охопив складське приміщення на Площі трьох вокзалів.

Як передає Укрінформ, про це повідомляє Інтерфакс із посиланням на МНС РФ.
Зазначається, що пожежа виникла в «одноповерховій будівлі, що не експлуатується». До гасіння залучено понад 70 осіб, 27 одиниць техніки, у тому числі пожежний потяг.
Пресслужба РЖД стверджує, що подія не вплинула на рух поїздів у районі Площі трьох вокзалів (Ярославського, Ленінградського та Казанського).

Телеграм-канал Baza публікує відео та фото пожежі.
Як повідомлялося, після початку повномасштабної війни проти України на території РФ, включаючи Москву, регулярно стаються пожежі.