Літаки німецьких Військово-повітряних вил у понеділок, 20 листопада, знову піднімалися по тривозі в повітря через появу російського Іл-20М.

Про це повідомляє Укрінформ з посиланням на сторінку Люфтваффе у соцмережі Х.
«Наші сили швидкого реагування знову злетіли сьогодні з Лаге (земля Північний Рейн-Вестфалія), щоб ідентифікувати в міжнародному повітряному просторі російський COOT-A (Іл-20М — ред.), який прилетів із Санкт-Петербурга без сигналу і без зареєстрованого плану польоту», - йдеться у дописі.


Erneut stieg heute unsere Quick Reaction Alert aus Laage auf, um eine russische COOT-A, die aus St. Petersburg kam, im internationalen Luftraum zu identifizieren. Sie flog ohne Signal und ohne angemeldeten Flugplan. #StrongerTogether @NATO @NATO_AIRCOM @GermanyNATO pic.twitter.com/auNEGxCBoF
— Team Luftwaffe (@Team_Luftwaffe) November 20, 2023

Як повідомлялося, минулого тижня, 15 листопада, російський Іл-20 пролетів поблизу повітряного простору НАТО, внаслідок чого відразу 4 країни Альянсу – Італія, Німеччина, Іспанія та Данія, а також Швеція підняли по тривозі свої винищувачі. Це було перше спільне підняття по тривозі винищувачів, що вилетіли з Емарі (Естонія). Інциденти з російськими літаками, які наближаються до повітряного простору НАТО, стають дедалі частішими.