Маск пошкодував "цвіт української та російської молоді в окопах" і передрік великі втрати під час контрнаступу України.

Як передає Укрінформ, про це він написав у своєму Твіттері.
«Цвіт української та російської молоді вже давно гине в окопах практично без жодних територіальних досягнень. Яка б зі сторін не перейшла в наступ на сильно укріплені позиції, вона втратить набагато більше солдатів. Ба більше, Росія перевершує Україну за чисельністю ~4:1, тому навіть за рівних втрат виграє війну на виснаження», — стверджує мільярдер.
За його словами, «у разі провалу українського наступу з великими втратами Росія під час контратаки захопить набагато більше території».
Нібито тому «масштабного наступу не було», - написав він.
Як повідомляв Укрінформ, раніше у Міноборони підбили підсумки 500 днів повномасштабної війни.