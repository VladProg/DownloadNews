Президент Колумбії Густаво Петро призупинив дію режиму припинення вогню з найбільштм наркокартелем країни.

Про це повідомляє Укрінформ з посиланням на BBC.
Президент звинуватив наркокартель “Клан Затоки”, у “поширенні страху та терору” та наказав силовим органам відновити військові дії проти цієї злочинної організації.
Режим перемир'я з наркокартелем почав діяти у грудні, ставши частиною президентського плану “загального миру” в Колумбії
Зазначається, що це припинення перемир’я стало найбільшим відходом від спроб президента Петро припинити збройне протистояння в країні.
Його політика радикальним чином відрізнялася від підходу попереднього президента країни Івана Дуке, який намагався досягти миру проводячи військові операції проти колумбійських незаконних збройних формувань.
Президент Петро натомість прагне досягти припинення збройного протистояння з десятками злочинних організацій шляхом мирних перемовин.
31 грудня 2022 року уряд Колумбії оголосив про початок режиму двостороннього припинення вогню з картелем “Клан Затоки”, а також з бійцями “Національної Визвольної Армії” та “Революційних Збройних Сил Колумбії” та іншими формуваннями.
Як повідомлялося, внаслідок падіння військового гелікоптера на заході Колумбії загинуло четверо людей.