На півночі Афганістану внаслідок зіткнення з лінією електропередачі розбився вертоліт Військово-повітряних сил країни, загинули двоє пілотів.

Як передає Укрінформ, про це повідомляє Xinhua з посиланням на міністерство оборони Афганістану
«Вертоліт ВПС моделі MD-530, який виконував патрульну місію, зіткнувся з лінією електропередачі в районі Халм провінції Саманган і розбився», - йдеться в повідомленні.
За даними військового відомства, загинули двоє пілотів.
Міноборони розпочало розслідування авіакатастрофи.
Фото ілюстративне: Flickr