Із будівлі Центрального залізничного вокзалу Риги демонтували напис російською мовою «вокзал».

Про це з посиланням на міністра транспорту Латвії Яніса Вітенбергса повідомляє латвійська служба новин rus.lsm.lv, передає Укрінформ.
«Це символічний і водночас значущий момент для нас як суспільства і для мене як міністра транспорту. Назва вокзалу російською мовою вже багато років не має практичного значення, і вона, як і пам’ятка окупації, підтримувала лише дух радянського часу в самому серці столиці», - зазначив Вітенбергс.

Він додав, що надалі на будівлі вокзалу будуть написи лише латиською та англійською мовами.\
Як повідомлялося, раніше комісія Ризької думи з пам’ятників підтримала пропозицію віцемера Лінди Озоли демонтувати пам’ятник радянському фізику Мстиславу Келдишу, а також запропонувала перенести із центру латвійської столиці пам’ятник російському поетові Олександру Пушкіну. Рішення щодо цих двох ініціатив планується прийняти найближчим часом на засіданні міської думи.
Фото: Яніс Вітенбергс