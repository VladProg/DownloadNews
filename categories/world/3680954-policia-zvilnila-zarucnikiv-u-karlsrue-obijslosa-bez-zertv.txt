Чоловіка, який захопив заручників в аптеці в німецькому місті Карлсруе, затримали поліцейські, у ході спецоперації обійшлося без жертв.

Про це повідомляє DW з посиланням на поліцію, передає Укрінформ.
Зазначається, що до аптеки, де утримували заручників, увійшли поліцейські загону спецпризначення. У результаті затримано чоловіка, підозрюваного у скоєнні злочину.
При цьому, за даними правоохоронців, ніхто не постраждав.
Захоплення заручників тривало кілька годин. Про мотиви злочинця поки що нічого не повідомляється.
За словами офіційного представника поліції, наразі загрози для населення немає. Попри це поліція закликала людей уникати зони операції та дотримуватися вказівок правоохоронців.
Як додає DW, для мешканців довколишніх будинків, які не можуть потрапити додому, відкрито найближчу школу.
Нагадаємо, у п’ятницю у німецькому місті Карлсруе сталося захоплення заручників в аптеці.
Фото: 7aktuell.de/Simon Adomat