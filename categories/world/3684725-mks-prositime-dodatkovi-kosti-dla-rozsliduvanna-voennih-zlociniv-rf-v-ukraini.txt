Міжнародний кримінальний суд звернеться щодо виділення додаткових коштів для розслідування російських воєнних злочинів в Україні.

Про це повідомляє The Guardian, передає Укрінформ.
Як зазначається, з таким проханням звернеться головний прокурор МКС Карім Хан у понеділок на конференції в Лондоні, організованій спільно урядами Великої Британії та Нідерландів з метою збору коштів для фінансування роботи МКС з розслідування воєнних злочинів в Україні.
Досі бюджет МКС не був збільшений, хоча в Україні працює 40 слідчих.
Понад 40 країн візьмуть участь у конференції, організованій віцепрем’єр-міністром Великої Британії Домініком Раабом та міністром юстиції та безпеки Нідерландів Діланом Єшільгоз-Зегеріусом. Об’єднане Королівство надає додаткові 395 тисяч фунтів стерлінгів для фінансування роботи МКС.
У заході візьмуть участь міністр юстиції України Денис Малюська та генпрокурор Андрій Костін.
Як повідомляв Укрінформ, 17 березня Міжнародний кримінальний суд видав ордери на арешт президента рф володимира путіна та російського дитячого омбудсмена марії львової-бєлової. Їх підозрюють у воєнних злочинах - незаконній депортації та переміщенні населення, зокрема дітей, з тимчасово окупованої території України.