В Армії оборони Ізраїлю (ЦАХАЛ) у понеділок заявили про ліквідацію глави розвідки угруповання ХАМАС у місті Хан-Юніс на півдні Гази.

Як передає Укрінформ, про це повідомляє Times of Israel.
Додаткових деталей, зокрема про ім’я високопоставленого військового ХАМАСу та місце удару, у ЦАХАЛі не надали.
Окрім цього, ізраїльськими військовими була опублікована серія відео, на яких показано удари по сектору Гази. Відеоролики містять записи атаки, під час якої було ліквідовано голову регіональної розвідки ХАМАС, а також тунелях, якими користуються бойовики угруповання та загін запуску ракет, йдеться у матеріалі.
Як повідомляв Укрінформ, у неділю, 15 жовтня, армія оборони Ізраїлю ліквідувала командира бойовиків ХАМАС Біллала аль-Кедру, який керував жорстокими нападами на кібуци на кордоні з сектором Гази.

У понеділок ЦАХАЛ заявив про ліквідацію ще одного з високопоставлених командирів бойовиків ХАМАС Муатаза Іда на півдні сектора Гази.
Фото ілюстративне