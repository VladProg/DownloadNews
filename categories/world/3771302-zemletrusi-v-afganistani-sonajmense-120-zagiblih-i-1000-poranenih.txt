Щонайменше 120 людей загинули і 1000 отримали поранення після потужного землетрусу, що стався на заході Афганістану, поблизу іранського кордону.

Як передає Укрінформ, про це повідомляє ВВС.
"Багато будівель пошкоджено, люди опинилися під завалами, і сталося щонайменше три потужних поштовхи. Ті, хто вижив, описували свій жах, коли офісні будівлі спочатку затряслися, а потім обвалилися навколо них", - йдеться у повідомленні.
Начальник управління з ліквідації наслідків стихійних лих провінції Моса Ашарі повідомив, що зареєстровано понад 1000 постраждалих жінок, дітей і людей похилого віку, і близько 120 осіб загинули.
За попередніми даними, підтверджена кількість жертв становила 15 осіб, але ця цифра може зрости, щойно рятувальники підтвердять загальний масштаб руйнувань. За непідтвердженими даними, кількість жертв становить понад 300 осіб.
Як повідомлялося, у суботу, 6 жовтня, на заході Афганістану сталися два землетруси магнітудою 6,3.
Фото: GETTY IMAGES