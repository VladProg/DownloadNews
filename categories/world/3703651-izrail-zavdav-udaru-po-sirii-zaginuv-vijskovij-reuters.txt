Внаслідок удару Ізраїлю по території Сирії в понеділок загинув один військовослужбовець, ще сім осіб отримали поранення.

Як передає Укрінформ, про це повідомляє Reuters.
"Ізраїль здійснив ракетний удар о 23:35 на південний схід від Алеппо, націлившись на аеропорт і деякі об'єкти в околицях сирійського міста, завдавши ушкоджень", - повідомляє джерело.
Зазначено, що сирійська протиповітряна оборона перехопила ізраїльські ракети в околицях Алеппо і збила кілька з них.
"В результаті ізраїльської атаки загинув один військовослужбовець, ще 7 осіб отримали поранення, в тому числі двоє цивільних. Наразі міжнародний аеропорт Алеппо не працює", - повідомили сирійські державні ЗМІ у вівторок з посиланням на військове джерело.
Як повідомляв Укрінформ, ізраїльські військові рано вранці в понеділок обстріляли об'єкт на півдні Сирії.
Фото ілюстративне