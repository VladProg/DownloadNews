Суданські воєнізовані сили швидкої підтримки (RSF) обстріляли турецький евакуаційний літак під час посадки в аеропорту Ваді-Сейдна під Хартумом, пошкодивши його паливну систему.

Про це повідомляє Reuters із посиланням на армію Судану, передає Укрінформ.
Міністерство оборони Туреччини підтвердило, що турецький евакуаційний літак був обстріляний, і заявило, що ніхто не постраждав.
Своєю чергою RSF заперечили обстріл літака і звинуватили суданську армію у "поширенні брехні".
"Наші сили залишаються суворо відданими гуманітарному перемир'ю, про яке ми домовилися з опівночі, і це неправда, що ми націлилися на будь-який літак у небі Ваді-Сейдна", - йдеться в заяві RSF.
Як повідомляв Укрінформ, сторони збройного конфлікту в Судані домовилися продовжити перемир'я ще на 72 години починаючи з п'ятниці.
ФОТО ІЛЮСТРАТИВНЕ АА