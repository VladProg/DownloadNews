Другий тур виборів президента Туреччини відбудеться 28 травня.

Про це повідомив голова Вищої виборчої комісії Ахмет Єнер, передає кореспондент Укрінформу.
“У неділю, 28 травня, було проведено другий тур виборів”, - оголосив голова виборчкому.
Він також зазначив, що станом на зараз опрацьовано 99,9% бюлетенів за результатами першого туру.
За його словами, кількість виборчих скриньок із дільниць всередині держави “відкриті на рівні 100 відсотків”, а відсоток участі виборців – 88,92. Рівень участі виборців за кордоном - 52,69%. Наразі залишаються 35 тисяч 874 голоси із закордонних виборчих дільниць, внесення даних про які триває, сказав Єнер.
Згідно з відомими нині результатами, Реджеп Тайїп Ердоган отримав 49,51% голосів виборців, Кемаль Кілічдароглу - 44,88%, Сінан Оган - 5,17% та Мухаррем Інсе - 0,44%.
“Якщо припустити, що 35 тисяч 874 голоси, які все ще не введені в систему станом на 15.15, було віддано нашим двом кандидатам із найвищим рейтингом, то Реджеп Тайїп Ердоган набрав би 49,54%. Якщо всі 35 824 голоси були б віддані Киличдароглу, то він би отримав 44,85% голосів. Тому було видно, що жоден кандидат не зміг отримати право бути обраним”, - сказав голова виборчкому.
Як повідомляв Укрінформ, у ніч підрахунку голосів президент Ердоган у виступі перед виборцями не виключив проведення другого туру. Кандидат від опозиції Туреччини Кемаль Киличдароглу заявив про підтримку другого туру виборів та свій намір перемогти в ньому.