Пожежі неподалік грецького міста Александруполіс стали наймасштабнішими в історії ЄС.

Як передає Укрінформ, про це повідомив у соцмережі X (колишній Твіттер) єврокомісар з реагування на кризові ситуації Янез Ленарчич.
"Пожежі в районі грецького Александруполіса, внаслідок яких вигоріли вже 73 тисячі гектарів, стали найбільшими лісовими пожежами, з якими будь-коли мав справу ЄС", – зазначив Ленарчич.


With more than 73,000 ha burnt, the fires in #Alexandroupolis are now the largest #wildfires on record the EU has faced.

We must continue strengthening national & collective prevention and preparedness efforts in view of more brutal fire seasons.#ClimateCrisis pic.twitter.com/v6cy68Rnpi
— Janez Lenarčič (@JanezLenarcic) August 24, 2023

Він додав, що євроспільнота має посилювати спільні заходи із запобігання лісовим пожежам, оскільки наступні роки можуть виявитися ще складнішими.
Як повідомлялося, Греція через посуху та аномально високі температури потерпає від лісових пожеж. У певних регіонах, зокрема на острові Родос, виникла катастрофічна ситуація, яка призвела до евакуації місцевого населення та туристів із зони лиха. ЄС направляє додаткову допомогу Греції для боротьби з лісовими пожежами.
У столиці Греції Афінах довелось евакуювати район із понад 25-тисячним населенням. Вогонь забрав життя вже 20 людей.
Фото: Eurokinissi