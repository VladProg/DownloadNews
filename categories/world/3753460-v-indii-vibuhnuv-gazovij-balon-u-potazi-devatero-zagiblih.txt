У південному індійському місті Мадурай, штат Тамілнад, пожежа у вагоні поїзда, спричинена вибухом газового балона, забрала життя дев’яти людей. Ще дев’ятеро осіб унаслідок інциденту зазнали поранень.

Як передає Укрінформ, про це повідомляє BBC.
Офіційні особи заявили, що газовий балон, який пасажири вагона використовували для приготування напоїв, був занесений до поїзда незаконним шляхом.
Вагон перевозив понад 50 паломників із штату Уттар-Прадеш. Після вибуху балона вранці в суботу вагон припаркували на станції Мадураю.
За словами очевидців, тим, хто вижив, довелося виламувати двері, щоб вийти з палаючого вагона.
Як повідомляв Укрінформ, раніше цього місяця в Індії офіцер служби безпеки залізниці застрелив чотирьох людей у поїзді, що прямував з Джайпура в Мумбаї.
У Службі безпеки залізниці підтвердили, що констебль стріляв у свого колегу. Згодом стало відомо також про трьох цивільних пасажирів поїзда, які загинули внаслідок стрілянини.
Фото: GETTY IMAGES