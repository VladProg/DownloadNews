Поліція повідомила, що у суботу на контрольно-пропускному пункті в місті Беледуейн в центральній частині Сомалі вибухнула замінована вантажівка, забравши життя щонайменше десятьох осіб та зруйнувавши будівлі поблизу.

Як передає Укрінформ, про це повідомляє Reuters.
«Наразі я бачив 10 загиблих, серед них - солдати і цивільні, і більш як десять поранених, але кількість загиблих, поза сумнівом, зросте», – сказав офіцер поліції Ахмед Аден.
Аден зазначив, що серед загиблих були п’ятеро поліцейських, які стріляли по вантажівці, безуспішно намагаючись зупинити її наїзд на КПП. Він додав, що сусідні будівлі та магазини разом із блокпостом «перетворені на руїни».
Відповідального за здійснений підрив поки не встановили.
Беледвейн розташований у регіоні Хіран у центральній частині Сомалі, де нещодавно відбулися бої між військовими та ісламістським угрупованням "Аль-Шабаб".
Як повідомляв Укрінформ, 16 вересня Національна армія Сомалі ліквідувала щонайменше 30 бойовиків "Аш-Шабаб", у тому числі одного з лідерів цього екстремістського угруповання.
Фото: MP/PR