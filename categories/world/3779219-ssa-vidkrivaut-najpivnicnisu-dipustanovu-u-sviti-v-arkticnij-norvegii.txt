У п'ятницю Сполучені Штати відкриють свою найпівнічнішу дипломатичну установу у світі, що стане символом зростаючої значимості Арктики для Вашингтона, адже співпраця Норвегії та США зазнала удару після вторгнення Росії в Україну.

Про це повідомляє Reuters, передає Укрінформ.
Це так зване "представництво присутності" не надаватиме консульських послуг.
"Символічно це дуже важливо. Це жест, який демонструє, наскільки важливішою США бачать Арктику зараз, ніж іще п'ять чи десять років тому", - сказав Андреас Естаген, старший науковий співробітник Інституту Фритьофа Нансена в Осло.
Державний секретар Ентоні Блінкен анонсував відкриття станції в Тромсе, на півночі Норвегії, ще у червні, як спосіб для США мати "дипломатичний слід за Полярним колом".
Тромсе - найбільше місто в Норвегії, розташоване приблизно за 400 км на захід від Росії. Норвегія і Росія мають спільний кордон в Арктиці.
Під час холодної війни Вашингтон мав у Тромсе свою станцію, але закрив її в 1994 році.
В Тромсе також знаходиться Арктична рада - полярний орган, до складу якого входять вісім арктичних держав: Росія, США, Канада, Фінляндія, Норвегія, Ісландія, Швеція і Данія.
Співпраця в рамках Арктичної ради між Москвою та арктичними державами була призупинена після вторгнення Росії в Україну в лютому 2022 року. Нещодавно певна співпраця в рамках ради відновилася, але залишається обмеженою на рівні старших дипломатів, без дискусій між політичними лідерами.
Як повідомляв Укрінформ, у жовтні вперше від початку повномасштабної війни генерали з Норвегії і Росії зустрілисяв Арктиці, щоб обговорити прикордонне співробітництво та пов’язані з цим питання.