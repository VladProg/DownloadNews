Канцлер ФРН Олаф Шольц обговорив ситуацію на Близькому Сході з низкою зарубіжних лідерів.

Про це журналістам повідомила пресслужба федерального уряду, передає Укрінформ.
Зокрема, Шольц провів телефонні поговори з королем Йорданії Абдаллою II ібн Аль-Хусейном і прем'єр-міністром Іраку Мохаммедом Шиа аль-Судані, а також повів телеконференцію з головою КНР Сі Цзіньпіном.
Центральною темою усіх розмов була ситуації на Близькому Сході. Шольц запевнив усіх співрозмовників у тому, що Німеччина твердо налаштована захищати цивільне населення та забезпечувати безперервний і безпечний доступ для гуманітарної допомоги жителям сектору Гази. Федеральний уряд розширив гуманітарну допомогу сектору Газа.
Лідери Йорданії та Іраку погодилися з канцлером щодо неприпустимості поширення конфлікту між Ізраїлем і ХАМАС.
«Канцлер ще раз нагадав про чітке попередження федерального уряду про те, що жоден регіональний актор не повинен використовувати можливість втрутитися в цей конфлікт у дестабілізуючий спосіб», - зазначається у пресрелізі уряду ФРН.
Терористична атака ХАМАС на Ізраїль та поточна ситуація в регіоні стала також темою спілкування Олафа Шольца з головою КНР Сі Цзіньпіном під час відеоконференції.
Окрім того, Шольц і Сі «продовжили говорити про загарбницьку війну Росії проти України та її наслідки; у розмові було вкотре наголошено, що ядерну війну не можна вести, і в ній неможливо виграти», зазначили в уряді.
Як повідомлялося, Олаф Шольц став першим закордонним лідером, який відвідав Тель-Авів після тератак 7 жовтня, а глава МЗС Анналена Бербок – одною з перших топ-дипломатів, яка побувала в регіоні, причому двічі. Німеччина чітко стоїть на боці Ізраїлю, називаюся його безпеку своєю «державною справою».