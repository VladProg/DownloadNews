Через масштабний каменепад на альпійській дорозі біля кордону Франції та Італії на невизначений час перекрили автотрасу та залізничні колії.

Як передає Укрінформ, про це повідомляє агенція ANSA.
Автодорожний тунель Фрежюс між Францією та Італією закрили для великого автотранспорту вагою понад 3,5 тонни в обох напрямках, водіїв спрямовують об’їзними маршрутами через тунель Монблан або трасу A8.
Залізнична гілка між Францією та Італією через муніципалітет Мор’єн також перекрита на невизначений термін.
Об’єм породи, що обвалилася з гори, оцінюють приблизно у 700 кубометрів. Каміння знесло захисний екран, встановлений на такі випадки.
Як повідомлялося, на півночі Індії через зливи загинули майже 350 людей.