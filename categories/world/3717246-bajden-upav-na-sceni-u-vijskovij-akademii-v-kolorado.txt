Президент США упав на сцені після вручення дипломів на відкритті академії Військово-повітряних сил у штаті Колорадо.

Байден перечепився через мішок із піском, передає Укрінформ.
На відео, поширеному в мережі, видно, як глава Білого дому вручив одному з військових диплом та оступився, коли йшов до стільця.

Коли охорона допомогла йому підвестися, Байден показав пальцем на мішок з піском, який служив для стабільності стійок на сцені. Після цього президент сів на стілець і продовжив участь у церемонії.
У Білому домі запевнили, що після падіння глава держави почувається добре.
Нагадаємо, 80-річний Джо Байден є найстарішим президентом Сполучених Штатів за всю історію. Нещодавно він оголосив, що йде на другий термін.
Фото: CNN