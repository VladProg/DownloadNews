У місті Веллінгтон Нової Зеландії у вівторок сталося займання у хостелі, унаслідок чого загинули щонайменше шестеро людей, ще одинадцять зникли безвісти.

Як передає Укрінформ, про це повідомляє The Guardian.
Зазначається, що хостел «Loafers Lodge» у Ньютауні, що на півдні Веллінгтона, загорівся відразу після опівночі у вівторок, 16 травня. До світанку верхні поверхи будівлі були повністю обвуглені.
За словами прем’єр-міністра Нової Зеландії Крістофера Хіпкінса, наразі відомо про щонайменше шість підтверджених жертв, але, за його прогнозами, число загиблих може збільшитися.

Фото: Getty Images
Тіла загиблих були виявлені, але надзвичайними поки не змогли дістати їх із будівлі, повідомив контролер пожежної та екстреної служби Брюс Стаббс. Він додав що екстрені служби не змогли обстежити усю будівлю, оскільки її дах обвалився.
За даними служби пожежної та надзвичайної ситуацій Нової Зеландії, 11 людей зникли безвісти.
Влада повідомила, що причина пожежі поки встановлена не була.
На місце події вранці прибули понад 10 пожежних автомобілів, проте вогонь вдалося загасити після 6 ранку.
У 2021 році Хостел «Loafers Lodge» було внесено до списку аварійного житла Міністерством соціального розвитку Нової Зеландії.
Як повідомляв Укрінформ, у суботу в центрі москви горів готель "Інтерконтиненталь".