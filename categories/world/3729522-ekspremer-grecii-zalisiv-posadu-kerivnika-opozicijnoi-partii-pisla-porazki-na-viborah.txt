Колишній прем'єр-міністр Греції Алексіс Ципрас подав у відставку з посади голови головної опозиційної партії країни СІРІЗА.

Як передає Укрінформ, про це повідомляє AP.
"Лідер лівої опозиції Греції Алексіс Ципрас у четвер оголосив про своє рішення піти у відставку після нищівної поразки на виборах", - йдеться у повідомленні.
48-річний Ципрас обіймав посаду прем’єр-міністра Греції з 2015 по 2019 рік у політично неспокійні роки, коли країна намагалася залишитися в зоні євро та припинити хвилю міжнародної допомоги.
Як повідомляє Euractiv, своє рішення Ципрас ухвалив після поразки його політсили на парламентських виборах у Греції. На виборах СІРІЗА отримала 48 місць у 300-місному парламенті.
Ципрас пояснив, що необхідно "винайти нову СІРІЗА", яка буде розуміти нові виклики та відповідати новим очікуванням.
Як повідомляв Укрінформ, у неділю, 21 травня, у Греції відбулися парламентські вибори. Згідно з підрахунком майже всіх голосів, партія «Нова демократія» набрала 40,78% (145 з 300 місць).
Через день після парламентських виборів не вдалося сформувати однопартійний уряд.
28 травня 300 депутатів парламенту, обраних унаслідок виборів, склали присягу. Після цього новий парламент, у якому жодна партія не отримала більшості, обрав спікера та віцеспікера у понеділок. Потім парламент мали розпустити президентським указом у понеділок або вівторок, а нові вибори оголосити на 25 червня.
Фото: ANGELOS TZORTZINIS / POOL