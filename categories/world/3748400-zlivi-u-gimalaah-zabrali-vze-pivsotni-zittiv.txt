У індійських Гімалаях внаслідок злив та спричинених ними інших природних катаклізмів, загинуло уже 50 людей.

Як повідомляє Укрінформ, про це пише Сіньхуа.

Зазначається, що негода вразила гірський штат Хімачал-Прадеш. За словами представників місцевої влади, рятувальники досі не можуть вийти на контакт із кількома людьми, тож кількість загиблих може зрости.
“Уряд штату наказав закрити усі школи, коледжі та інші навчальні заклади, зважаючи на прогноз погоди, який обіцяє продовження злив”, - йдеться у матеріалі.

Нагадаємо: за даними Метеорологічного департаменту Індії, за останню добу в окремих частинах штату випало 273 мм опадів.

Як повідомляв Укрінформ, щонайменше 21 людина загинула внаслідок зсуву ґрунту в провінції Шеньсі на північному заході Китаю.