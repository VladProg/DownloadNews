У Греції через день після парламентських виборів не вдалося сформувати однопартійний уряд, тому можливе нове голосування, під час якого партія-переможниця «Нова демократія» прагне досягти того, щоб керувати країною самостійно.

Про це повідомляє AFP, передає Укрінформ.
Як зазначається, консервативна партія «Нова демократія» прем'єр-міністра Міцотакіса здобула перемогу на виборах, її результат на 20 балів вищий, ніж у найближчого конкурента — «СІРІЗА» на чолі з Алексісом Ціпрасом. Але така перемога не дає партії абсолютної більшості, тож Міцотакісу потрібно або створювати коаліцію, або призначити нове голосування.
За інформацією Reuters, президент Греції Катеріна Сакелларопулу вручила Міцотакісу триденний мандат на формування уряду. Якщо спроба буде невдалою, після цього по черзі такий мандат матимуть" СІРІЗА" та соціалістична партія "ПАСОК".
Жодна з них не має достатньо голосів для самостійного формування уряду, то ж нові вибори видаються ймовірними, зазначає видання.
Як повідомляв Укрінформ, у неділю, 21 травня, у Греції відбулися парламентські вибори. Згідно з підрахунком майже всіх голосів, партія «Нова демократія» набирає 40,78% (145 з 300 місць).