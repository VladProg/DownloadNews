У провінції Малатія, що на сході Туреччини, обвалився 6-поверховий будинок, який раніше сильно постраждав під час землетрусу.

Про це повідомляє Укрінформ з посиланням на TRT Haber.
“У Малатії, де землетрус у Кахраманмараші 6 лютого спричинив значні руйнування, обвалився багатоквартирний будинок… Під час обстеження, проведеного групами рятувальників, які прибули на місце події, встановлено, що під уламками 6-поверхового будинку нікого не виявлено”, - повідомляє телеканал.


Malatya’da ağır hasarlı bina çöktü. Çöken binanın yanındaki yapıda bulunan 4 kişi tedbiren hastaneye kaldırıldı. Olay yerinden son detaylar @trthaber’de.https://t.co/dw8095fH0v pic.twitter.com/CnNgNF40Gs
— TRT Haber Canlı (@trthabercanli) April 25, 2023

Чотирьох людей, які знаходилися у будівлі поруч із тією, що обвалилася, та були заблоковані уламками, визволили рятувальники та відправили до лікарні.
За останніми даними, внаслідок землетрусу в Туреччині загинули 50 783 людини.
За даними телеканалу, у місті Малатія (адмінцентрі провінції) більше 28 тисяч постраждалих від землетрусу розмістили в 6811 контейнерах у центрі тимчасового розміщення в місті.
Як повідомляв Укрінформ, президент Туреччини Реджеп Таїп Ердоган вручив медаль подяки команді українських рятувальників, які допомагали ліквідовувати наслідки руйнівних землетрусів.
Фото: АА