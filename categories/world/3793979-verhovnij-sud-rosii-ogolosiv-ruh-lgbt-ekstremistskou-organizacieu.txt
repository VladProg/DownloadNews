Суддя верховного суду РФ Олег Нефьодов задовольнив позов російського Мін'юсту про визнання «екстремістською організацією» та заборону «міжнародного громадського руху ЛГБТ», рішення набуває чинності негайно.

Як передає Укрінформ, про це повідомляє «Медіазона».
Засідання пройшло у закритому режимі, на ньому були присутні лише представники мін'юсту Росії, які прийшли у медичних масках, що закривають обличчя. Водночас вони відмовилися давати коментарі та представлятися, пише видання.
Усіх журналістів перед початком засідання відправили до спеціальної зали для трансляцій, де вони чекали на інформацію про можливість пройти на оголошення рішення. Усього на розгляд позову у судді Нефьодова пішло чотири години.
Як повідомляв Укрінформ, міністерство юстиції Росії подало до суду позов про визнання «міжнародного громадського руху ЛГБТ» «екстремістською організацією» та його заборону.
13 листопада делегація з РФ представила на засіданні робочої групи Ради з прав людини ООН у Женеві доповідь про заходи щодо захисту прав людини в Росії. Його зачитував заступник голови мін'юсту РФ Андрій Логінов. У документі, зокрема, йшлося про те, що в Росії "немає дискримінації ЛГБТ-людей".