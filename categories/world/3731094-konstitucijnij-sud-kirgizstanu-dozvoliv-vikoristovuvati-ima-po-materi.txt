Дорослі жителі Киргизстану мають мати право замість по-батькові (патронім) вказувати в документах ім'я по матері (матронім).

Про це передає Укрінформ із посиланням на Tengrinews.kz.
Відповідне рішення ухвалив Конституційний суд республіки, куди раніше звернулася місцева активістка Алтин Капалова, яка змінила своїм дітям імена по батькові на по матері, тобто на матроніми.
Суд постановив, що повнолітні жителі країни повинні мати право замість по батькові вказувати в документах по матері.
«Кабінету міністрів внести відповідні зміни до чинного правового регулювання, спрямованого на заповнення правової прогалини, виявленої в рамках перевірки оспорюваних норм, що полягають у відсутності інституту матроніма/по матері та права вибору дієздатного громадянина між іменем по батькові та по матері, що створює умови для порушення принципів рівності та заборони дискримінації за ознакою статі», — йдеться у рішенні Конституційного суду.
Капалова зверталась до суду із проханням дозволити використання імені по матері в тому числі для її неповнолітніх дітей, однак суд відхилив її позов, вважаючи, що це порушить їх інтереси дітей.
«Дитина з матронімом у традиційному суспільстві може стати жертвою булінгу та стигматизації», — йдеться у рішенні суду.
Попри відмову, активістка привітала рішення суду щодо можливості для повнолітніх громадян брати ім’я по матері.
"Я хочу подякувати Конституційному суду КР за це рішення і привітати мого 16-річного сина - Капалова Даніяра Алтиновича, який незабаром піде отримувати паспорт і зможе взяти моє ім'я як матч", - написала Капалова.
Ще у 2021 році вона оформила своїм неповнолітнім дітям свідоцтва про народження, в яких замість по батькові були вказані імена по матері.
За її словами, біологічні батьки не беруть участь у вихованні та житті своїх дітей і «не виділили дітям ані грошей, ні хвилини свого часу», натомість створювали проблеми, відмовляючись підписувати різні бланки батьківської згоди.
Тоді РАЦС подав позов проти самотньої матері за порушення закону, оскільки застосування матронімів в країні не було передбачене.