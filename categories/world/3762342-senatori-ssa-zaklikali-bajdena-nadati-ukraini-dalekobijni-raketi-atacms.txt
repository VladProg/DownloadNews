Чотири американські сенатори у суботу надіслали листа до президента США Джо Байдена із закликом відправити армійські тактичні ракетні системи MGM-140 (ATACMS) українським військовим для використання у війні проти Росії.

Як передає Укрінформ, текст листа був оприлюднений на сайті одного із сенаторів Тома Коттона.
«Ми пишемо із закликом негайної відправки в Україну армійських тактичних ракетних комплексів MGM-140 (ATACMS). Додаткова затримка лише ще більше підірве інтереси національної безпеки США та розширить цей конфлікт», – написали політики Роджер Уікер, Том Коттон, Сюзанна Коллінс та Ліндсі Грем.
У листі зазначено, що забезпечення ATACMS дозволить Україні надавати ударів по ключових російських матеріально-технічних та комунікаційних цілях, а також місцях запуску крилатих ракет і БпЛА на тимчасово окупованих Росією українських територіях.
«Зокрема, варіант унітарної боєголовки більшої дальності ATACMS має бути відправлений без затримки. Надання цієї зброї Україні максимізує ймовірність успіху в її нинішньому контрнаступі та наступних операціях. ATACMS також може збільшити здатність України знищувати російські оборонні формування», – зазначили сенатори.
Як повідомляв Укрінформ, президент США Джо Байден обдумує рекомендації Держдепу й Пентагону щодо постачань Україні далекобійних ракет ATACMS та незабаром має прийняти остаточне рішення.
Фото: Wikimedia