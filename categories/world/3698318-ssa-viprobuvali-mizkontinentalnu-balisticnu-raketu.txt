Сполучені Штати запустили міжконтинентальну балістичну ракету Minuteman III з бази Космічних сил Ванденберг у Каліфорнії.

Про це повідомляється на сторінці авіабази Ванденберг у Твіттері, передає Укрінформ.


A joint team of Air Force Global Strike Command Airmen and Navy aircrew launched an unarmed Minuteman III intercontinental ballistic missile equipped with one test re-entry vehicle April 19 at 05:11 a.m. Pacific Time from Vandenberg SFB, Calif. pic.twitter.com/eRzwNKulYa
— Vandenberg Space Force Base (@SLDelta30) April 19, 2023

«19 квітня о 05:11 ранку за тихоокеанським часом об’єднана команда льотчиків Командування глобального удару ВПС та екіпаж ВМС здійснила запуск неозброєної міжконтинентальної балістичної ракети Minuteman III, оснащеної одним тестовим апаратом повернення в атмосферу, з бази Ванденберг, Каліфорнія», - йдеться у повідомленні.
Військово-повітряні сили США заявили, що цей випробувальний запуск є частиною рутинної та періодичної діяльності, покликаної продемонструвати, що сили ядерного стримування США є безпечними, надійними та ефективними для стримування загроз XXI століття і заспокоєння союзників.
Там додали, що подібні випробування проводилися вже понад 300 разів, і це випробування не є результатом поточних світових подій.
Зазначається, що в ході випробування ракета пролетіла приблизно 6,8 тис. км до полігону на атолі Кваджалейн на Маршаллових островах.
Як відомо, випробування Minuteman III, відоме як Glory Trip, зазвичай проводиться кілька разів на рік для оцінки надійності міжконтинентальної балістичної ракети.
Попередній запуск Minuteman III відбувся у лютому.