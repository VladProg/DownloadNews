Південна Корея та США дійшли висновку, що військова співпраця за підсумками зустрічі Володимира Путіна та Кім Чен Ина порушить санкції ООН.

Як передає Укрінформ, про це повідомляє Sky News.
"Південна Корея та США погодилися, що військова співпраця Володимира Путіна та Кім Чен Ина порушить санкції ООН", - йдеться у повідомленні.
Високопоставлені дипломати та чиновники міноборони обох країн закликали Москву визнати свої обов’язки як члена Ради Безпеки ООН.
Це сталося після того, як учора Рада національної безпеки Південної Кореї заявила, що КНДР та РФ «заплатять ціну», якщо порушать резолюції Радбезу ООН.
Як повідомлялося, Південна Корея може запровадити односторонні санкції проти Москви, якщо стане відомо про будь-яку угоду РФ з КНДР, пов’язану з військовою співпрацею чи торгівлею зброєю.
Європейський Союз закликає Північну Корею не надавати політичної або військової підтримки РФ у її неоімперіалістичній війні проти України, попередивши, що це потягне за собою санкції.