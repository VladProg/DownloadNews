Дим від лісових пожеж у Канаді дійшов до Нью-Йорка, у середу аеропорт LaGuardia призупинив польоти.

Як передає власний кореспондент Укрінформу у Нью-Йорку, у середу в місті відзначається значна задимленість, люди ходять у масках або не залишають свої домівки.
За даними CNBC, станом на середину дня середи, Нью-Йорк посідав четверте місце у світі за найгіршою якістю повітря, з індексом IQAir 158, що вважається шкідливим для здоров'я всіх мешканців.
Федеральне управління цивільної авіації США через погіршення видимості в середу призупинило польоти до нью-йоркського аеропорту LaGuardia.
Станом на 13:40, у Нью-Йорку було затримано понад 1400 рейсів.
Як повідомляв Укрінформ, дим від лісових пожеж, що вирують на півночі канадської провінції Альберта, укрив більшість території країни та досяг північних штатів США.
Фото: airlive.net