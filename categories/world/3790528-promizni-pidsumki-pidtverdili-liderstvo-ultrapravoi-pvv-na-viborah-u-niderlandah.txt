Проміжні підсумки підтверджують дані екзитполу компанії Ipsos про несподівану перемогу ультраправої PVV (Партія свободи) Герта Вілдерса на позачергових парламентських виборах.

Про це повідомляє Укрінформ із посиланням на NOS.
“Попередній прогноз, заснований на 98% підрахованих голосів, показує, що ультраправа PVV отримала 37 місць. Це на два більше, ніж передбачав екзитпол. GroenLinks (Зелені ліві) та PvdA (Трудова партія), які обрали своїм лідером Франса Тіммерманса та мають 25 місць, а VVD (Народна партія за свободу і демократію), раніше очолювана Рютте, зараз главою цієї партії стала Ділан Єшильгіоз-Зегеріус – 24 місць, новоутворена партія NSC (Новий соціальний контракт), заснована у серпні депутатом Пітером Омтзігтом, – 20 місць”, - йдеться у повідомленні.
Зазначається, що дослідження Ipsos показує, що Вілдерс піднімав питання міграції та біженців, охорони здоров’я та соціального захисту, які важливі для виборців. Тож ультраправа партія PVV виграла від цього.
У Нідерландах лідер партії, яка здобула перемогу на виборах, отримує можливість сформувати правлячу коаліцію і обійняти посаду прем'єр-міністра.
Як повідомляв Укрінформ, лідер нідерландської ультраправої PVV (Партія свободи) Герт Вілдерс пообіцяв боротися з міграцією та потоком біженців.
Попередні результати голосування стануть відомі протягом одного-двох днів, офіційні результати будуть оголошені виборчою радою Нідерландів 1 грудня о 10:00.
Після цього розпочнеться складний процес формування правлячої коаліції, яка повинна мати більш як половину, тобто не менше 76 зі 150 місць у парламенті.
22 листопада у Нідерландах стартували дострокові парламентські вибори.
Фото: ANP