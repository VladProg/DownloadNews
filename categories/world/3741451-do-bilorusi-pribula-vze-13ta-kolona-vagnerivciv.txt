До Білорусі прибула 13-та колона найманців ПВК «Вагнер».

Про це повідомляє Беларускі Гаюн, передає Укрінформ.
«На даний момент трасою М5 від Бобруйська в напрямку Осиповичів рухається 13-та колона найманців ПВК «Вагнер», яка нараховує як мінімум 80 одиниць автомобільної техніки», - йдеться у повідомленні.
Зазначається, що у колоні присутні бронеавтомобілі «Щука» («Чекан»), бензовози, ПАЗ, автобуси, КамАЗи тентовані та бортові, фури та «Урали», пікапи та легкові авто, кілька тралів, вантажівка з маніпулятором та «буханці».

«Примітно, що деякі бронеавтомобілі рухаються зі зміненою задньою частиною — у вигляді КУНГу, на який нанесено хрест, як санітарна машина. Також у колоні був помічений сірий автобус із червоно-зеленим поєднанням квітів лукашистів та їх гербом. Машини рухаються на номерах «ЛНР» чи РФ у супроводі поліції», - йдеться у повідомленні.
Колона проїжджає Осиповичі і далі, як і всі попередні, рухатиметься у напрямку табору ПВК «Вагнер» у селі Цель.
Як повідомляв Укрінформ, влада Білорусі дозволила розташувати табір «вагнерівців» у селі Цель Могильовської області, де облаштовані намети майже для 9 тисяч осіб.