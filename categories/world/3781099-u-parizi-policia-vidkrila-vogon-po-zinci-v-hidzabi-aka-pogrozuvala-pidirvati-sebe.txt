Правоохоронці у французькій столиці відреагували на повідомлення про можливі наміри жінки підірвати себе в центрі міста й важко поранили її, після чого доставили в лікарню.

Про це йдеться в повідомленні CNN-News18, передає Укрінформ.

«Паризька поліція відкрила вогонь та важко поранила жінку, одягнену в хіджаб на станції столичного метро в вівторок», - зазначається в повідомленні.
При цьому уточнюється, що правоохоронці отримали інформацію від пасажирів, які стверджували, що підозріла жінка поводилася «погрозливо».
«Із побоювання за власну безпеку, поліцейські застосували свою зброю», - зауважив у цьому зв’язку офіційний представник столичної поліції.


Рятувальники, які надали невідкладну медичну допомогу, повідомили, що куля потрапила жінці в живіт. Її перевезли до найближчої лікарні у критичному стані.
Як повідомлялося, раніше цього місяця у Франції довелося евакуювати шість аеропортів у різних містах через загрозу вибуху.
Фото: BBC