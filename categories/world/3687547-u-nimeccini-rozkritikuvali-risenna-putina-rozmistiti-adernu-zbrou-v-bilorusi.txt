Заява президента рф володимира путіна про розміщення тактичної ядерної зброї у білорусі є проявом подальшої ескалації ядерної риторики.

Про це заявили у Міністерстві закордонних справ ФРН, передає Укрінформ із посиланням на видання t-online.
«Порівняння президента путіна щодо розподілу ядерних сил НАТО вводить в оману і не може статим виправданням кроку, про який оголосила росія», — сказав представник відомства.
Він додав, що нинішні кроки москви є «подальшою спробою ядерного залякування».
Як повідомлялося, 25 березня в інтерв'ю російським ЗМІ путін оголосив, що росія розмістить тактичну ядерну зброю на території білорусі.
За його словами, це рішення ухвалене після того, як Велика Британія заявила про намір надати Україні снаряди зі збідненим ураном. Такі снаряди не належать до ядерної зброї.
У Білому домі заявили, що наміри звинуваченого в міжнародних злочинах путіна ніяк не вплинуть на стратегічну ядерну позицію США.