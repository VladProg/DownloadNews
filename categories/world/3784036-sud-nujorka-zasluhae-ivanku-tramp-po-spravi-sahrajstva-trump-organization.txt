Донька колишнього президента США Іванка Трамп виступить у середу як свідок у справі щодо шахрайства бізнес-імперії її родини.

Про це повідомляє The Hill, передає Укрінформ.
«Старша донька експрезидента Трампа, яку банкір Deutsche Bank якось описав «спадкоємицею» сімейної бізнес-імперії, майже зникла з центру уваги після того, як її батько лишив посаду»,- зазначає видання.
Коли Трамп програв вибори 2020 року, Іванка Трамп та її чоловік Джаред Кушнер переїхали з Вашингтона до Маямі, залишивши позаду свої кар’єри в політичному світі.
Однак у середу її життя на посаді керівниці Trump Organization розглядатиметься в суді «під мікроскопом».
Суд у штаті Нью-Йорк хоче дізнатися про її роль у кількох операціях конкретних операціях із нерухомістю та оцінки її квартири в Нью-Йорку. Остання, за оцінками юристів, була оцінена у 2,5 рази дорожче, ніж зазначалося у пропозиції, що може свідчити про махінації з податками.
Крім того, зауважується, що генпрокуратура Нью-Йорка видала повістки до суду трьом нью-йоркським бізнес-структурам, пов’язаним з Іванкою Трамп.
Як повідомляв Укрінформ, експрезидент США Дональд Трамп та члени його родини напередодні дали свідчення у суді міста Нью-Йорк у цивільній справі щодо фінансового шахрайства. Трамп, який зараз бере участь у президентській кампанії, неодноразово заявляв, що його фінансова звітність є «феноменальною». Нинішню справу він назвав «полюванням на відьом», що може призвести до «корпоративної смертної кари» для його компанії. Йому загрожує штраф у $250 мільйонів та потенційна втрата ліцензії на ведення бізнесу в Нью-Йорку.
Фото:Joyce N. Boghosian