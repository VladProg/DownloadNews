У Пакистані внаслідок ДТП у провінції Пенджаб загинули 13 осіб, понад 20 зазнали поранень.

Про це повідомляє Укрінформ із посиланням на apa.az
“13 осіб загинули і понад 20 зазнали поранень унаслідок ДТП у східній провінції Пенджаб у суботу рано вранці”, - йдеться у повідомленні.
Зазначається, що пасажирський мікроавтобус перекинувся на магістралі через колесо, що лопнуло, але інший пасажирський автобус і джип в'їхали в нього. У результаті 13 осіб загинули на місці.
На місце події прибули рятувальники та патрульна поліція, які доставили тіла та поранених до найближчої лікарні.
Представники лікарні побоюються, що кількість загиблих може зрости, оскільки кілька поранених перебувають у тяжкому стані.
Як повідомляв Укрінформ, на півночі Алжиру внаслідок падіння автобуса в ущелину загинули 10 людей, ще 35 — постраждали.
Фото: APA