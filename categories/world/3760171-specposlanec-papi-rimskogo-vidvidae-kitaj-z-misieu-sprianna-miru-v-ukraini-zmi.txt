Спеціальний посланець Папи Римського Франциска кардинал Маттео Дзуппі відправиться до Китаю у вівторок у межах його місії «сприяння миру в Україні».

Про це повідомляє Reuters з посиланням на італійські ЗМІ, передає Укрінформ.
Щоденна газета La Repubblica зазначає, що кардинал Дзуппі, ймовірно, зустрінеться з «вищими інституційними лідерами», включаючи китайського прем’єр-міністра Лі Цяна.
Інших подробиць не наводиться.
Як повідомляв Укрінформ, 5-6 червня спеціальний представник Папи Римського кардинал Маттео Дзуппі відвідав Україну. Зокрема, з Президентом Володимиром Зеленським він обговорив ситуацію в Україні та гуманітарну взаємодію у межах реалізації формули миру.
Наприкінці червня кардинал Дзуппі відвідав Росію.
17-19 липня він приїхав з візитом у Вашингтон як спецпосланець Папи Римського «у контексті місії сприяння миру в Україні». Кардинал зустрівся з президентом США Джо Байденом у Білому домі. Сторони обговорили зусилля Святого престолу з надання гуманітарної допомоги для подолання масових страждань, спричинених агресією Росії в Україні, а також адвокатування Ватиканом за повернення примусово депортованих українських дітей.


Фото: Vatikan News