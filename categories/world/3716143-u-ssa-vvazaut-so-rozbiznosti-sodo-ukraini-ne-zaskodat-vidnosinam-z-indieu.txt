Розбіжності щодо вторгнення Москви в Україну не завадять відносинам США з Індією.

Як передає Укрінформ, про це заявив посол США в Нью-Делі Ерік Гарсетті, повідомляє агенція Reuters
Як зазначається, заява Гарсетті пролунала напередодні державного візиту прем'єр-міністра Індії Нарендри Моді до США, що триватиме з 21 по 24 червня.
Гарсетті також зазначив, що Індія допомогла зберегти стелю цін на російську нафту, запроваджену країнами G7, ЄС та Австралією наприкінці минулого року, щоб спробувати позбавити Москву коштів для ведення війни в Україні.
Індія відмовилася засудити свого старого союзника РФ за розв'язання війни та збільшила свою торгівлю з Москвою до рекордного рівня, переважно за рахунок імпорту російської нафти.
Як повідомлялося, за даними індійського державного кредитора Bank of Baroda, у 2022 році імпорт російської нафти в Індію зріс удесятеро.
Фото: blogs.state.gov