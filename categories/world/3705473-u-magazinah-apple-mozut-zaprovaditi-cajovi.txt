У офіційних магазинах Apple в США пропонують дозволити покупцями залишати чайові.

Як повідомляє Укрінформ, про це пише ВВС.



Зазначається, що з такою пропозицією виступили співробітники магазину Apple у місті Тоусон в штаті Меріленд. Це перший роздрібний пункт Apple у США, співробітники якого об’єдналися у профспілку.
“Наразі, якщо співробітник Apple прийме чайові, його можуть звільнити. Нова пропозиція створить систему, яка дозволить “нерегулярним” покупцям винагороджувати команду без остраху стосовно звільнення”, - стверджує ВВС.

Співробітники магазинів Apple у США та їх профспілка зараз ведуть перемовини із роботодавцем про новий довготерміновий контракт. За словами представників профспілки, вони очікують, що обидві сторони перемовин погодяться на компроміси.

Якщо пропозиція про запровадження чайових буде підтримана, клієнти магазинів Apple зможуть залишати 3%, 5% або іншу суму чайових як заохочення за хороше обслуговування.
“Усі кошти, зібрані з чайових, будуть розподілені між членами команди”, - пояснює ВВС.

При цьому покупці матимуть також змогу відмовитися від чайових.

Офіційних коментарів від Apple з цього приводу поки отримати не вдалося.