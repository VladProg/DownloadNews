Унаслідок теракту у податковому агентстві Янгона, найбільшого міста М’янми, шестеро людей отримали травми.

Як повідомляє Укрінформ, про це пише Сіньхуа.
Зазначається, що вибух прогримів опівдні на третьому поверсі офісу Податкового агентства.
“Чоловік піднявся на третій поверх офісу, залишив пакунок поблизу сидінь для відвідувачів й спустився вниз. Після цього бомба у пакунку вибухнула”, - йдеться у матеріалі.
Під час вибуху в зоні очікування перебували шестеро жінок, усі з яких отримали легкі травми й зараз отримують медичну допомогу у лікарні.
Правоохоронці уже розпочали розслідування, покликане встановити особу зловмисника й затримати його.