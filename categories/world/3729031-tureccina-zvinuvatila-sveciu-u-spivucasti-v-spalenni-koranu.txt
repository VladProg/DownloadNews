В Анкарі розкритикували спалення у Стокгольмі священного для мусульман Корану в перший день Курбан-байраму та вважають владу Швеції співучасником інциденту.

Про це йдеться у повідомленні Міністра закордонних справ Туреччини Хакана Фідіна у Твіттері, передає Укрінформ.
“У перший день Курбан-байраму я засуджую мерзенний вчинок, скоєний у Швеції проти нашої Священної Книги, Священного Корану! Це є антиісламізмом, неприйнятно дозволяти ці дії під приводом свободи слова. Закривати очі на такі мерзенні дії означає бути співучасником”, - написав міністр.
Випадок зі спаленням Корану стався сьогодні біля головної мечеті Стокгольма. Коран на акції протесту спалив 37-річний біженець з Іраку, який згодом запевнив, що не мав наміру нашкодити Швеції, зокрема її вступу в НАТО.
Як повідомляв Укрінформ, Генеральний секретар НАТО Єнс Столтенберг скликав зустріч високопосадовців Туреччини, Швеції та Фінляндії на 6 липня, аби спробувати подолати заперечення Туреччини проти приєднання Швеції до Альянсу.