Міністр закордонних справ Китаю Ван Ї запросив високого представника Європейського Союзу Жозепа Борреля відвідати КНР восени.

Про це повідомляє Bloomberg, передає Укрінформ.
У МЗС Китаю заявили, що візит Борреля дасть змогу провести підготовку до саміту лідерів, який відбудеться цього року.
Зазначається, що політики провели телефонну розмову.
Як повідомлялося, Боррель на початку липня мав відвідати Пекін та зустрітися із тодішнім міністром закордонних справ Цинь Ганом, однак офіційний Пекін скасував візит глави європейської дипломатії.
Китайська сторона не назвала причин такого рішення.