У білорусі за дорученням самопроголошеного президента олександра лукашенка розпочато перевірку бойової готовності збройних сил.

Як передає Укрінформ, про це повідомляє міністерство оборони республіки білорусь у Фейсбуці.
"Сьогодні за дорученням глави держави розпочато перевірку бойової готовності збройних сил республіки білорусь. Заходи мають комплексний характер та дозволять визначити здатність командирів керувати підпорядкованими військовими частинами та підрозділами при приведенні їх до вищих ступенів бойової готовності, а також готовність військових частин виконувати поставлені завдання у встановлені терміни", - йдеться в повідомленні.
Зазначається, що загальне керівництво перевіркою покладено на державний секретаріат ради безпеки республіки білорусь.
Як повідомлялося, президент рф володимир путін заявив, що росія розмістить тактичну ядерну зброю у білорусі. Самопроголошений президент білорусі олександр лукашенко заявив, що розміщення ядерної зброї в білорусі робиться за його ініціативою.
У лютому 2023 року путін оголосив про "призупинення" участі москви у Договорі про скорочення стратегічних наступальних озброєнь зі США (Новий START), хоча положення цього документа не передбачають можливість його "призупинення".