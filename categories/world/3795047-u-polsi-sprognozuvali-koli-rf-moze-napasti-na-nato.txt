У країн на східному фланзі НАТО є всього три роки для підготовки до нападу Росії.

Як передає Укрінформ, про це пише NV з посиланням на главу Бюро національної безпеки Польщі Яцека Северу.
Він зауважив, що ймовірною таку ситуацію вважають і в Німеччині і в США. Проте їхні фахівці зауважують, що це може статися за п'ять чи дев'ять років. На думку військових експертів, цього терміну буде достатньо Москві аби підготувати наступ.
Севера ж вважає, що напад з боку РФ може статися швидше. За його словами, російська військова промисловість працює в три зміни і може відновити свій потенціал в найближчі три роки.
"Якщо ми хочемо уникнути війни, країни НАТО на східному фланзі повинні прийняти коротший, трирічний часовий горизонт, щоб підготуватися до конфронтації. Це час, коли на східному фланзі повинен бути створений потенціал, який би був чітким сигналом для стримування від агресії", - заявив глава Бюро національної безпеки Польщі.
Нагадаємо: відносини Росії і НАТО не відновлять стосунки в осяжній перспективі. Щобільше, між ними можливий військовий конфлікт, про що сказав заступник міністра закордонних справ Росії Сергій Рябков.