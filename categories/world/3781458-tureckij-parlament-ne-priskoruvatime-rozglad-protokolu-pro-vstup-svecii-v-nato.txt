У парламенті Туреччини не мають наміру прискорювати процедуру розгляду протоколу вступу Швеції в НАТО, оскільки вважають його таким самим документом, як і всі інші.

Про це повідомив голова комісії із закордонних справ Фуат Октай, повідомляє Укрінформ із посиланням на видання Dünya.
“У нас є власний порядок денний комісії у закордонних справах. Комісія у закордонних справах має власну внутрішню процедуру. Коли час і місце буде в межах її власного порядку денного, це питання буде винесено на розгляд”, - сказав він.
За його словами, протокол про членство Швеції в НАТО є таким самим документом як і всі інші, тому його розгляд здійснюватиметься згідно з порядком роботи комісії.
«Навіть коли відповідні делегації кажуть: «Але це дуже терміново», усе, що є терміновим для вас, не обов’язково має бути терміновим для нас, нашої комісії чи нашого парламенту. Так само, як усе, що є терміновим для нас, не є терміновим для вашого комісії чи парламенту, ви можете це робити відповідно до свого порядку денного”, - пояснив депутат.
Він наголосив на тому, що така позиція не містить жодних упереджень.
Як повідомляв Укрінформ, 23 жовтня президент Туреччини Реджеп Тайїп Ердоган підписав протокол про вступ Швеції до НАТО, після чого документ був переданий на розгляд Великих національних зборів (парламенту) Туреччини. Згодом його підписав спікер парламенту та передав до розгляду в комітет у закордонних справах.
Фото з сайту dunya.com