Поблизу берегів Стамбула сів на мілину танкер з 600 тоннами пального.

Про це повідомляє інформаційне агентство ІНА, передає Укрінформ.
“Через шторм у Стамбулі танкер Kadriye Ana під турецьким прапором, який стояв на якорі біля узбережжя району Зейтінбурну, віднесло приблизно на 500 метрів і він сів на мілину. 11 членів екіпажу танкера врятували”, - йдеться у повідомленні.


Танкер має вантаж 600 тонн пального, довжина судна 79 метрів, ширина 11,5 метра.
Як повідомляв Укрінформ, раніше у районі міста Хопа, що на чорноморському узбережжі Туреччини, викинуло на мілину суховантаж.
Фото з сайту balticshipping.com