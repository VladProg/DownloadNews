Одна людина загинула та двоє постраждали при загорянні порожнього резервуара від нафтопродуктів у Республіці Комі (РФ). Згодом вогонь перекинувся на сусідній резервуар, заповнений нафтою.

Про це повідомляє ТАСС, передає Укрінформ.
Резервуар, в якому сталася пожежа, знаходиться в районі селища Верхньоколвінськ (Республіка Комі). Займання сталося нібито під час проведення робіт підрядною організацією "Еколайф". За попередніми даними, загинув один і постраждали двоє співробітників компанії, повідомили у "Лукойл-Комі".
Резервуар був порожнім, проводилося його очищення, і, можливо, здетонували залишкові гази, повідомила міністр природних ресурсів та охорони навколишнього середовища регіону Катерина Киселевич.
Пізніше стало відомо, що вогонь із резервуара перекинувся на сусідній, заповнений нафтою, зазначила Киселевич.
"Ситуація ускладнилася... Перша ємність розвалилася, її гасять, другий резервуар заповнений нафтою на висоту від п'яти-семи метрів. Нафтопровід знаходиться під землею, загрози немає. Поруч резервуари, наповнені водою", — заявила вона.
Площа загоряння резервуарів з нафтою в Усинському районі Республіки Комі становить 360 кв метрів, повідомляє пресслужба Головного управління МНС РФ у регіоні.
Загалом на місці працюють понад 80 спеціалістів та 25 одиниць техніки. Також задіяно пінопідйомник.



Огонь с резервуара в Коми перекинулся на соседний, заполненный нефтью, сообщила министр природных ресурсов и охраны окружающей среды региона Екатерина Киселевич:https://t.co/JhI6x6RtdH

Видео: МЧС России pic.twitter.com/3xSWCBBrxe
— ТАСС (@tass_agency) October 29, 2023


Як повідомлялося, у російському Краснодарському краї вночі проти 29 жовтня пролунав потужний вибух. Російські загарбники заявили про атаку безпілотника в районі Афіпського нафтопереробного заводу. За даними джерел в силових структурах України, атака на нафтопереробний завод у Краснодарському краї - це спецоперація СБУ.