США конфіскували іранську нафту з танкера в рамках операції із забезпечення дотримання санкцій, у відповідь Іран захопив у Перській затоці танкер з нафтою під прапором Маршаллових островів.

Як передає Укрінформ, про це повідомляє Reuters із посиланням на власні джерела.


Зазначається, що Вашингтон більш як тиждень тому узяв під контроль нафтові вантажі на борту танкера Suez Rajan із Маршаллових островів, отримавши відповідне судове рішення. Останнє місцезнаходження судна було зафіксовано 22 квітня поблизу південної Африки.
Іранське державне телебачення своєю чергою у п'ятницю повідомило, що танкер зітнувся з іранським судном, унаслідок якого кілька його членів екіпажу були поранені, троє зникли безвісти. Упродовж восьми годин після зіткнення танкер нібито ігнорував радіопереговори.
«Перш ніж застосувати силу, ми намагалися закликати судно зупинитися, але воно не пішло назустріч», – сказав заступник командувача ВМС Ірану контрадмірал Мостафа Таджодіні.
Як раніше повідомляло агенство, США оголосили санкції проти Ірану через ядерну програму країни. Тегеран заявляє, що його ядерна програма має цивільне призначення, хоча Вашингтон підозрює, що Іран намагається створити ядерну бомбу.