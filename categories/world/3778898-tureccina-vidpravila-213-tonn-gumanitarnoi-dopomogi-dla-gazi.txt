Туреччина вже відправила для Гази 213 тонн гуманітарних вантажів та закликає до негайного встановлення гуманітарного припинення вогню.

Про це сьогодні повідомило міноборони Туреччини на щотижневому брифінгу, передає Укрінформ.
“На сьогодні в регіон 9 літаками доставлено 213 тонн продуктів харчування, ковдр і медичних матеріалів. З цієї нагоди ми наголошуємо, що конфлікти між Ізраїлем і Палестиною та атаки на мирних жителів у Газі мають бути негайно припинені, а гуманітарне припинення вогню має бути негайно оголошено”, - заявив радник із преси та зв’язків з громадськістю контр-адмірала Зекі Актюрк.
Він також наголосив на тому, що Туреччина продовжує виконувати свою роль у наданні гуманітарної допомоги та вживати необхідних ініціатив для вирішення конфлікту.
Як повідомляв Укрінформ, вчора Президент Туреччини заявив про те, що скасував раніше запланований візит в Ізраїль. Також він оголосив, що вважає ХАМАС не терористичною організацією, а “визволителями”.
Фото: Getty Images