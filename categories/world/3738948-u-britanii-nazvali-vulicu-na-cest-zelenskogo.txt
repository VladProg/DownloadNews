У місті Харлоу в Ессексі офіційно відкрили першу у Великобританії вулицю імені Президента України Володимира Зеленського.

Про це передає Укрінформ із посиланням на BBC.
П'ята авеню в Харлоу отримала альтернативну назву і стала П'ятою авеню - Зеленський авеню.
На відкритті нового дорожнього знаку були присутні представники міської влади. Також мав бути присутнім посол України у Великій Британії Вадим Пристайко.
Депутат від Харлоу Роберт Хелфон сказав, що це місто є доречним місцем для вшанування Зеленського, оскільки воно було побудовано для багатьох переміщених лондонських сімей після Другої світової війни.
“Нове місто Харлоу виникло як фенікс із попелу”, — сказав Хелфон, і додав, що коли українці переможуть Росію “є надія, є можливість, що вони матимуть гарні нові міста”.
Також зазначається, що після 24 лютого 2022 року місцеві жителі допомогли розмістити та підтримати приблизно 70 українських біженців.