Національна армія Сомалі знищила 14 бойовиків угруповання «Аш-Шабаб» у ході наступу на південному заході країни.

Про це повідомляє Xinhua, передає Укрінформ.

Як заявив командир 60-ї дивізії Національної армії Сомалі Алі Мохамед Хаббад, бойовики намагалися вночі атакувати військових у таборі, але були розбиті.

За словами Хаббада, військові також узяли в полон кількох бойовиків «Аш-Шабаб»та захопили озброєння нападників.
Як повідомлялося, у лютому в результаті удару військової авіації в Сомалі було ліквідовано 12 бойовиків угруповання «Аш-Шабаб».
Фото: svoboda.org