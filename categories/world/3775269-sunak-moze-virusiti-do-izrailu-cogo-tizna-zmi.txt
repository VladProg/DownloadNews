Прем’єр-міністр Великої Британії Ріші Сунак може відвідати Ізраїль вже у четвер.

Як передає Укрінформ, про це повідомляє Sky News.
Поїздка британського прем’єра може бути частиною більш тривалого візиту, й може включати зупинки у Йорданії та Єгипті, йдеться у матеріалі.
На Даунінг-стріт не давали публічних коментарів із приводу можливої поїздки Сунака. Водночас офіційний представник політика заявив, що плани поїздок Сунака будуть створені «у звичайному режимі».
Як повідомляв Укрінформ, у вівторок стало відомо, що президент Сполучених Штатів Джо Байден цього тижня планує відвідати Ізраїль, який зазнав нападу терористичного угруповання ХАМАС.
Держсекретар Сполучених Штатів Ентоні Блінкен вже здійснив турне країнами Близького Сходу та знову повернувся до Ізраїлю в понеділок для переговорів у зв’язку з нападом угрупування ХАМАС на цю країну.
Фото: Martyn Weahtley CCHQ / Parsons Media