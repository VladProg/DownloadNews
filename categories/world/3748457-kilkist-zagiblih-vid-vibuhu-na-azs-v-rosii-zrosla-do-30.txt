Кількість загиблих під час пожежі на АЗС в російській Махачкалі збільшилася до 30, ще 75 людей постраждали.

Про це повідомляє Інтерфакс з посиланням на пресслужбу МНС РФ, передає Укрінформ.
"У результаті проведення аварійно-рятувальних робіт знайдено тіла ще трьох загиблих. У результаті пожежі на автозаправці в Махачкалі 105 постраждалих, з них 30 загиблих", - йдеться в повідомленні.
За даними слідчого управління СК РФ по Дагестану, на перехресті вулиці Кулинська і Федерального шосе (село Новокулі, околиця Махачкали) в будівлі станції техобслуговування автомобілів у ході робіт з технічного обслуговування автомобілів сталося загоряння, після чого вибух, а потім пожежа перекинулася на сусідню АЗС.
Як повідомляв Укрінформ, за попередніми даними, унаслідок вибуху на автозаправній станції у російській Махачкалі загинули 27 людей.