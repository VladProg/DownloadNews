Данська компанія Carlsberg Group підписала угоду про продаж російського бізнесу, представленого пивоварною компанією "Балтика".

Про це повідомляє пресслужба "Балтики", передає Укрінформ.
"Після масштабного та копіткого пошуку інвестора для свого бізнесу в Росії 23 червня Carlsberg Group оголосила про завершення цього процесу та про підписання угоди з майбутнім власником активів. Далі угода підлягає схваленню регулюючими органами РФ", - йдеться у повідомленні.
У центральному офісі Carlsberg заявили, що терміни остаточного завершення угоди залишаються невизначеними.
Концерн також уточнює, що відділення російського бізнесу включало близько 150 робочих потоків за бізнес-функціями й інвестиціями в обладнання для пивоварень та ІТ-інфраструктуру на ринках за межами Росії у розмірі понад 150 млн данських крон. При цьому угода про продаж не вплине на очікувані доходи у 2023 році.
Як повідомлялося, Carlsberg Group оголосила про вихід з російського ринку наприкінці березня 2022 року, після початку Росією повномасштабної війни проти України.