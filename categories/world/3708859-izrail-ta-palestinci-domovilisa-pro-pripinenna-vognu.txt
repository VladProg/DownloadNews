Ізраїль та бойовики організації "Ісламський джихад" домовилися про взаємне припинення вогню.

Як передає Укрінформ, про це повідомляє BBC.
Відповідно до домовленості, обстріли мали припинитися ввечері у суботу.
У вівторок Ізраїль завдав авіаударів по Газі, заявивши, що вони спрямовані проти ватажків "Ісламського джихаду", які планували напади.
"Ісламський джихад" відповів ракетним обстрілом ізраїльських міст.
За даними палестинського міністерства охорони здоров'я, з вівторка в Секторі Гази було вбито щонайменше 33 особи, близько половини з них цивільні. Ще 147 людей зазнали поранень.
Як зазначається, загинули шість високопоставлених керівників угруповання бойовиків.
Один ізраїльський цивільний був убитий, ще п'ятеро поранені внаслідок палестинських ракетних обстрілів за той самий період.
Фото: АА