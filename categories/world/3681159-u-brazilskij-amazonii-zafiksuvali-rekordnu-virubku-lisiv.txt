Знищення лісів у тропічній Амазонії в Бразилії зросло в лютому до найвищого рівня для цього місяця з початку ведення статистики.

Як передає Укрінформ, про це повідомляє The Guardian.
Дані урядових супутників показують, що в лютому було вирубано рекордні 322 квадратні метри лісу, що на 62% більше, ніж торік.
Окрім того, ці дані є найвищим показником для лютого з початку ведення обліку.
Зазначається, що показники вирубування лісів зазвичай нижчі на початку року, оскільки сезон дощів у Амазонії перешкоджає цьому, а наявність хмар не дозволяє супутникам робити деталізовані світлини місцевості в Амазонії.
З цієї причини аналітики застерігали від святкування скорочення вирубування лісів, яке спостерігалося у січні.
Президент Бразилії Лула да Сілва, який вступив на посаду 1 січня цього року, пообіцяв припинити незаконне вирубування лісу після того, як воно зросло до 15-річного максимуму в роки правління його попередника Жаїра Болсонару.
Як повідомляв Укрінформ, згідно зі звітом бразильського Агентства космічних досліджень (Inpe), вирубування лісів збільшилося на 22% за 2021 рік, досягши найвищого рівня за останні 15 років.
Фото: AA