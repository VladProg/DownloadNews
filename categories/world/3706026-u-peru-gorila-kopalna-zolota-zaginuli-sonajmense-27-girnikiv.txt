Щонайменше 27 людей загинули під час пожежі на шахті з видобутку золота в Перу, яка стала найбільшою аварією на шахті в країні за останні десятиліття.

Як передає Укрінформ, про це повідомляє BBC.
Місцеві чиновники заявили, що двох людей вдалося врятувати від полум'я.
Вважається, що пожежу в шахті La Esperanza в регіоні Арекіпащо викликало коротке замикання електричної мережі.
Шахтарі працювали на глибині від 80 до 100 метрів під поверхнею землі, коли спалахнула пожежа.
Перу є одним із найбільших у світі виробників золота, видобуваючи понад 100 тонн золота на рік, або близько 4% усього світового річного запасу.
Незважаючи на те, що суботня пожежа вважається найстрашнішою катастрофою за останні роки в Перу, десятки смертей на рік не є рідкістю в гірничодобувній промисловості країни.
Як повідомляв Укрінформ, унаслідок аварії на копальні золота у Камбоджі загинуло четверо гірників.
Фото ілюстративне: АА