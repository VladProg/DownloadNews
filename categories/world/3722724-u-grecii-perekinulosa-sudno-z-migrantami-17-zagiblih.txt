Біля південного узбережжя Греції перекинулося і затонуло рибальське судно з мігрантами, щонайменше 17 людей загинули.

Про це повідомляє Ekathimerini, передає Укрінформ.
Інцидент стався вранці в середу приблизно за 75 кілометрів на південний захід від грецького регіону Пелопоннес. Ймовірно, судно прямувало з Лівії до Італії.
Загалом на борту судна перебувало понад 400 пасажирів. За наявною інформацією, на цей час урятовано 104 людини. Четверо з них госпіталізовані із переохолодженням. Врятованих мігрантів відправили до грецького міста Каламанта.
На пошуки зниклих безвісти відправили шість кораблів берегової охорони, військовий фрегат і гелікоптер ВПС Греції, а також кілька приватних суден.
Як повідомляв Укрінформ, влада Греції врятувала 91 мігранта з річкового острова Еврос.