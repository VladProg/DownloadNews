Група рятувальників ДСНС, яка працює в зоні землетрусу в провінції Хатай, витягла з-під завалів 30-річну жінку.

Про це Укрінформу повідомили в Посольстві України в Туреччині.
«Українські рятувальники, які працювали в зоні землетрусу в Туреччині, щойно врятували з-під завалів 30-річну жінку», - повідомило відомство.
На фото та відео з місця події видно, що жінку на ношах доправили до картки швидкої.



Жінку дістали о 16:40 за місцевим часом (15:40 за київським - ред.). Після першого землетрусу минуло 8 днів та більше 12 годин.

Як повідомляв Укрінформ, Міністерство закордонних справ України поінформувало про загибель п’ятьох українців, зокрема родини із Запоріжжя, внаслідок землетрусу в Туреччині.
Кількість загиблих у Туреччині та Сирії внаслідок землетрусів, що сталися 6 лютого, перевищила 37,7 тисячі.