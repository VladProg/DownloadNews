Поліція зупинила трактори, на яких фермери прямували до Гааги на акцію протесту.

Про це повідомляє Укрінформ з посиланням на NOS.


Dit wordt groots vandaag! Hier de trekkers op doortocht via Rotterdam naar Den Haag, Laan op Zuid #boerenprotest #NederlandInNood pic.twitter.com/xEO3Lf4SLd
— Sjeronnu (@ademinademZzuid) March 11, 2023

“Десятки тракторів прямують до Гааги, але їх зупиняє поліція. Сьогодні вранці муніципалітет міста видав надзвичайний наказ”, - йдеться у повідомленні.


Terwijl de zon opkwam, waren deze boeren vanuit Rotterdam al met hun trekkers onderweg naar het #boerenprotest in Den Haag.#open010 #rotterdam #denhaag #boeren #euromast #trekkers #stikstof #zonsopgang pic.twitter.com/2rxidgdqFv
— OPEN Rotterdam (@openrotterdam) March 11, 2023

Зазначається, що для запобігання порушенню громадського порядку муніципалітет Гааги вирішив не пускати у місто фермерів на тракторах, які виступають проти планів уряду щодо скорочення викидів азоту. Зокрема, було встановлено дорожні бар'єри та блокпости, щоб не допустити демонстрантів до центру Гааги.
Однак, незважаючи на це, трактори намагаються прорватися до центру Гааги.
При цьому мітингувати сьогодні в Гаазі планують, крім фермерів, і екоактивісти. Зокрема, кліматичні активісти Extinction Rebellion хочуть перекрити автомагістраль A12, яка поєднує Гаагу з іншими містами. У муніципалітеті Гааги вказують, що акція не була анонсована заздалегідь.
Як повідомлялося, уряд у Нідерландах раніше розробив план, згідно з яким для захисту природних заповідників у регіонах необхідно скоротити викиди на 70-95%. Фермерам планують виплатити компенсацію, щоб вони зменшили посівні площі та поголів’я худоби.
Фото: © Rijnmond