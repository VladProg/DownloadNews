Польща направляє на кордон з Білоруссю додатковий військовий контингент чисельністю понад тисячу військовослужбовців і майже 200 одиниць техніки.

Про це повідомив у Твіттері міністр національної оборони РП Маріуш Блащак, передає Укрінформ.
“Понад 1 тис. військових і майже 200 одиниць техніки з 12-ї та 17-ї механізованих бригад вирушають на схід країни в межах операції “Безпечне Підляшшя”. Це демонстрація нашої готовності реагувати на спроби дестабілізації біля кордону нашої країни”, - написав Блащак.


Ponad 1000 żołnierzy i niemal 200 jednostek sprzętu z 12. i 17. Brygady Zmechanizowanej rozpoczyna przemieszczenie na wschód kraju w ramach operacji "Bezpieczne Podlasie". To demonstracja naszej gotowości do reagowania na próby destabilizacji w pobliżu granicy naszego państwa. pic.twitter.com/VEDKUrroLK
— Mariusz Błaszczak (@mblaszczak) July 8, 2023

Як повідомлялося, нещодавно міністр внутрішніх справ і адміністрації РП Маріуш Камінський повідомив, що Польща відправить на кордон з Білоруссю групу з 500 службовців поліції з превентивних підрозділів та відділів протидії тероризму.
Це відповідь Варшави на збільшення активності й агресивності груп нелегальних мігрантів, які намагаються перетнути кордон з боку Білорусі, а також інформацію про перекидання до Білорусі ПВК “Вагнер”.
Раніше президент Польщі Анджей Дуда заявив, що перекидання до Білорусі ПВК “Вагнер”, а також розміщення в цій країні російської тактичної ядерної зброї змінює архітектуру безпеки в регіоні.