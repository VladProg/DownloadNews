У Москві мировий суддя присудив штраф у розмірі 3 млн рублів організації Wikimedia Foundation, Inc, яка є власницею Вікіпедії, за невидалення статті з інформацією про війну Росії проти України.

Про це повідомляє телеканал «Настоящее время» з посиланням на пресслужбу суду, передає Укрінформ.
«Wikimedia Foundation, Inc визнано винною у скоєнні адміністративного правопорушення, передбаченого ч.2 ст.13.41 Кодексу РФ про адміністративні правопорушення, та їй призначено покарання у вигляді адміністративного штрафу у розмірі 3 000 000 рублів», - йдеться у повідомленні пресслужби суду.
Штраф накладено за відмову видалити з Вікіпедії статтю «Російська окупація Харківської області».
Як повідомлялося, раніше Wikimedia Foundation штрафували за аналогічними статтями 11 разів. Востаннє – на півтора мільйона рублів за відмова видалити інформацію про бої за Охтирку на Сумщині.