Потужний землетрус магнітудою 6,2 сколихнув Токіо та прилеглі райони східної Японії в п’ятницю.

Про це повідомляє Kyodo, передає Укрінформ.
Повідомлялося про сильні поштовхи в префектурах Ібаракі та Тіба.
Осередок землетрусу знаходився на глибині приблизно 50 кілометрів від східного узбережжя Тіби.
На атомній електростанції Tokai No. 2, розташованій в Ібаракі, на північний схід від Токіо, не повідомлялося щодо жодних аномалій, пише агентство.
Водночас зазначається, що попередження про цунамі офіційно не оголошувалося. Інформації про постраждалих або серйозні руйнування немає.
Компанія East Japan Railway Co. (JR East) заявила, що призупиняє рух деяких поїздів у префектурі Тіба.
Як повідомляв Укрінформ, 22 травня поблизу східного узбережжя Японії стався потужний землетрус із магнітудою 5,3 за шкалою Ріхтера.
Фото: pixabay.com