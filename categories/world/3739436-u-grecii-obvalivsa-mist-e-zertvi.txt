У Греції в неділю обвалився міст на в’їзді до міста Патри, внаслідок чого щонайменше дві людини загинули.

Про це повідомляє Metro, передає Укрінформ.
За інформацією грецьких ЗМІ, у цей час під мостом перебувала група ромів, рятуючись від спеки.

Є побоювання, що під бетонними плитами, які обвалились, може бути багато людей.
«Ми можемо підтвердити, що міст обвалився. Ми працюємо на місці події. Люди опинились у пастці, але ми не знаємо їх точної кількості», - заявили у пожежній службі.

Рятувальні роботи тривають, десятки рятувальників розбирають завали.

З Афін на допомогу направлено пожежників та поліцейських.
Міст, що розташований на в'їзді до Окружної дороги, будували протягом двох років.
Причини обвалення споруди наразі не встановлено.
Фото: ΙΝΤΙΜΕ