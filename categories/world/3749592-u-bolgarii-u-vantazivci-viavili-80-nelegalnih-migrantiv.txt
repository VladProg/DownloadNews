На Тракійській трасі у вантажівці з турецькою реєстрацією поліцейські виявили 80 нелегальних мігрантів.

Як передає Укрінформ, про це повідомляє novinite.com.
Машина була зупинена вранці четверга близько 5 ранку патрулем управління жандармерії міста Пловдив.
За кермом вантажівки Renault перебував 34-річний громадянин Сербії. Під час перевірки вантажного відсіку правоохоронці виявили 80 іноземців. Згідно із попередніми даними, за національністю вони афганці.
Водія вантажівки взяли під варту, тоді як з іноземними громадянами працюють команди групи «Міграція» управління поліції болгарського міста Пазарджик та місцевого відділення поліції. Було розпочато досудове провадження щодо інциденту.
Як повідомляв Укрінформ, у вантажівці, яку чеські поліцейські зупинили на автотрасі для перевірки, виявили 62 нелегальних мігрантів.
Водій транспортного засобу втік з місця затримання, після чого його було оголошено в розшук.
Фото: novinite.com