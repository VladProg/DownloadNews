У центрі Ростова-на-Дону стався вибух і спалахнула пожежа.

Про це пишуть місцеві Телеграм-канали, передає Укрінформ.

"У центрі Ростова-на-Дону стався вибух", - пише один із ТГ-каналів.
Пізніше той самий Телеграм-канал повідомив, що вибух стався біля штабу Південного військового округу РФ.

Пізніше губернатор Ростовської області Василь Голубєв повідомив, що у Ростові спрацювала ППО і були збиті два безпілотники.
"За уточненою інформацією, засобами ППО було збито 2 БПЛА, один упав за містом у західній частині Ростова, другий – у центрі, в районі вул.Пушкінська, 42. У результаті пошкоджені кілька легкових автомобілів. Постраждала одна людина, від госпіталізації відмовилася. Проводяться слідчі дії", - написав Голубєв.
Як повідомляв Укрінформ, Росія визнала, що український безпілотник пошкодив три Ту-22М3 на аеродромі «Дягилево»