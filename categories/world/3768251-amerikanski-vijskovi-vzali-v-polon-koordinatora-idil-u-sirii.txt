У результаті вертолітного рейду на півночі Сирії американські військові захопили координатора терористичного угруповання «Ісламська держава»

Таку інформацію поширило Центральне командування США, передає Укрінформ.

«Сили Центрального командування США здійснили успішний вертолітний рейд на півночі Сирії», - йдеться в повідомленні.
У результаті рейду американські військові захопили в полон координатора ІДІЛ Мамдуха Ібрагіма аль-Хаджі Шейха.
Наголошується, що під час операції, проведеної 28 вересня, ніхто з мирних жителів не загинув і не постраждав.

Як повідомлялося, у серпні бойовики терористичного угруповання ІДІЛ влаштували засідку на автобус із військовими на сході Сирії, внаслідок чого загинули щонайменше 20 людей.