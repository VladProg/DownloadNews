Північна Корея у середу, 13 вересня, запустила дві балістичні ракети малої дальності в бік Японського моря.

Про це повідомляє Yonhap, передає Укрінформ.
Об'єднаний комітет начальників штабів Південної Кореї зафіксував пуски балістичних ракет малої дальності з району Сунана або поблизу нього між 11:43 та 11:53 за місцевим часом.
Аналітики зазначають, що вперше КНДР провела запуск ракети у той час, коли її лідер перебуває за межами країни.
Як повідомлялося, лідер Північної Кореї Кім Чен Ин прибув до Росії для можливих переговорів про поставку зброї РФ.