Син президента США Гантер Байден не визнав себе винним у двох податкових злочинах після того, як угоду про визнання провини було розірвано.

Як передає Укрінформ, про це повідомляє Associated Press.
У червні син Джо Байдена був звинувачений у двох кримінальних справах про несплату податків на понад 100 тисяч доларів, а також у зберіганні вогнепальної зброї.
26 липня, у середу, Гантер Байден мав визнати себе винним, оскільки він уклав угоду із прокуратурою, яка планувала призначити йому два роки умовного терміну. Водночас у прокуратурі заявили, що син американського президента знаходиться «під активним слідством», але не зазначили деталей.
Суддя окружного суду США Меріеллен Норейка висловила побоювання щодо впливу укладеної угоди між Байденом молодшим і прокуратурою. Під час судового засідання вона попросила адвокатів та прокурорів пояснити, чому вона має взяти до уваги укладену угоду.
Тим часом Гантер Байден не визнав себе винним в обвинуваченнях про несплату податків, що допомогло б йому уникнути переслідувань щодо справи про зброю.
Як повідомлялося, Гантера Байдена звинувачують у несплаті федерального податку на прибуток у встановлений термін у 2017 і 2018 роках. Розмір податку становив $1,2 мільйона, який він пізніше виплатив. Ще одне звинувачення пов’язане з тим, Гантер у 2018 році зберігав пістолет, коли вживав наркотики. Це заборонено законодавством США.
Фото: WireImage