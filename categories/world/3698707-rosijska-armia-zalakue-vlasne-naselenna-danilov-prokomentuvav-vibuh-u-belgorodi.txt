Секретар Ради національної безпеки і оборони України Олексій Данілов відреагував на події в Бєлгороді, зазначивши, що російська армія продовжує провокаційні обстріли власних міст з метою залякування цивільного населення і нагнітання ескалації.

Про це йдеться в його дописі у Твіттері, передає Укрінформ.
“Бєлгород. російська окупаційна армія продовжує провокаційні обстріли власних міст з метою залякування цивільного населення і нагнітання ескалації”, - зазначив Данілов.
Він наголосив, що “лише надання Україні далекобійної зброї дасть можливість локалізувати джерело московітських провокацій на етапі планування та підготовки до пуску”.
Як повідомлялося, увечері 20 квітня у росії бойовий літак Су-34 скинув боєприпас на місто Бєлгород.