Через погані погодні умови літак президента Польщі Анджея Дуди не зміг із кількох спроб приземлитися у летовищі на півночі країни й був змушений повернутися до Варшави.

Як повідомляє Укрінформ, про це пише RMF24 із посиланням на слова глави Національного бюро безпеки Польщі Яцека Сієвієра.

Зазначається, що в четвер Дуда мав здійснити візит до військово-морської бази у Гдині на півночі Польщі.
“На жаль, погодні умови погіршали. Делегація президента перебувала у дорозі до об’єкта. Над аеропортом Косаково у Гдині літак зробив чотири спроби зайти на посадку. Рішенням пілота літак повернувся до Варшави через погодні умови”, - сказав Сієвієра.

RMF24 додає, що через складні погодні умови кілька цивільних літаків не змогли приземлитися й в аеропорту сусіднього Гданська.
“Запланований на четвер візит Анджея Дуди до військової бази у Гдині був скасований. Його перенесли на п’ятницю”, - зауважується у матеріалі.
Як раніше повідомляло агентство, через негоду були без світла 32 населених пункти у п'яти областях.
Фото: РАР