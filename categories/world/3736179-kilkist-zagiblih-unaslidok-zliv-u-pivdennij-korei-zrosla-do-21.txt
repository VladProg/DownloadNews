У Південній Кореї потужні зливи, що спричинили масові зсуви, спричинилися до загибелі щонайменше 21 особи, понад 10 людей вважаються зниклими безвісти.

Про це повідомляє Yonhap, передає Укрінформ.
"Сильні зливи забрали життя близько 20 людей і змусили тисячі людей по всій країні покинути свої домівки", - йдеться у повідомленні.
Найбільше загиблих зафіксовано в південно-східній провінції Північна Кьонсан, де 16 людей загинули переважно внаслідок зсувів та обвалення будинків.


За даними влади, дев'ятеро людей постраждали, 10 осіб вважаються зниклими безвісти.
Раніше стало відомо про щонайменше сімох загиблих у Південній Кореї внаслідок сильних злив, тисячі жителів були евакуйовані.
Фото: Yonhap