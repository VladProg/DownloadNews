Кількість загиблих унаслідок наймасштабнішої залізничної аварії у Греції, яка сталася напередодні, зросла до 57 людей.

Як передає Укрінформ, про це повідомляє BBC.
Елені Заггеліду, одна з десяти коронерів, які працюють над розслідуванням аварії, заявила, що ДНК було взято з 57 неушкоджених тіл.
За даними місцевих ЗМІ, ще 10 людей розшукують.
Тим часом грецький уряд пообіцяв провести незалежне розслідування аварії.
Речник уряду Джанніс Ойкономус заявив, що влада розділяє горе людей, і пообіцяв, що влада відновить застарілу залізничну мережу країни.
Як повідомлялося, у ніч на середу, 1 березня, у Греції сталося зіткнення пасажирського та вантажного потягів. Пасажирський потяг перевозив сотні людей, у тому числі багато студентів університету, які поверталися додому з канікул.
У столиці Греції Афінах через аварію потягів біля будівлі грецької залізничної компанії Hellenic Train спалахнули протести.
Також протести пройшли в Салоніках і місті Ларисса, неподалік якого сталася залізнична катастрофа.
Фото: EPA