Сполучені Штати не бачать жодних ознак переміщення ядерної зброї з російської федерації до білорусі.

Про це заявив речник Ради національної безпеки США Джон Кірбі, передає Укрінформ із посиланням на CNN.
«Ми не бачили жодних ознак того, що путін виконав свою обіцянку чи перемістив будь-яку ядерну зброю», - сказав він в інтерв’ю CBS.
У зв’язку з цим представник Білого дому додав: «Ми просто будемо спостерігати й побачимо, до чого це призведе».
Як повідомляв Укрінформ, путін заявив, що росія має намір розмістити на території білорусі тактичну ядерну зброю.
У Білому домі заявили, що такі заяви не вплинуть на стратегічну ядерну позицію Сполучених Штатів.