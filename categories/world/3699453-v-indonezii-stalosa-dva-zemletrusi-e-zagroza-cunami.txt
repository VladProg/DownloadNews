На архіпелазі Бату, що в Індонезії, зафіксовано землетруси магнітудою 6,2 та 5,9, є загроза цунамі.

Про це повідомляє Укрінформ із посиланням на Європейський середземноморський сейсмологічний центр (EMSC).
За даними EMSC, осередок землетрусу залягав на глибині 43 км. Раніше EMSC зафіксував землетрус магнітудою 5,8 на глибині 42 км. В архіпелаг Бату, що знаходиться в Індійському океані, входить 48 островів. Найбільший із них — Танахбала.
Епіцентр землетрусу знаходився за 202 кілометри на захід від Падангу (населення 840 тисяч осіб) та 177 кілометрів на захід від Паріамана (92 тисячі осіб).
Як раніше повідомляло агентство, у районі землетрусу в Туреччині пронісся ураган, який спричинив жертви.