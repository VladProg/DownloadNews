Міжнародна організація цивільної авіації (ІКАО) розгляне подання Нідерландів та Австралії проти росії через збиття малайзійського літака рейсу MH17.

Про це міністр закордонних справ Нідерландів Вопке Гукстра написав у своєму твіттері, повідомляє Укрінформ.
“Сьогодні Міжнародна організація цивільної авіації ухвалила рішення розглянути справу Нідерландів і Австралії проти росії щодо збиття рейсу MH17. Відхилення заперечень росії IКАО обнадійливі новини для близьких жертв”, - написав він.
Він також зазначив, що це важливий крок до встановлення правди, справедливості та відповідальності.
“Разом з Австралією ми продовжуватимемо робити все від нас залежне, щоб допомогти близьких 298 жертв рейсу МН17”, - напсиав він.

Today, the International Civil Aviation Organization has decided to hear the case of the Netherlands and Australia against Russia for the downing of flight #MH17. The rejection of the Russian objections by @ICAO is encouraging news for the loved ones of the victims. 1/2
— Wopke Hoekstra (@WBHoekstra) March 17, 2023

Як повідомляв Укрінформ, Нідерланди та Австралія оголосили в березні минулого року, що ініціювали новий процес проти рф у Міжнародній організації цивільної авіації (IКАО) через збиття літака рейсу МН17.
ІКАО просять встановити роль росії у трагедії МН17. Підтвердження факту відповідальності відкриє шлях для вимог компенсацій від росії.
Пасажирський Boeing-777 "Малайзійських авіаліній", що виконував рейс MH17 з Амстердама в Куала-Лумпур, зазнав катастрофи на тимчасово окупованій частині Донецької області 17 липня 2014 року. На борту лайнера перебували 283 пасажири та 15 членів екіпажу, всі вони загинули.