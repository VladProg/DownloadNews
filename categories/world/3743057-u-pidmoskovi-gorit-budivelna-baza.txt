Масштабна пожежа спалахнула у підмосковних Люберцях - там горить будівельна база.

Про це повідомляє Інтерфакс, передає Укрінформ.
За даними МНС РФ, зайнялися три ангари на території будівельної бази.
У пресслужбі підмосковного управління МНС уточнили, що, за попередніми даними, площа пожежі становить 1,2 тисячі м². До гасіння вогню залучені близько 70 пожежників та 21 одиниця техніки.
За інформацією обласної прокуратури, займання, ймовірно, сталося в ангарі підприємства з виробництва гумових шин під час зварювальних робіт.
На Телеграм-каналі SHOT зазначається, що клуби диму видно за кілька кілометрів від місця займання.

Як повідомлялося, у Москві 4 травня спалахнула сильна пожежа. Горіла адміністративна будівля, магазин та автосервіс.