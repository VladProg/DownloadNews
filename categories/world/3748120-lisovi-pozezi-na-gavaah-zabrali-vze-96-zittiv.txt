Кількість загиблих під час лісових пожежа на гавайському острові Мауї зросла до 96.

Як передає Укрінформ, про це повідомляє Reuters.
Сотні людей залишаються зниклими безвісти, однак точна їх кількість наразі невідома, йдеться у повідомленні.
Ті, кому пощастило вижити, відвідали недільну церковну службу, шукаючи розради.
Скотт Лендіс, пастор церкви Keawal`і, сказав, що на службу прийшло 100 осіб, що удвічі більше, ніж зазвичай буває під час недільної служби.
Губернатор Гаваїв Джош Грін наголосив на пресконференції, що кількість загиблих продовжить зростати, оскільки буде виявлено більше жертв.
За даними Федерального агентства з надзвичайних ситуацій (FEMA), вартість відновлення історичного міста-курорту на острої Мауї – Лахайни – оцінюється в $5,5 млрд. Полум'я пошкодило або зруйнувало понад 2200 будівель і спалило понад 850 гектарів землі.
Як повідомлялося, небезпечні лісові пожежі швидко охопили острів Мауї через спекотні умови, спричинені посухою в поєднанні з потужними вітрами. На всій території острова оголошено надзвичайний стан. Раніше повідомлялося про 93 жертви внаслідок вируючої стихії.
Фото: Pexels