Кількість загиблих у зоні стихійного лиха в грузинському курортному селищі Шові зросла до 22.

Про це журналістам повідомив голова Служби управління надзвичайними ситуаціями Темур Мгебришвілі, передає Укрінформ із посиланням на Перший канал Грузії.
Як зазначив Мгебришвілі, тіло було виявлено у руслі річки Ріоні.
«На цей час статистика змінилася, у руслі Ріоні знайдено тіло. Крім того, виявлено нижню кінцівку людського тіла, пошукові роботи тривають», — зазначив Мгебришвілі.
За даними на цей момент, у зоні стихійного лиха розшукують 11 людей.
Як повідомлялося, у грузинському курортному селищі Шові 3 серпня стався зсув ґрунту.
Раніше повідомлялося про 21 загиблого і 12 зниклих безвісти.
7 серпня було оголошено День жалоби в пам’ять про загиблих унаслідок трагічного інциденту.