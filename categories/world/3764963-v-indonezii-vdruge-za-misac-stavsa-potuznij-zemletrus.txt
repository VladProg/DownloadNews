У провінції Малуку на сході Індонезії стався землетрус магнітудою 6,3. При цьому попередження про цунамі не оголошувалося.

Як передає Укрінформ, про це повідомляє Сіньхуа.
Землетрус стався приблизно о 22:00 за місцевим часом (18:00 за київським), його епіцентр знаходився на глибині 177 кілометрів під морським дном, повідомили в Агентстві метеорології, кліматології та геофізики Індонезії.
У відомстві додали, що поштовхи від землетрусу потенційно не могли спричинити цунамі.
Як повідомляв Укрінформ, останній потужний землетрус був зафіксований в Індонезії 9 вересня. Тоді він стався на півострові Мінахасса на глибині 10 кілометрів під землею і мав потужність 5,9 бала.