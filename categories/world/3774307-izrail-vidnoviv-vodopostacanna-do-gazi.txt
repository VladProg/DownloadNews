Ізраїль відновив водопостачання в сектор Гази, яке було припинене після терористичної атаки ХАМАС минулої суботи.

Це виданню The Times of Israel, підтвердив високопоставлений ізраїльський чиновник, передає Укрінформ.
Про відновлення водопостачання до сектора Гази спочатку повідомив радник з національної безпеки США Джейк Салліван, який заявив американським ЗМІ, що його ізраїльські колеги повідомили про це протягом останньої години.
Як зазначається, Ізраїль не взяв на себе зобов'язання дозволити постачання електроенергії і палива в Газу, на які не поширюються ті ж правила, що і на закони збройного конфлікту.
Як повідомляв Укрінформ, міністр оборони Ізраїлю Йоав Галант віддав наказ про тотальну блокаду сектору Гази, щоб залишити його без електрики, продуктів та палива.
Пізніше верховний комісар ООН з прав людини Фолкер Тюрк засудив рішення Ізраїлю здійснити «повну блокаду» Гази, включаючи заборону продуктів та води, й підкреслив, що міжнародне гуманітарне право має бути дотримано.
Підконтрольне ХАМАС міністерство охорони здоров'я заявило, що від минулої суботи у секторі Гази загинуло щонайменше 2 329 осіб.