Нічне затишшя боїв у Судані в рамках 72-годинного перемир'я дозволило евакуюватись більшій кількості людей.

Як передає Укрінформ, про це повідомляє Reuters.
Бої у Судані вщухли за одну ніч після того, як армія і конкуруючі воєнізовані сили домовилися про 72-годинне перемир'я.
Однак у вівторок було чутно постріли, в той час як арабські, азійські та західні держави намагалися вивезти своїх громадян з країни, повідомив свідок виданню.
Збройні сили Судану заявили, що США і Саудівська Аравія виступили посередниками в укладенні перемир'я. Державний секретар США Ентоні Блінкен оголосив про угоду першим і сказав, що вона була досягнута після двох днів інтенсивних переговорів.
Обидві сторони не дотримувалися кількох попередніх угод про тимчасове перемир'я.
Як повідомляв Укрінформ, розвідники разом із дипломатами організували евакуацію із охопленого боями Хартума - столиці Судану - 138 громадян України, Грузії і Перу.