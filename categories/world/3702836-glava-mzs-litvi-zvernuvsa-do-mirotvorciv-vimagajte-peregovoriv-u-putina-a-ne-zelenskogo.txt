Міністр закордонних справ Литви Габріелюс Ландсбергіс порадив людям, які закликають до мирних переговорів, вимагати їх у президента рф володимира путіна, а не Президента України Володимира Зеленського.

Як передає Укрінформ, про це він повідомив у Твіттері.
«Ви не просите «обидві сторони» «обговорити мир» після вторгнення. Ви кажете загарбнику піти геть. Ті, хто хочуть миру, мають адресувати свої вимоги путіну, а не Зеленському», - написав Ландсбергіс.
Як повідомляв Укрінформ, Президент Володимир Зеленський вважає, що початок дипломатичного формату і фіксація закінчення розв’язаної росією війни проти України за великим столом у присутності «порядних» держав може бути лише в тому разі, якщо росія без бою виведе свої війська з України.