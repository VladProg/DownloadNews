Ватикан визнав, що особи, які зазнали зміни статі, можуть хреститися в католицькій церкві, а також бути хрещеними батьками.

Про це повідомляє NBC News, передає Укрінформ.
"Трансгендерна особа, навіть якщо вона пройшла гормональну терапію і операцію зі зміни статі, може прийняти хрещення на тих самих умовах, що й інші віряни, якщо немає ситуацій, у яких існує ризик виникнення публічного скандалу серед вірян", - зазначається на сайті Ватикану.
Відповідний документ, затверджений Папою Франциском 31 жовтня, став відповіддю на шість запитань, які єпископ із Бразилії Жозе Негрі надіслав до Ватикану стосовно участі ЛГБТК-осіб у католицьких практиках.
У Ватикані також вважають, що трансгендери можуть бути хрещеними батьками і свідками на церковних весіллях та вінчаннях.
Водночас указується, що діти, усиновлені одностатевими парами або зачаті за допомогою сурогатного материнства, не можуть бути охрещені, а люди в одностатевих стосунках не можуть бути хрещеними батьками.
Як повідомляв Укрінформ, минулого місяця Папа Франциск сказав, що не заперечує, аби католицька церква благословляла одностатеві пари. Однак додав, що таке благословення не слід розглядати як синонім гетеросексуальних весіль.