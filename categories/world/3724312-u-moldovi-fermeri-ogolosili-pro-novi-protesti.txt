З 19 червня у Молдові місцеві фермери анонсували проведення масових акцій протесту.

Як передає Укрінформ, про це повідомляє NewsMaker.
З 19 червня фермери розпочнуть масові протести у Молдові. Частина фермерів на сільгосптехніці приїде до Кишинева - страйкувати біля будівель уряду, парламенту та міністерства сільського господарства. Решта протестуватимуть на національних трасах, повідомила Асоціація "Сила фермерів".
«Переговори про спосіб та розмір компенсації, обіцяної урядом, не відбулися, попри те, що наша організація була готова до дискусій та опублікувала суму збитків фермерів щодо посівів першої групи. У зв'язку з цим Асоціація одноголосно ухвалила рішення відновити масові акції протесту», — йдеться у заяві асоціації.
Таким чином, частина фермерів вирушить до столиці на своїх тракторах. Вони протестуватимуть біля будівель уряду, парламенту та Міністерства сільського господарства. Селяни з інших районів вийдуть цього дня на національні автошляхи.
«Ми просимо вибачення перед громадянами за можливі незручності в русі, але фермери, яких влада кинула та обманювала протягом року, вкрай обурені та твердо відстоюють своє право на економічне виживання», — йдеться у заяві асоціації.
Варто зазначити, що у документі про проведення акції протесту асоціація фермерів заявила, що 20 червня до 150 тракторів проїдуться маршрутом від центральної площі вулицями Бенулеску-Бодоні, Букурешть та іншими й повернуться на площу до будівлі уряду.