Японія не має планів щодо членства в НАТО, однак відкриття офісу Альянсу в країні обговорюється.

Про це заявив прем'єр-міністр Японії Фуміо Кішіда на засіданні уряду, передає Укрінформ із посиланням на Reuters.
«Мені не відомо про якесь ухвалене рішення (НАТО щодо створення офісу Альянсу в Японії – ред.)», - сказав Кішіда на засіданні парламенту в середу, додавши, що його країна не планує приєднуватися до НАТО як постійний або асоційований член.
За даними джерел в уряді Японії, Кішіда планує відвідати саміт НАТО в липні. Захід пройде у Вільнюсі 11-12 липня.
Як повідомляв Укрінформ, японський міністр закордонних справ Кошмана Хаяші раніше заявляв, що уряд Японії веде переговори з НАТО про відкриття офісу зв'язку Альянсу, оскільки через агресію росії проти України світ став більш нестабільним.
Також про переговори щодо відкриття офісу НАТО в Японії заявляв і генсек Альянсу Єнс Столтенберг.
Фото: Kyodo