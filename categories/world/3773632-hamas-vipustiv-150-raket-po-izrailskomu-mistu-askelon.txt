Терористичне угруповання ХАМАС заявило, що обстріляло 150 ракетами ізраїльське місто Ашкелон.

Про це повідомляє Times of Israel, передає Укрінформ.
Ізраїльські рятувальники згодом заявили про влучення ракет у будинок в Ашкелоні. Крім того, у житловому районі міста внаслідок обстрілу серйозно пошкоджені кілька автомобілів, у будівлю влучила шрапнель. Інформації щодо потерпілих немає.
Упродовж 45 хвилин Ашкелон тричі був обстріляний бойовиками ХАМАСу.
Водночас у Регіональній раді Хоф-Ашкелона розповіли, що в районі промислової зони та неподалік від кордону із сектором Гази було чути стрілянину. На місце можливого місця проникнення терористів ХАМАС відправили загін спецпризначення.
Як повідомлялося, вранці 7 жовтня палестинське ісламістське угруповання ХАМАС здійснило масовану атаку на Ізраїль із сектору Гази.
Ізраїль офіційно оголосив стан війни та мобілізував 300 тис. резервістів для відповіді на терористичну атаку.
Фото: АА