Унаслідок раптових паводків та сильних вітрів, в п’яти провінціях Ірану протягом останніх двох днів загинуло щонайменше семеро людей, ще 59 отримали травми.

Як повідомляє Укрінформ, про це із посиланням на місцеві ЗМІ пише Сіньхуа.



Зазначається, що троє загиблих втонули під час паводка у Ісфахані, одну людину разом із машиною, в якій вона перебувала, змило з дороги, а п’ятого загиблого накрило зсувом ґрунту.
“Під час паводка також загинула дитина у провінції Східний Азербайджан”, - йдеться у матеріалі.

Водночас через сильні вітри постраждали 27 жителів Тегерану й 32 мешканці інших регіонів країни.
Як раніше повідомляло агентство, паводок у Конго забрав щонайменше 176 життів.