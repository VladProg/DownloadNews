Прем'єр-міністр Нідерландів Марк Рютте і президент Палестини Махмуд Аббас обговорили шляхи деескалації конфлікту на Близькому Сході та гуманітарну ситуацію в секторі Гази.

Про це повідомляє Укрінформ з посиланням на NOS.
“Безпека людей у секторі Гази та деескалація близькосхідного конфлікту стали головними темами зустрічі”,- йдеться у повідомленні.
Зазначається, що також порушувалася тема перспективи створення незалежної Палестинської держави.
“З президентом Аббасом я обговорив невинні жертви циклу насильства, який розв’язала терористична організація ХАМАС. Нідерланди продовжуватимуть закликати до гуманітарних пауз і створення гуманітарних коридорів, щоб забезпечити можливість доставки товарів першої потреби - їжі, води та палива, аби цивільні мали доступ до допомоги, якої вони так відчайдушно потребують”, - написав Рютте у соцмережі Х.
Прем’єр Нідерландів також зазначив, що обговорив ситуацію із заручниками.
Як повідомляв Укрінформ, Марк Рютте зустрівся у Єрусалимі з прем'єр-міністром Ізраїлю Беньяміном Нетаньягу, говорили про війну між Ізраїлем і ХАМАС. За словами глави уряду Нідерландів, це була “хороша, але важка розмова”.
Після зустрічі з Нетаньягу Рютте вирушив до Рамалли, на Західний березі річки Йордан, щоб зустрітися із президентом Палестини Аббасом.
Фото: ОП