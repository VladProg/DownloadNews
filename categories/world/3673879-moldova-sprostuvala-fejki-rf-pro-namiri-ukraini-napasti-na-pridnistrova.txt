Молдова спростувала заяву міноборони росії про те, що Україна нібито готує провокації із вторгненням у Придністров'я.

Про це повідомляє пресслужба уряду Молдови, передає Укрінформ із посиланням на NewsMaker.
Зазначається, що влада Молдови не підтверджує інформацію, опубліковану російським відомством.
«Закликаємо зберігати спокій та отримувати інформацію з офіційних та перевірених джерел Республіки Молдова. Наші відомства співпрацюють із закордонними партнерами, і у разі загрози для країни суспільство негайно проінформують», - зазначили в уряді Молдови.
Раніше в міноборони росії заявили, що найближчим часом Київ нібито готує провокації в Придністров'ї, які здійснять за допомогою бійців батальйону «Азов». У російському відомстві стверджують, що як привід для вторгнення української армії планують інсценувати нібито наступ російських військ із території Придністров'я.