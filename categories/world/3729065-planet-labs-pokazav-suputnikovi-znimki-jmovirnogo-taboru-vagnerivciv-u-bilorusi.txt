Сервіс Planet Labs показав супутникові знімки ймовірного польового табору «вагнерівців» у Білорусі.

Як передає Укрінформ, відповідні фото є у розпорядженні Радіо Свобода.
27 червня кілька білоруських ЗМІ повідомили про ремонт колишньої військової частини в селі Цель Осиповицького району - приблизно 90 кілометрів від Мінська. За допомогою супутникового сервісу Planet Labs білоруські журналісти дослідили, як виглядав військовий об’єкт 17 та 27 червня.
На фото видно два дитячих майданчики. Той, що в північній частині, розміром 270 на 170 метрів. Той, що у східній частині, має розміри 200 на 160 метрів. Це може бути скупченням наметів однакового розміру або великогабаритної техніки «вагнерівців», припускають журналісти.


Супутниковий знімок військової частини в селі Цель 17 червня

Супутниковий знімок військової частини в селі Цель 27 червня




Як повідомляв Укрінформ, ватажок ПВК "Вагнер" Євген Пригожин 23 червня оголосив демарш проти російського військового керівництва, зокрема проти міністра оборони РФ Сергія Шойгу.
Олександр Лукашенко провів переговори з Пригожиним, після чого той заявив, що бійці угруповання повертаються до польових таборів.
У вівторок Лукашенко підтвердив прибуття Пригожина у Білорусь.