Понад половина фінів (57%) вважають поразку Росії у війні та її вихід з України необхідною для припинення вогню чи миру.

Як передає Укрінформ, про це повідомляє Yle.
За даними аналітичного центру ділового життя EVA, 51% опитаних зазначають, що для досягнення стійкого перемир'я чи мирної угоди потрібна зміна влади в Росії.
Зазначається, що 62% респондентів також вважають «простих росіян» частково винними в тому, що країна веде агресивну війну, оскільки вони не виступають проти війни.
Усього в опитуванні взяли участь 2 045 респондентів, похибка становить 2-3 процентних пункти в кожну сторону.
Як повідомляв Укрінформ, міністр фінансів Фінляндії Ріікка Пурра заявила, що уряд готовий вжити подальших заходів, якщо ухвалене в четвер рішення про закриття деяких пунктів пропуску біля кордону з Росією не дасть свого результату.
Фото: RFE/RL