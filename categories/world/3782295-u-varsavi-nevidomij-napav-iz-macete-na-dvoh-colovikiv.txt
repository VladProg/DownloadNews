Невідомий чоловік у п’ятницю у Варшаві поранив мачете людину, яка прогулювалась із собакою, а пізніше напав на ще одну особу.

Зловмисника розшукує поліція, передає Укрінформ з посиланням на RMF24, передає Укрінформ.
Зазначається, що в першому випадку зловмисник під’їхав на велосипеді до 44-річного чоловіка, який прогулювався із собакою. Він запитував про винуватців побиття дівчини, а пізніше витягнув мачете і поранив чоловіка в шию. Поранення не становить загрози для життя постраждалого.
Згодом злочинець під’їхав до іншої особи, попросив сигарету і ударив у плече.
Зловмисника розшукує велика кількість поліцейських. Мотиви його дій наразі невідомі.
Як повідомляв Укрінформ, у місті Торунь (північ Польщі) 21-річний чоловік напав на перехожих з мачете. В результаті травм голови й рук зазнали щонайменше чотири особи.