Міністр оборони США Ллойд Остін прибув на базу американських ВПС «Рамштайн» у Німеччині, де у п'ятницю відбудеться зустріч Контактної групи з питань оборони України.

Про це він повідомив у Твіттері, передає Укрінформ.
«Я прибув на авіабазу «Рамштайн», де завтра прийматиму Контактну групу з питань оборони України з понад 40 країнами-союзниками й партнерами, щоби продовжити нашу важливу роботу з підтримки найбільш нагальних потреб України у сфері безпеки», - зауважив глава Пентагону.


I’m here at @RamsteinAirBase where tomorrow I will be hosting the Ukraine Defense Contact Group with more than 40 allies & partner nations to continue our important work towards supporting Ukraine’s most urgent security assistance needs. pic.twitter.com/sfpvyxDn83
— Secretary of Defense Lloyd J. Austin III (@SecDef) April 20, 2023

Він також опублікував відео, як його зустрічають американські вояки біля військово-транспортного літака, на якому міністр оборони США прибув до Німеччини.
Як повідомляв Укрінформ, 11-та зустріч Контактної групи з питань оборони України має відбутися 21 квітня.
Фото: АА