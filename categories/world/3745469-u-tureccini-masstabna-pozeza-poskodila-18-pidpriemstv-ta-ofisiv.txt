Унаслідок пожежі, яка сталася сьогодні в промисловій зоні Адани, що на південному сході Туреччини, від вогню постраждали 18 підприємств та офісів.

Про це повідомляє Укрінформ з посиланням на Medya Gazete.
“Пожежу, яка спалахнула на підприємстві з переробки сміття і поширилася на прилеглі підприємства та офіси, взято під контроль. Тривають охолоджувальні роботи. Загалом від вогню постраждали 18 підприємств та робочих місць”, - йдеться у повідомленні.
Губернатор провінції Адана повідомив, що швидкому поширенню вогню сприяло те, що одне із підприємств, яке було в зоні пожежі, виробляло колонью (традиційний турецький одеколон для дезінфекції рук).
“Серед підприємств, пошкоджених вогнем, було одне з виробництва колоньї. Коли резервуари з летючими речовинами та спиртом на підприємстві вибухають, поширення вогню на інші промислові зони прискорюється”, - пояснив губернатор провінції Сюлейман Ельбан.
До гасіння пожежі було залучено гелікоптери, пожежні машини, вогнемети та водовози. Пожежники взяли вогонь під контроль, що зменшує ризик ще поширення вогню.
“Єдине, що радує, це те, що ми не маємо жодних втрат чи поранених”, - сказав губернатор.
На місці пожежі проводяться охолоджувальні роботи та ведуться роботи зі встановлення причини пожежі.
Як повідомляв Укрінформ, потужний вибух стався сьогодні на елеваторі в турецькому порту Деріндже, що на Мармуровому морі в провінції Коджаелі, на північному заході країни.
Фото: АА