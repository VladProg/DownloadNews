Прем'єр-міністерка Сербії Ана Брнабич заявила про готовність піти у відставку.

Про це вона написала у твіттері, передає Укрінформ.
"З огляду на те, що пишуть олігархічні медіа, просто щоб було зрозуміло: будь-якої миті я готова піти у відставку з посади прем'єра, і президент Сербії це знає, але поки що відмовляється. Можливо, він передумає", - заявила Брнабич.
Вона також додала, що готова до можливих перевиборів до парламенту - останні відбулися навесні 2022 року, і "однозначно залишається вірною Сербії та Олександру Вучичу".

Obzirom na pisanja tajkunskih medija, samo da bude jasno - u svakom trenutku sam spremna da, kao PV, podnesem ostavku i to @predsednikrs zna i, za sada, odbija. Možda se predomisli. Želite izbore - nikakav problem, uvek smo za izbore. Ja svakako ostajem odana Srbiji i @avucic.
— Ana Brnabic (@anabrnabic) June 4, 2023

Як повідомлялося, у Косові виникли зіткнення між місцевою поліцією та учасниками акцій, котрі протестують проти приходу до влади мерів - етнічних албанців у районах проживання сербського населення.
Раніше повідомлялося про 25 миротворців НАТО, які постраждали під час зіткнень із протестувальниками у Косові.
У 2008 році Косово проголосило незалежність від Сербії, однак Белград її не визнає. У 2013 році Сербія і Косово підписали у Брюсселі угоду про нормалізацію відносин за посередництва ЄС.