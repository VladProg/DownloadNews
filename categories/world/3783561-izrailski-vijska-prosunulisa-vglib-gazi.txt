Наземні війська ЦАХАЛ просунулися вглиб міста Гази.

Про це заявив речник ізраїльської армії Даніель Хагарі. передає Укрінформ із посиланням на The Times of Israel.

За словами Хагарі, ЦАХАЛ «посилює тиск на місто Газа», де, як вважається, розташована головна твердиня ХАМАС.
Під час нічних авіаударів і операцій ізраїльської армії було вбито кілька польових командирів угрупування, що «суттєво підриває здатність ХАМАС здійснювати контратаки», зазначив він.


Стосовно підземної мережі бойовиків у Газі Хагарі зауважив, що бойові інженерні підрозділи руйнують кожен тунель, на який натрапляють, з використанням «всіляких і різних пристроїв».
Як повідомляв Укрінформ, Сполучені Штати не підтверджують заяв підконтрольних ХАМАСу установ, що внаслідок бойових дій у секторі Гази загинуло 10 тисяч людей, та наголошують, що продовжать підтримку Ізраїлю у боротьбі проти терористів
Фото: Israel Defense Forces