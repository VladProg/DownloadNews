Щонайменше 23 людини загинули та ще понад 50 осіб постраждали в результаті аварії пасажирського автобуса на півночі Сенегалу.

Як передає Укрінформ, про це повідомляє BBC.
Повідомляється, що автобус перекинувся в селищі Нгеуне Сарре в регіоні Луга. Причина інциденту досі незрозуміла.
Президент Сенегалу Макі Салл закликав бути більш обережними на дорогах.
Зазначається, що пізніше міністр внутрішніх справ країни Антуан Діом має відвідати місце трагічної аварії.
У січні 19 людей загинули під час ДТП в тому ж районі, що викликало критику уряду. Влада відповіла запровадженням заходів, зокрема забороною на нічні автобусні поїздки.