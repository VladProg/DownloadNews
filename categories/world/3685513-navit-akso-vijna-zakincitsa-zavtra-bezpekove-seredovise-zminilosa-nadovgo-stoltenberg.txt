путін зробив стратегічну помилку, здійснивши вторгнення в Україні, бо не лише не досяг поставлених цілей, а навпаки надовго змінив безпекове середовище.

Про це генеральний секретар НАТО Єнс Столтенберг сказав на пресконференції в Брюсселі, де він представить свій річний звіт за 2022 рік, повідомляє власкор Укрінформу.
“Президент Путін хоче іншої Європи. Він вбачає наслідки у демократії та свободі і прагне контролювати своїх сусідів. Навіть якби війна в Україні закінчилася завтра, безпекове середовище змінилося надовго. Вторгнення путіна минулого року було шоком, але не сюрпризом”, - сказав Столтенберг.
За його словами, путін зробив велику стратегічну помилку, коли вдерся в Україну, не очікуючи опору українського народу, так само як не очікував єдності НАТО, яке надає Україні безпрецедентну підтримку.
Генсек НАТО наголосив, що замість ослаблення, як очікувала росія, НАТО наростило як військову присутність та збільшило кількість підрозділів, як і збільшило свої оборонні витрати, а в у майбутньому (з прийняттям Фінляндії та Швеції в Альянс) розширить свої кордони.
Як повідомляв Укрінформ, раніше генсек НАТО заявив про те, що союзники по НАТО готові надати Україні більше систем протиповітряної оборони, броньованої техніки та боєприпасів.