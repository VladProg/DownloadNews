Кількість загиблих в індійському храмі, де провалилася підлога, зросла до 35.

Про це повідомляє BBC, передає Укрінформ.
Зазначається, що внаслідок трагедії, що сталася в місті Індаурм, одна людина вважається зниклою безвісти, 14 осіб були врятовані.
У поліції розповіли, що люди стояли на бетонній плиті над 12-метровим колодязем, і вона обвалилася під їхньою вагою.
Прем'єр-міністр Індії Нарендра Моді заявив, що надзвичайно засмучений через цей нещасний випадок.
Рятувальна операція триває.
Влада обіцяє виплатити компенсацію в розмірі 6000 доларів родичам загиблих і по 600 доларів постраждалим.
Раніше повідомлялося, що внаслідок провалу підлоги у храмі в Індії загинули щонайменше 13 людей.

Фото: ANI