Молдова знову відкрила свій повітряний простір для польотів після тимчасового закриття у вівторок.

Як передає Укрінформ, про це повідомляє урядовий Телеграм-канал Prima Sursă.

«За результатами засідання Міжвідомчої комісії з управління повітряним простором випущено NOTAM про тимчасове закриття повітряного простору Республіки Молдова об 11:24 з метою убезпечення польотів цивільної авіації. Як повідомляє Орган цивільної авіації, о 14:47 повітряний простір був відкритий», - йдеться у повідомленні.
Подробиці пообіцяли повідомити згодом.
Як повідомляв Укрінформ, у вівторок державна авіакомпанія Air Moldova заявила, що повітряний простір Молдови було тимчасово закрито за рішенням Органу цивільної авіації.
Очікувалося, що закриття триватиме до 16:00.
Пасажирів попередили про зміни у розкладі.