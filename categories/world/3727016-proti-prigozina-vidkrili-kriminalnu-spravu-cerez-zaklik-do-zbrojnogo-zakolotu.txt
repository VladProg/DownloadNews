ФСБ Росії відкрило кримінальну справу проти керівника ПВК «Вагнер» Пригожина через заклик до збройного заколоту.

Як передає Укрінформ, про це повідомляє російське агентство ТАСС у Телеграмі.
Заяви засновника ПВК "Вагнер" Євгена Пригожина стали підставою для порушення кримінальної справи про заклик до збройного заколоту, повідомили в Національному антитерористичному комітеті.
Як повідомлялося, напередодні Пригожин заявив, що регулярні війська російської армії, підпорядковані Міноборони РФ, вдарили по місцю дислокації «вагнерівців». У Міноборони це заперечили.