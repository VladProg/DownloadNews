В місті Сетубал у Португалії чоловік застрелив трьох людей, а потім наклав на себе руки.

Про це повідомляє Укрінформ із посиланням на BBC.
Близько 8-ї години ранку за 50 км на південь від столиці Лісабона в місті Сетубал відбулася стрілянина. Повідомляється, що між чоловіками виник конфлікт, який пов'язаний із розведенням спортивних голубів та розподілом землі на полі.
Комісар поліції міста Сетубал Андрея Гонсалвес описав інцидент, як "ізольовану ситуацію". Повідомляється, що чоловіки тривалий час розводили птахів на голубниках, не маючи на це дозволу місцевої влади.
66-річний підозрюваний покінчив життя самогубством, коли на місце події прибули співробітники поліції. На місці було створено периметр безпеки, а справу передано судовій поліції, яка проводитиме розслідування.
Як раніше повідомляло агентство, у турецькому Чорумі чоловік обстріляв людей на виході з мечеті.