У Румунії завершились навчання країн Північноатлантичного альянсу Dacian Spring 2023, у яких взяло участь понад 500 військових.

Про це повідомляє Міністерство оборони Румунії, передає Укрінформ.
Метою навчань була перевірка швидкого розгортання елементів бойових груп НАТО, що були розміщені на територіях Румунії та Болгарії, та їх інтеграцію в структуру багатонаціональних дивізій для проведення оборонної операції.
Навчання проходили з 8 до 12 травня на базах Медгідії. У них взяли участь понад 500 румунських, американських, французьких та італійських військових.
В Міноборони Румунії зазначили, що результати навчань підтвердили підвищену спроможність реагування всіх структур-учасників, а також спроможність штабу Багатонаціональної дивізії "Південний Схід" вести оборону в районі бойових дій.
Як раніше повідомляло агентство, ЗСУ взяли участь у найбільших за 25 років навчаннях у Швеції