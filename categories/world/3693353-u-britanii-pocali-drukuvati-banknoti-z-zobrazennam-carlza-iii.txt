У Великій Британії почали випуск нових 10-фунтових банкнот із зображенням короля Чарльза ІІІ.

Як передає Укрінформ, про це повідомляє Euronews.

Зазначається, що портрет монарха буде зображено на усіх чотирьох полімерних банкнотах номіналом 5, 10, 20 і 50 фунтів. Дизайн решти купюр залишиться незмінним.
За інформацією Банку Англії, очікується, що нові банкноти надійдуть в обіг до середини 2024 року.
Жителі Великої Британії можуть продовжувати використовувати банкноти з портретом королеви Єлизавети ІІ, оскільки нові купюри поступово замінять потьмянілі та зношені.
Як повідомляв Укрінформ, на церемонію коронації короля Великої Британії Чарльза III, яка відбудеться 6 травня, запрошено майже 2 тисячі осіб.
Відображаючи багаторічну боротьбу короля за охорону навколишнього середовища, в оформленні запрошення на коронацію використали фольклорну фігуру “зеленої людини” з елементами, зробленими з листя плюща, глоду та дуба.
Фото: bbc.co.uk