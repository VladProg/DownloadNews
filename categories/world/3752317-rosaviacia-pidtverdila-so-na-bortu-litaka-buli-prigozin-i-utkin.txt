Росавіація оприлюднила список пасажирів літака, що зазнав аварії. Серед них - співзасновники ПВК "Вагнер" Євген Пригожин і Дмитро Уткін.

Про це повідомляє Укрінформ із посиланням на Телеграм-канал відомства.
Повністю список пасажирів і членів екіпажу виглядає таким чином: пасажири - Propustin Sergey, Makaryan Evgeniy, Totmin Aleksandr, Chekalov Valeriy, Utkin Dmitriy, Matuseev Nikolay, Prigozhin Evgeniy; Члени екіпажу: Levshin Aleksei, командир; Karimov Rustam, другий пілот; Raspopova Kristina, бортпроводниця. Загалом – 10.
Щодо кількість загиблих є неоднозначна інформація. Спочатку писалося про десять загиблих (як в списку Росавіації). Проте російські держінформагентства стверджували, що знайдені лише вісім тіл (РИА Новости) чи навіть сім (ТАСС).
Як повідомлялося, Слідком РФ порушив кримінальну справу за статтею «порушення правил безпеки руху та експлуатації повітряного транспорту». Слідство розглядає як мінімум три версії аварії бізнес-джету Пригожина Embraer Legacy, у списку пасажирів якого був сам Євген Пригожин. Це «зовнішня дія», технічна несправність та помилка пілота.
Раніше близький до ПВК «Вагнер» ТГ-канал Grey Zone стверджував, що літак Пригожина був збитий вогнем із ППО.
Як повідомляв Укрінформ, після невдалого заколоту ПВК "Вагнера" проти російського військового керівництва найманці вирушили до Білорусі. При цьому засновник і очільник ПВК Пригожин вільно пересувався територією як Білорусі, так і Росії.