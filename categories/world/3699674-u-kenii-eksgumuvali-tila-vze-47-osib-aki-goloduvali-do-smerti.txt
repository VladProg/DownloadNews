Кенійська поліція ексгумувала тіла 47 осіб, які голодували до смерті для того, щоб потрапити на небеса.

Як передає Укрінформ, про це повідомляє Reuters.
У п'ятницю поліція почала ексгумацію тіл з лісу Шакахола, що поблизу прибережного міста Малінді. Люди, які були причетні до християнського культу, вірили, що потраплять на небеса, якщо вб'ють себе голодом.
"Загалом у лісі Шакахола загинули 47 осіб", - повідомив детектив Чарльз Камау в неділю агентству Reuters.
За словами Камау, ексгумація все ще триває.
Як повідомляв Укрінформ, кенійська поліція ексгумувала 21 тіло поблизу прибережного міста Малінді у рамках розслідування справи проповідника, який закликав своїх послідовників голодувати до смерті.
Фото: Wachira Mwangi | Nation Media Group