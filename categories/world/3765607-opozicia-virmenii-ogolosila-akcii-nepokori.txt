На черговому антиурядовому мітингу представники вірменської опозиції оголосили про акції непокори з метою домогтися відставки уряду Пашиняна.

Як передає Укрінформ, про це повідомляє Радіо Азатутюн.
«Представники вірменської опозиції провели черговий мітинг на площі Республіки в Єревані, вимагаючи відставки прем'єр-міністра Нікола Пашиняна у зв’язку з його політикою щодо Нагірного Карабаху», - йдеться в повідомленні.

Зазначається, що лідери опозиції оголосили про проведення акцій непокори у найближчі три дні.
«Треба вийти на вулиці, підняти рівень непокори настільки, що уряд стане на коліна», - заявив на мітингу депутат опозиційної фракції «Аястан» Ішхан Сагателян.

Як повідомлялося, у Єревані кілька днів тривають протести проти капітуляції невизнаного Нагірного Карабаху: демонстранти вимагають відставки прем’єр-міністра Вірменії Нікола Пашиняна, а опозиція закликає регіони приєднатися до столичних протестів.
Фото: Photolur