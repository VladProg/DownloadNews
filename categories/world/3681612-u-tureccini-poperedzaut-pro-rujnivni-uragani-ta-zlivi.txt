Турецькі метеорологи закликали мешканців півдня, заходу та центральної частини країни до обережності через сильні пориви вітру, урагани, зливи, шторми на морі.

Про це повідомляє Укрінформ з посиланням на Головний директорат метеорології.
Зазначається, що у 18 з 85 провінціях Туреччини оголошено підвищені рівні небезпеки через погодні умови.
“В Ізмірі, Манісі, Чанаккале та Баликесірі (захід країни - ред.) очікуються сильні вітри та шторми (50-70 місцями 80 км/год) із північно-східних напрямків”, - йдеться у повідомленні.
Метеорологи поінформували про можливі збої в роботі транспорту, небезпеку зривання дахів, повалення дерев, сходження селевих потоків тощо. Подібні погодні умови очікуються в центральних та південних провінціях. У зв'язку із чим оголошено жовтий (другий з чотирьох) рівнів метеозагроз.
У провінціях Анталія, Бурдур, Испарта, Адана оголошено помаранчевий (третій з чотирьох) рівень небезпеки, де очікують сильний вітер, значні опади та шторми на морі в прибережних провінціях. У столичній провінції можливі снігопади, відмічається різке зниження температури повітря.
Як повідомляв Укрінформ, на заході Туреччини кілька днів поспіль спостерігається шквальний вітер та проливні дощі. Внаслідок рясних опадів в Ізмірі затоплено вулиці, через сильні пориви вітру припинили паромне сполучення.
Фото ілюстративне