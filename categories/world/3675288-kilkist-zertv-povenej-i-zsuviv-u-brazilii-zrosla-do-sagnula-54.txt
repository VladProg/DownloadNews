У бразильському штаті Сан-Паулу кількість загиблих унаслідок зсувів ґрунту, спричинених сильними дощами, зросла до 54.

Про це повідомляє Xinhua, передає Укрінформ.


“Рятувальники продовжують пошуки десятків зниклих безвісти під горами багна”, - йдеться в повідомленні.


В уряді штату Сан-Паулу заявили, що рятувальні групи ідентифікували серед загиблих 13 неповнолітніх.


Як нагадує Xinhua, минулими вихідними в низці муніципалітетів Сан-Паулу менш ніж за 24 години було зафіксовано рекордну кількість опадів - більше, ніж прогнозувалося за весь лютий.


Дощі спричинили зсуви ґрунту в гірському масиві Серра-ду-Мар уздовж узбережжя, де розташовані ключові туристичні курорти.
Фото із соцмереж