Держсекретар США Ентоні Блінкен планує найближчими тижнями відвідати Китай для переговорів із високопосадовцями країни, включно з лідером КНР Сі Цзіньпіном.

Як передає Укрінформ, про це повідомляє Bloomberg.
За словами співрозмовників, точний час візиту Блінкена поки що невідомий.
Зазначається, що Блінкен планував відвідати Пекін ще у лютому, але скасував свою поїздку після того, як у Вашингтоні заявили, що виявили китайську повітряну кулю-шпигуна, яка перетинала континентальну частину США.
Представник Державного департаменту заявив, що на даний момент не має, що анонсувати стосовно цієї поїздки, і що візит Блінкена, який раніше був скасований, відбудеться, коли дозволять умови.
Якщо візит все ж таки відбудеться, то він стане частиною зусиль президента США Джо Байдена відновити відносини між Вашингтоном і Пекіном на тлі напруги у військовому й економічному планах та звинуваченнями обох сторін у тому, що одна сторона ставить під загрозу глобальну стабільність.
Як повідомляв Укрінформ, днями китайський військовий корабель Luyanh III двічі в безпосередній та небезпечній близькості здійснював небезпечні маневри поблизу американського есмінця Chung-Hoon у Тайванській протоці, ледь не зіштовхнувшись з ним.