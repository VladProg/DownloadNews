У російському Санкт-Петербурзі вирує масштабна пожежа - горить холодокомбінат.

Як передає Укрінформ, про це повідомляється у Телеграм-каналі РЕН ТВ.
«У Санкт-Петербурзі горить холодокомбінат – стовпи чорного диму видно з різних районів міста», – йдеться у повідомленні.
Зазначається, що пожежі присвоєно другий ранг складності. На місці працюють оперативні служби.
Площа пожежі станом на 08:31 становила 1400 кв. м.

Як повідомляв Укрінформ, у Москві у вівторок вогонь охопив складське приміщення на Площі трьох вокзалів. До гасіння залучалися понад 70 осіб, 27 одиниць техніки, зокрема пожежний потяг.
Фото із соцмереж