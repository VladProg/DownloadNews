Шестеро людей загинули, ще семеро дістали травми внаслідок зіткнення пікапа та маршрутного таксі у Східній Капській провінції ПАР.

Про це повідомляє Сіньхуа, передає Укрінформ.
Пікап з п'ятьма пасажирами врізався в задню частину маршрутки, що зупинилася. Після зіткнення пікап перекинувся.
"Усі п'ятеро людей, які перебували в задній частині пікапа, загинули на місці. Крім того, загинув пасажир маршрутки", - повідомив офіційний представник департаменту транспорту Східної Капської провінції Унаті Бінкосе.
Він додав, що сімох потерпілих, у тому числі водія пікапа, забрали до лікарні з травмами різного ступеня тяжкості. Водій маршрутного таксі не постраждав.