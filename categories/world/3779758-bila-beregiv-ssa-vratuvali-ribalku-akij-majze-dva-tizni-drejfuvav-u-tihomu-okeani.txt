Двоє чоловіків із Канади врятували біля узбережжя США рибалку, який 13 днів у рятувальному плоті блукав у Тихому океані.

Як передає Укрінформ, про це повідомляє BBC.
За даними американської берегової охорони, рибалку знайшли за 110 км від західного узбережжя США у четвер.

Рятувальники, які знайшли його, заявили, що він ловив і їв лосося, щоб вижити.
Рибалка залишив порт Грей-Харбор у штаті Вашингтон (США) 12 жовтня на 13-метровому судні. Проте в океані судно зазнало аварії.
Загалом чоловік, перебуваючи у рятувальному плоті, проблукав 13 днів у Тихому океані.
Як повідомляв Укрінформ, у липні цього року австралійський моряк і його собака були врятовані після того, як вони близько трьох місяців проблукали в Тихому океані.
Фото: US COAST GUARD