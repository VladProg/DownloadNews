Унаслідок зіткнення вантажівки та пасажирського автобуса на півдні канадської провінції Манітоба, загинули щонайменше 15 людей.

Як повідомляє Укрінформ, про це пише CBC News.



Зазначається, що аварія трапилася поблизу містечка Карбері у провінції Манітоба.
“Ще десятеро людей були доправлені до лікарень із травмами й кількість загиблих може зрости протягом дня”, - йдеться у матеріалі.

Зазначається, що всього у момент зіткнення в автобусі перебували 25 осіб, більшість з яких були пенсіонерами. Автобус прямував до місцевого казино.

Водії обох транспортних засобів вижили й наразі отримують медичну допомогу.

Поліція розпочала розслідування цього кривавого інциденту, однак поки не дійшла остаточного висновку щодо того, хто саме був винуватцем ДТП.






Автобус зіштовхнувся із вантажівкою у Канаді: 15 загиблих / Фото: Chelsea Kemp/CBC




















До евакуації поранених з місця аварії було залучено 14 лікарів швидкої медичної допомоги, два гелікоптери й два медичні літаки.

Фото: Chelsea Kemp/CBC