Після понад 12-річної зупинки у Японії відновили роботу атомного реактора, законсервованого після аварії на Фукусімі.

Як повідомляє кореспондент Укрінформу, про це пише Kyodo.

“Вперше за 12 років Kansai Electric Power Co. у п’ятницю перезапустила атомний реактор на АЕС у Такахамі в префектурі Фукуй у центрі Японії. Таким чином він став найстарішим активним реактором у країні”, - йдеться у матеріалі.

Зазначається, що компанія-оператор планує відновити виробництво та передачу електроенергії на реакторі №1 у середу й почати його комерційну діяльність 28 серпня.
“Реактор розпочав комерційну роботу 48 років тому й був відключений для планового ремонту у січні 2011 року. Він залишився відімкненим після атомної кризи у Фукусімі, яку спровокував землетрус та цунамі у березні того року”, - нагадує Kyodo.

Національний атомний регулятор Японії ще в 2016-му році дозволив відновити роботу реактора понад граничний вік у 40 років, що був встановлений після аварії.
“Оригінальний план передбачав початок роботи реактора на початку червня, але запуск було відкладено через необхідність додаткової роботи над вогнезахисною інфраструктурою”, зауважується у статті

Загалом із 40 атомних реакторів на території Японії зараз працює лише 11.