У місті Колон в результаті стрілянини загинув гравець національної збірної Панами з футболу Гілберто Ернандеса, ще семеро осіб отримали поранення.

Як передає Укрінформ, про це повідомляє BBC.
Озброєні люди відкрили вогонь по групі людей, які зібралися в будівлі в місті Колон.
У результаті 26-річний Гілберто Ернандес загинув, а ще семеро осіб отримали поранення.
Поки незрозуміло, чи був ціллю стрілянини футболіст, який також виступав за аргентинський клуб «Атлетіко Індепендьєнте», і який був мотив у зловмисників.


Фото: Getty Images

Зазначається, що протягом останніх місяців у Колоні зросла кількість вбивств, оскільки дві ворогуючі банди борються за контроль над прибутковими маршрутами контрабанди наркотиків.
Цього року в Колоні, місті з населенням 40 000 жителів, було вбито понад 50 людей.
Портове місто, розташоване на північному вході в Панамський канал, є транзитним пунктом для кокаїну, який контрабандою доставляється з Південної Америки через Панаму до Європи.
Ернандес дебютував у збірній Панами в березні цього року в матчі проти Гватемали. Батько гравця закликав молодь Колона «припинити насильство», а владу «запустити проєкти, щоб врятувати молодь від цього насильства».
Як повідомляв Укрінформ, унаслідок стрілянини в торговельному центрі у канадському місті Едмонтон отримали поранення щонайменше троє людей.