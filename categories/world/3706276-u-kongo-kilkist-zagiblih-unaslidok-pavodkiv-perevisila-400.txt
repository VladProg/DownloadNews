Кількість загиблих внаслідок паводків у двох селах на сході Демократичної Республіки Конго перевищила 400 осіб.

Про це повідомляє Reuters, передає Укрінформ.
Губернатор провінції Південне Ківу Тео Нгвабідже Касі у понеділок повідомив, що кількість загиблих наразі становить 401.
Зливові дощі на території Калехе в провінції Південне Ківу призвели до того, що річки вийшли з берегів, затопивши села Бушушу і Ньямукубі.
Центральний уряд направив делегацію до Калехе і оголосив понеділок днем національної жалоби.
Як повідомлялося, сильні зливи протягом останніх днів спричинили проблеми для тисяч людей у Східній Африці. Окрім Конго постраждали також деякі регіони Уганди та Кенії, а у Руанді паводки та зсуви ґрунту спричинили загибель майже 130 людей.