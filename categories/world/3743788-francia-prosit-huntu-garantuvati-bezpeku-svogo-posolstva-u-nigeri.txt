Міністерство закордонних справ Франції попросило хунту у Нігері «повністю гарантувати» безпеку свого посольства в Ніамей напередодні запланованих акцій протесту у столиці африканської країни після державного перевороту.

Як передає Укрінформ, про це повідомляє France24.
Франція звернулася до сил безпеки Нігеру з проханням вжити необхідних заходів для гарантування «безпеки іноземних дипломатичних прав та дипломатичного персоналу», додавши, що це є «зобов’язанням згідно з міжнародним правом, особливо відповідно до Віденської конвенції».
У неділю прихильники перевороту напали на посольство Франції в Ніамей, влаштували пожежі за межами будівлі та розбили вікна.
Рух M62 - група активістів, яка організувала проросійські та антифранцузькі акції протесту, закликала мешканців Ніамей мобілізуватися та заблокувати місцевий аеропорт, поки іноземні військові не залишать країну.
Як повідомляв Укрінформ, у Нігері група військових заявила про усунення від влади демократично обраного президента Мохамеда Базума та його уряду.
2 серпня Нігер відкрив сухопутні та повітряні кордони з п'ятьма сусідніми країнами.
Фото: Shutterstock