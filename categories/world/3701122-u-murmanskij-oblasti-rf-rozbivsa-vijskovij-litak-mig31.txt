У Мурманській області рф спалахнув і розбився військовий літак МіГ-31, обидва пілоти встигли катапультуватися.

Про це повідомляє Укрінформ з посиланням на ТГ-канал Baza.

«Військовий літак, ймовірно, зазнав аварії в Мурманській області. Він спалахнув у повітрі і впав… Обидва пілоти, що катапультувалися з МіГ-31, що розбився, зачепилися за гілки. Рятувальники вирушили на місце їхнього приземлення», - йдеться у повідомленні.

Уточнюється, що літак впав в озеро у селищі Риж-Губа.
Стверджується, що обох льотчиків знайдено живими. Їм викликали швидку допомогу.
Як повідомлялося наприкінці лютого, літак міністерства оборони рф впав у Валуйському міському окрузі Бєлгородської області.
Після початку повномасштабного російського вторгнення в Україну на території рф регулярно відбуваються аварії військових літаків.