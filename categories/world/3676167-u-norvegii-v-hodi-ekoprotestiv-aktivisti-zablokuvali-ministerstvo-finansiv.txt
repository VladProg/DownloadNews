Активісти корінних народів, які вимагають прибрати вітрові турбіни з оленячих пасовищ у Норвегії, розширили свій протест у вівторок, заблокувавши доступ до міністерства фінансів, оскільки продовжували демонстрацію біля сусіднього міністерства енергетики.

Як передає Укрінформ, про це повідомляє Reuters.
“Ми закриватимемо державу, міністерство за міністерством, доки вітрові турбіни у Фосені не будуть знесені, а земля відновлена”, - заявила активістка Елла Марі Хаетта Ісаксен.


Mens gjerdene for å stanse aktivistene fra å blokkere inngangene på nytt settes opp: pic.twitter.com/fGsfvUI5Il
— Natur og Ungdom (@NaturogUngdom) February 28, 2023

Міністерство фінансів повідомило, що попросило співробітників працювати з дому.
Як повідомляв Укрінформ, у понеділок шведська екоактивістка Грета Тунберг разом із десятками інших активістів заблокували входи у міністерство енергетики Норвегії, протестуючи проти вітрових турбін, побудованих на землях, що традиційно використовувалися саамськими оленярами.
Норвезькі оленярі зазначають, що вигляд і звук гігантської вітроелектростанції лякають їхніх тварин і порушують давні традиції.
У міністерстві заявили, що остаточна доля вітрових електростанцій є складною юридичною проблемою, і сподіваються знайти компроміс.
Як повідомляв Укрінформ, норвезькі компанії за останні роки забезпечили притік в Україну близько 750 млн євро прямих інвестицій, вкладаючи у проєкти відновлюваної енергетики.