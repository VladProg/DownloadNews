Співробітники латвійської Служби держбезпеки (VDD) минулого понеділка затримали учасника проросійської групи "Нічна варта" Олександра Жгуна.

Про це повідомляє Укрінформ із посиланням на Delfi.
У вівторок Ризький міський суд на запит VDD застосував запобіжний захід у вигляді тримання під вартою. Рішення суду може бути оскаржено у Ризькому окружному суді найближчими днями.

Група "Нічна варта" була організована російським союзом Латвії для охорони радянських пам'ятників.
За даними соцмереж, Жгуна, який раніше активно виступав проти знесення пам'ятників, затримали дорогою на роботу, а потім відвезли додому, де провели обшук.
VDD наразі не надала інформації, що саме інкримінується Олександру Жгуну.
Як повідомляв Укрінформ, на в'їзді до Києва прикордонники виявили священнослужителя з недійсними документами, у телефоні якого викрили переписку з абонентами рф.
Фото: DELFI