Китай вважає слова президента США Джо Байдена, який назвав голову КНР Сі Цзіньпіна диктатором, помилковими та безвідповідальними.

Про це сьогодні на брифінгу заявила речниця МЗС КНР Мао Нін, передає кореспондент Укрінформу.
«Ця заява вкрай помилкова і безвідповідальна. Китай рішуче виступає проти подібних політичних маніпуляцій», - сказала Мао.
За її словами, завжди знайдуться «люди з прихованими мотивами», які намагаються спровокувати та підірвати китайсько-американські відносини, але такі спроби не матимуть успіху.
Як повідомляв Укрінформ, попри те, що Джо Байден назвав переговори із Сі Цзіньпіном найбільш конструктивними, він продовжує вважати китайського лідера диктатором на чолі комуністичної країни.
Фото: Chip Somodevilla/Bloomberg/Getty Images