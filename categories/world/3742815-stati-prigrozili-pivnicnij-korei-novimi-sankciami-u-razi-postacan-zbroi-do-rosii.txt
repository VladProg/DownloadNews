Сполучені Штати без вагань застосують санкції проти Північної Кореї або будь-якої іншої країни, яка забезпечуватиме військові потреби російського агресора.

Про це заявив у Вашингтоні речник Держдепартаменту США Метью Міллер, передає власний кореспондент Укрінформу.
«Раніше ми запровадили низку санкцій проти Північної Кореї за різні дії», - нагадав Він.
Міллер зазначив, що Сполучені Штати запроваджували санкції проти осіб, компаній і країн по всьому світу, які допомагали Росії у війні проти України.
«Ми без вагань будемо робити це в майбутньому», - заявив представник адміністрації США.
Як повідомляв Укрінформ, міністр оборони РФ Сергій Шойгу минулого тижня відвідав з візитом КНДР, де, ймовірно, ішлося про підтримку з боку Пхеньяна у вигляді постачання озброєнь.