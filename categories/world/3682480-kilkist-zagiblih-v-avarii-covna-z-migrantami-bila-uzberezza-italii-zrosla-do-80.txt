Кількість загиблих 26 лютого в аварії човна з мігрантами поблизу південного узбережжя Італії зросла до 80.

Як передає Укрінформ, про це повідомляє ANSA.
Зазначається, що рятувальники знайшли тіло 80-ї жертви - чоловіка, за кілька кілометрів на південь від місця трагедії у Стеккато-ді-Кутро, де човен, який перевозив приблизно 180 мігрантів з Туреччини, перевернувся в бурхливому морі після того, як контрабандисти різко повернули на риф.
Загалом із 80 загиблих 33 були неповнолітніми, з них 24 було від кількох місяців до 12 років.
Загалом ще до 80 людей вдалося врятувати, а близько 25-30 осіб досі вважаються зниклими безвісти.
За даними ЗМІ, більшість мігрантів були з Ірану, Пакистану та Афганістану, деякі з Іраку, Сирії та Сомалі.
Як повідомляв Укрінформ, 26 лютого на південному узбережжі Італії під час шторму розбився човен із мігрантами.

Фото: ansa.it