Ізраїль заперечує повідомлення про те, що він погодився припинити вогонь на півдні Гази, щоб дозволити відкрити прикордонний перехід Рафах для доставки допомоги в сектор.

Про це повідомляє Times of Israel, передає Укрінформ.
"На даний момент не існує ніякого припинення вогню для гуманітарної допомоги в секторі Гази і виїзду іноземців", – йдеться в заяві канцелярії прем'єр-міністра Біньяміна Нетаньяху.
Як повідомляв Укрінформ, раніше інформаційне агентство Reuters з посиланням на двох єгипетських силовиків повідомило, що Ізраїль спільно з Єгиптом та США погодився припинити вогонь з 9 ранку.
Раніше ізраїльські військові попередили ООН, що все населення Гази на північ від Ваді Газа має переселитися до південної частини протягом наступних 24 годин. В ООН вважають це неможливим, оскільки там проживають близько 1,1 млн людей.