На шахті “Собеський” у місті Явожно Сілезького воєводства, що на півдні Польщі, загинули четверо гірників.

Про це повідомив диспетчер Вищого гірничого управління у місті Катовиці Пйотр Стшода, передає Укрінформ із посиланням на Zachod.pl.
Як зазначається, шестеро гірників виконували роботи з промивання трубопроводу у стапелі.
“Під час наповнення трубопроводу водою стався неконтрольований прорив, внаслідок чого троє людей загинули на місці”, - заявив Стшода.
За його словами, згодом було підтверджено смерть іще однієї людини.
Двоє гірників урятувалися, небезпеки для їхніх життів немає.
Як повідомлялося, унаслідок обвалу в шахті з видобутку міді на південному сході Туреччини, загинули троє робітників, ще двоє дістали поранення.
Фото ілюстративне