Через пропускний пункт «Рафах» між сектором Гази і Єгиптом у понеділок проїхав третій конвой з гуманітарною допомогою.

Про це повідомляє з місця події журналіст CNN, передає Укрінформ.
Кількість вантажівок, яка перетнула «Рафах», поки що не уточнюється.
Щонайменше 34 вантажівки з їжею, водою, ліками та медичним обладнанням прибули до Гази з Єгипту через «Рафах» у суботу та неділю.
Недільний конвой був підданий «додатковим» перевіркам безпеки, повідомив представник служби безпеки.
За оцінками ООН, для задоволення потреб мешканців Гази потрібно направляти близько 100 вантажівок з допомогою щодня.
Як повідомлялося, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
14 жовтня глава уряду Ізраїлю Беньямін Нетаньягу заявив про наближення «нового етапу» війни проти угруповання ХАМАС. США, ЄС, Україна та низка інших держав засудили атаки по Ізраїлю.
Фото: АА