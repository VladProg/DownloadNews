Міністр оборони Ізраїлю Йоав Галант схвалив рекомендацію начальника генштабу, гендиректора міноборони та командувача ВПС про додаткову закупівлю винищувачів п'ятого покоління F-35.

Про це повідомляє Newsru.co.il з посиланням на міністерство оборони Ізраїлю.
Зазначається, що у США буде закуплено ще 25 літаків F-35 виробництва Lockheed Martin Company. Таким чином, після завершення операції ізраїльські ВПС матимуть 75 літаків цього типу.
Сума угоди, яку планується укласти найближчими місяцями, – 3 мільярди доларів.
Як нагадує видання раніше Ізраїль замовив у США 50 літаків F-35 з опцією на купівлю ще 25 таких машин.
Нині у складі ВПС Ізраїлю - три ескадрильї F-35i – дві бойові та одна навчальна.
Як повідомлялося, США відмовилися продавати Таїланду свої винищувачі F-35 через проблеми з підготовкою та певні технічні вимоги.