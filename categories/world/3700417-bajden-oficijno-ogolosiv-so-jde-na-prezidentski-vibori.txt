Президент США Джо Байден офіційно оголосив, що братиме участь у президентських виборах у 2024 році.

Про це він повідомив у Твіттері, передає Укрінформ.
«У кожного покоління буває момент, коли йому доводиться відстоювати демократію. Відстоювати свої основні свободи. Я вірю, що це наш випадок. Ось чому я балотуюся на переобрання на посаду президента Сполучених Штатів. Приєднуйтесь до нас. Закінчимо роботу», – написав Байден, опублікувавши також трихвилинне промовідео до передвиборчої кампанії, де він розповідає про своє рішення.


Every generation has a moment where they have had to stand up for democracy. To stand up for their fundamental freedoms. I believe this is ours.

That’s why I’m running for reelection as President of the United States. Join us. Let’s finish the job. https://t.co/V9Mzpw8Sqy pic.twitter.com/Y4NXR6B8ly
— Joe Biden (@JoeBiden) April 25, 2023

«Коли я балотувався в президенти чотири роки тому, я сказав, що ми ведемо битву за душу Америки. І ми все ще перебуваємо в цій битві», – зазначив Байден у відео.
«Питання, яке стоїть перед нами, полягає в тому, чи матимемо ми найближчими роками більше свободи чи менше. Більше прав чи менше… Я знаю, яку відповідь хочу чути, і думаю, ви теж знаєте. Зараз не час для самозаспокоєння. Ось чому я балотуюся на новий термін», — сказав Байден.
Чергові президентські вибори у США призначені на 5 листопада 2024 року. Вони стануть 60-ми виборами президента США. Також відбудуться вибори до обох палат Конгресу: Палати представників та третини Сенату.