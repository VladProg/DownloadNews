Унаслідок аварії на фабриці із виготовлення петард у східній Індії загинули щонайменше семеро людей, ще п’ятеро зазнали травм.



Як передає Укрінформ, про це повідомляє Сіньхуа.



Зазначається, що інцидент трапився на фабриці у штаті Західний Бенгал. “За даними поліції, фабрика працювала незаконно у житловому будинку й усі поранені були негайно доставлені до найближчої лікарні. Під час вибуху будівля повністю обрушилася”, - йдеться у матеріалі.

Влада штату уже розпочала розслідування, покликане встановити причини інциденту.
Сіньхуа додає, що кілька поранених унаслідок аварії людей перебувають у тяжкому стані. “Випадкові вибухи регулярно трапляються на індійських фабриках із виробництва петард та торгових точках, оскільки їх власники зазвичай ігнорують стандарти безпеки”, - зауважує агентство.
Як повідомляв Укрінформ, унаслідок витоку отруйного газу на півночі Індії медики госпіталізували 25 школярів.
Фото: economictimes.indiatimes.com