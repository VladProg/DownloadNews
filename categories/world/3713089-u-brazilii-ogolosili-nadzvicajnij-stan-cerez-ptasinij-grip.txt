Бразилія оголосила шестимісячну надзвичайну ситуацію у сфері охорони здоров'я тварин після того, як у диких птахів було виявлено декілька випадків пташиного грипу.

Як передає Укрінформ, про це повідомляє BBC.
Як зазначається, у штаті Еспіріту-Санту було зареєстровано сім випадків грипу, ще один був виявлений у штаті Ріо-де-Жанейро.
Оголошення надзвичайної ситуації полегшить уряду вжиття заходів, щоб зупинити поширення високоінфекційного вірусу H5N1.
Бразилія є найбільшим у світі експортером курячого м’яса з річним обсягом продажів майже 10 мільярдів доларів.
Втім, влада каже, що випадки були виявлені далеко від основних районів виробництва продукції - на півдні Бразилії.
Виявлення випадку хвороби на фермі часто призводить до бракування великої кількості птахів – і іноді може спричинити обмеження торгівлі з іншими країнами.
"У якості запобіжного заходу по всій країні на найближчі 180 днів оголошено надзвичайний стан у сфері охорони здоров’я", - йдеться у повідомленні.
Як повідомляв Укрінформ, у січні міністерство сільського господарства Франції повідомило, що в країні потрібно знищити 2,5 мільйона свійських птахів, оскільки на південному заході держави було виявлено декілька осередків спалаху пташиного грипу.
Фото: Getty Images