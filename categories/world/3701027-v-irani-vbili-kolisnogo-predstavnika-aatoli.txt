Впливовий іранський священнослужитель, член Асамблеї експертів, яка обирає верховного лідера країни, був убитий в результаті збройного нападу.

Як передає Укрінформ, про це повідомляє The Times of Israel із посиланням на державні ЗМІ.
"Аятола Аббас Алі Сулеймані був убитий сьогодні вранці в результаті збройного нападу... нападник також був заарештований", - повідомило інформаційне агентство IRNA.
Напад стався в місті Бабольсар у північній провінції Мазандаран, додає агентство.
75-річний Солеймані раніше був представником Верховного лідера країни аятоли Алі Хаменеї.
Він також був імамом, який очолював щотижневі п'ятничні молитви в містах Кашан в центральній провінції Ісфаган і Захедан в південно-східній провінції Систан-Белуджистан.
Як повідомляв Укрінформ, Кабінет Міністрів 25 квітня ухвалив рішення про внесення на розгляд РНБО пропозицій щодо застосування секторальних санкцій до Ісламської Республіки Іран.
Фото: Wikimedia Commons; CC BY 4.0