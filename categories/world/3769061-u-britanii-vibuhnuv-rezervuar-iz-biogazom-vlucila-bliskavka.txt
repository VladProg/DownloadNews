Унаслідок влучання блискавки у великий резервуар із біогазом поблизу Оксфорду у Великій Британії, стався потужний вибух.

Як повідомляє Укрінформ, про це пише ВВС.

Зазначається, що інцидент трапився на підприємстві із перероблення продовольчих відходів.
“Ніхто не постраждав й співробітники працюють із рятувальниками для убезпечення місця аварії”, - йдеться у матеріалі.

Над подолання наслідків вибуху та пожежі працюють сорок вогнеборців на шести автомобілях, а також поліція й чотири команди лікарів швидкої медичної допомоги.
Місцеві мешканці повідомляють про відключення електроенергії у кількох населених пунктах довкола Оксфорду та величезний вогняний шар, що здійнявся у небо після вибуху.