Міністр оборони Великої Британії Бен Воллес висловив побажання, щоб Фінляндія стала уроком для путіна.

Як передає Укрінформ, про це повідомляє Sky News.
«Я радий, що заявку Фінляндії на вступ до НАТО схвалено, і я хочу привітати цю країну в організації.
Нехай Фінляндія стане уроком для президента путіна.
Фінляндія вирішила приєднатися з власної волі. Свобода вибору своїх альянсів, як право суверенної держави, є справою її громадян, і лише їх», — сказав урядовець.
Як повідомлялося, у відповідь на агресію росії проти України Фінляндія та Швеція подали заявки на членство в НАТО. Під час Мадридського саміту НАТО у червні 2022 року обидві країни отримали запрошення приєднатися до Альянсу. Сьогодні Фінляндія завершила процедуру вступу, тоді як Швеція продовжує переговори з Туреччиною щодо ратифікації протоколу про входження.