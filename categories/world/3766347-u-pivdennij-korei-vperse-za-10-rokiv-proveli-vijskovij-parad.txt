У столиці Південної Кореї Сеулі у вівторок вперше за десять років відбувся парад військової техніки до Дня збройних сил.

Про це повідомляє Yonhap, передає Укрінформ.
На заході був присутній президент Юн Сок Йоль та міністр оборони Лі Чжон Соп.
У параді взяли участь близько 3700 військовослужбовців, серед яких майже 300 військових США, та понад 170 одиниць техніки, зокрема балістичні ракети Hyunmoo, основні бойові танки К2 та безпілотники.


Через туман були скасовані виступи пілотажної групи ВПС США Black Eagles, польоти гелікоптерів і бойових літаків.
Військові паради традиційно проводилися у Кореї що п'ять років, але останній такий відбувся у 2013 році.
Як повідомляв Укрінформ, ВМС Південної Кореї та США розпочали 25 вересня триденні військові навчання у Японському морі.