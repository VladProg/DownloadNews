Румунія в четвер зобов’язала посольство Росії в країні у тридцятиденний термін скоротити штат на 51 особу.

Як передає Укрінформ, про це повідомляє Romania Journal з посиланням на МЗС.
Відповідно до рішення румунської влади, Росія має скоротити кількість посад в Румунії на 51 позицію, тобто прибрати 21 дипломата і 30 посад технічно-адміністративного персоналу. Іншими словами, в Румунії залишиться 11 російських дипломатів та 29 співробітників.
Росія матиме змогу власноруч обирати посади та людей, які будуть скорочені.
Як повідомляв Укрінформ, Швеція висилає п’ятьох російських дипломатів за здійснення діяльності, несумісної з їхнім дипломатичним статусом.
Швеція також вислала трьох російських дипломатів у квітні минулого року після початку повномасштабного вторгнення росії в Україну.