Голова уряду Нідерландів Марк Рютте заявив про готовність очолити альянс НАТО замість Єнса Столтенберга.

Як передає Укрінформ, про це повідомляє агенція Bloomberg.
"Прем'єр-міністр Нідерландів Марк Рютте заявив, що він готовий замінити Єнса Столтенберга на посаді наступного генерального секретаря Організації Північноатлантичного договору", - йдеться у повідомленні.
Прем'єр Нідерландів також додав, що не планує агітувати за роль в НАТО, але, якщо отримає запрошення обійняти цю посаду, то погодиться.
"Головна посада в НАТО була б дуже цікава, і я все ще міг би щось зробити", — сказав Рютте в суботньому інтерв’ю голландському радіо.
"Якщо це прийде до мене, можливо, так", - додав він.
Водночас є велика ймовірність, що Рютте не отримає посаду генсека НАТО через "широку підтримку жінки - європейського чиновника, яка також прагне стати наступником Єнса Столтенберга", - зазначив політик.
Проте він не уточнив, хто саме є іншим кандидатом на цю посаду.
Як повідомляли ЗМІ, генсек НАТО Єнс Столтенберг заявив, що буцімто війна РФ проти України виснажила запаси Альянсу, також є питання щодо певних номенклатур зброї.