У російському Красноярську площа пожежі на складі заводу холодильників «Бірюса» збільшилася з 2,5 тисяч до 7 тисяч квадратних метрів.

Як передає Укрінформ, про це повідомляє новинний сайт Мойка78.
Про розростання площі пожежі повідомила пресслужба МНС росії. Там уточнили, що гасіння ускладнює велике горюче завантаження приміщень на складі.

Пожежа на красноярському складі на вулиці Свердловській почалася сьогодні о 7:22 мск (6:22 за Києвом). З будівлі, що спалахнула, евакуювали 10 людей. Попередньо ніхто не постраждав. На боротьбу з пожежею спрямовано понад 70 рятувальників та 25 одиниць техніки.
За даними ТАСС, це вже друга пожежа на складі "Бірюси" останнім часом. У квітні 2019 року велика пожежа знищила близько 50 тисяч холодильників. В результаті обрушилася покрівля на площі 2,5 тисячі квадратних метрів.
Останнім часом в росії регулярно відбуваються великі пожежі.