Проросійська хакерська група NoName057(16) влаштувала кібератаку на сайти уряду Італії, зокрема нижньої палати парламенту та кількох міністерств.

Про це повідомляє ANSA, передає Укрінформ.
Наразі відповідні фахівці поліції допомагають стримувати атаку.
Взявши відповідальність за атаку, хакери у своєму Телеграм-каналі заявили, що зробили це, оскільки нещодавно 20 українських військових пройшли в Італії навчання на системах ППО SAMP-T.
Крім цього, додали вони, прем’єр-міністр країни Джорджа Мелоні заявила, що не бачить передумов для початку перемовин про завершення війни в Україні.
Як повідомляв Укрінформ, у лютому проросійська хакерська група NoName057 влаштувала DDoS-атаку на низку італійських компаній та установ з нагоди візиту до Києва прем'єр-міністра Італії Джорджи Мелоні.
Президент Володимир Зеленський та італійський прем`єр Джорджа Мелоні підписали спільні декларацію щодо підтримки та взаємодії.