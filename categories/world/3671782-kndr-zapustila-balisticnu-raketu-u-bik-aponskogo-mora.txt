Північна Корея у суботу, 18 лютого, запустила балістичну ракету в бік Японського моря (Східного моря).

Як передає Укрінформ, про це повідомляє Yonhap.




Об'єднаний комітет начальників штабів Південної Кореї (JCS) заявив про запуск балістичної ракети, однак не оголосили більше подробиць.
Раніше КНДР запустила балістичну ракету малої дальності 1 січня.
Зазначається, що останній запуск ракети 18 лютого стався через день після того, як КНДР висловила протест проти скликання засідання Ради Безпеки ООН на початку цього тижня.
Як повідомляв Укрінформ, Північна Корея погрожує вдатися до «безпрецедентних і рішучих заходів», якщо Південна Корея та Сполучені Штати продовжать підготовку до запланованих військових навчань, оскільки це підвищує напруженість в регіоні.
Фото: North Korea's Korean Central News Agency (KCNA)