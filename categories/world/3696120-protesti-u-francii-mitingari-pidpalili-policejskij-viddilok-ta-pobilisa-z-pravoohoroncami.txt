У Франції спалахнула чергова хвиля заворушення після схвалення Конституційною радою пенсійної реформи, група протестувальників підпалила поліцейську дільницю в місті Ренн.

Як передає Укрінформ із посиланням на The Sun, зіткнення учасників акцій заворушень з поліцією відбулися в кількох містах Франції.



Тисячі протестувальників зібралися біля паризької мерії і освистали рішення суду.


Le canon à eau intervient pour éteindre l'incendie devant le commissariat de police #rennes pic.twitter.com/4dRCf7DD0A
— Ouest-France 35 (@ouestfrance35) April 14, 2023

Розлючений натовп попрямував до площі Бастилії, де розпалив вогнища і влаштував сутички з поліцією.
Відео, поширене в соцмережах, показує охоплений полум'ям поліцейський відділок на площі Святої Анни в Ренні.

Сотні людей вийшли на протести в інших містах, зокрема в Марселі й Тулузі.
У Ліоні поліція розігнала невеликі групи в центрі міста з використанням сльозогінного газу.
У четвер натовп штурмував паризьку штаб-квартиру групи LVMH, якою керує найбагатша людина у світі Бернар Арно.
Також сталися масові заворушення навколо Бастилії.
У березні внаслідок страйку паризьких сміттярів столиця була завалена 10 тис. тонн невивезеного сміття.
У Бордо та в Ліоні учасники заворушень підпалили ратуші.
Як повідомляв Укрінформ, Конституційна рада Франції у п’ятницю схвалила непопулярний план підвищення пенсійного віку з 62 до 64 років, реформу, яку просував президент Еммануель Макрон і яка спричинила протести й акції насильства у містах.
Фото: Ouest-France 35