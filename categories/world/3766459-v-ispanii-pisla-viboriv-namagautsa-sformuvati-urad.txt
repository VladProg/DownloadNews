Лідер правої опозиції Іспанії Альберто Нуньєс Фейхоо зробив спробу сформувати уряд.

Як передає Укрінформ, про це повідомляє Reuters.
"Лідер правої опозиції Іспанії Альберто Нуньєс Фейхоо сьогодні зробив, ймовірно, безрезультатну спробу сформувати уряд після виборів, на яких жодна партія не отримала більшості", - йдеться у повідомленні.
Народна партія Фейхоо отримала більшість місць на виборах у липні, але досі не змогла зібрати достатньо голосів для парламентської більшості, попри підтримку правої партії Vox.
Народна партія Фейхоо (137 місць) за підтримки ультраправої Vox (33 місця) та регіональних партій "Союз народу Наварри" (1 місце) та "Канарська коаліція" (1 місце) зможе заручитися голосами 172 депутатів. Для більшості їм не вистачає чотирьох голосів.
Інші менші партії відмовилися надати свої голоси, заявивши, що не хочуть сприяти створенню коаліції за участі ультраправої партії.
Дебати розпочнуться у вівторок, а голосування, яке вимагає абсолютної більшості, відбудеться у середу. У п’ятницю відбудеться друге голосування, для якого потрібна лише проста більшість.
Якщо, як очікується, Фейхоо зазнає невдачі, в.о. прем’єр-міністра Педро Санчес, який очолює Іспанську соціалістичну робітничу партію (PSOE), матиме два місяці, щоб зробити заявку щодо розпуску парламенту та призначення нових виборів.
Як повідомлялося, правоцентристська Народна партія Іспанії (PP) перемогла на позачергових парламентських виборах 23 липня, проте їй не вдалося отримати парламентської більшості.
Фото ілюстративне