Неймовірна жорстокість, з якою діють бойовики Хамасу, затьмарює навіть сумнозвісну аль-Каїду.

Як повідомляє Укрінформ, таку думку висловив президент США Джо Байден, пише Haaretz.

“Чим більше ми дізнаємося про напад (ХАМАСу на Ізраїль - ред.), тим стає страхітливіше. На тлі Хамасу аль-Каїда виглядає янголом. Вони - абсолютне зло”, - сказав Байден.

Він наголосив, що США одночасно підтримують Ізраїль у війні проти тероризму й допомагають пом’якшити гуманітарну кризу в секторі Гази.
"За моєю вказівкою, наші команди працюють у регіоні, в тому числі спілкуючись безпосередньо з урядами Ізраїлю, Єгипту, Йорданії та інших арабських держав й ООН, аби збільшити гуманітарну допомогу після нападу Хамасу й для підтримки Ізраїлю”, - зазначив президент США.

На його переконання, “не можна забувати, що переважна більшість палестинців не мають нічого спільного із Хамасом та їх обурливими нападами, унаслідок яких страждають”.
Як раніше повідомив прокурор МКС Карім Хан, Міжнародний кримінальний суд має юрисдикцію розглядати справи щодо потенційних воєнних злочинів, скоєних після нападу ХАМАСу, навіть якщо Ізраїль не є державою-членом.