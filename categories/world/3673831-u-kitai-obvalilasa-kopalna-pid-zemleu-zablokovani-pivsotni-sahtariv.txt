Унаслідок аварії на вугільній копальні на півночі Китаю, під землею було заблоковано 53 людини.

Як повідомляє кореспондент Укрінформу, про це пише Сіньхуа.


Зазначається, що пошуково-рятувальні роботи довелося припинити, бо на копальню зійшов зсув ґрунту. “Через масштабний зсув ґрунту були призупинені пошуково-рятувальні роботи на копальні, що обвалилася. Зниклими безвісти вважаються 53 людини”, - йдеться у матеріалі.

Інцидент трапився на півночі Китаю в автономному регіоні Внутрішня Монголія. Унаслідок обвалу уже підтверджена загибель двох людей та травмування шести.

Понад 900 рятувальників вже прибули до місця інциденту, однак поки не можуть відновити свою роботу.
Фото: Сіньхуа