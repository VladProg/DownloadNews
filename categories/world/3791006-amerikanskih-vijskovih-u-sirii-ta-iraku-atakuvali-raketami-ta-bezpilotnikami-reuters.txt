Американські сили в Іраку та Сирії у четвер, 23 листопада, чотири рази були атаковані ракетами та безпілотниками.

Про це повідомляє Reuters із посиланням на джерела, передає Укрінформ.
Неназваний посадовець заявив, що американські та міжнародні сили були атаковані на двох об'єктах на північному сході Сирії ракетами та безпілотником.
Окрім того, в Іраку кілька безпілотників було запущено з авіабази "Айн-аль-Асад" на захід від Багдада в напрямку, де розміщені сили США поблизу аеропорту "Ербіль".
Минулося без втрат або пошкоджень інфраструктури, заявив представник американських військових.
Зазначається, що атаки сталися наступного дня після того, як США завдали удару по пов'язаному з Іраном збройному угрупованню "Хезболла", внаслідок якого, за заявою угруповання, загинуло вісім її членів.
Офіційні особи США заявляють, що станом на 23 листопада в Іраку було скоєно 36 атак на міжнародні та американські сили, у Сирії – 37.
Як повідомляв Укрінформ, 13 листопада США завдали ударів по військових об'єктах на сході Сирії, які використовуються іранським Корпусом вартових ісламської революції (КВІР), у відповідь на атаки на американський персонал в Іраку та Сирії.