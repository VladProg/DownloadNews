У Варшаві триває один з найбільших маршів в історії демократичної Польщі.

До Варшави на "марш 4 червня" прибули понад 100 тисяч прихильників опозиції, які протестують проти чинної влади, передає кореспондент Укрінформу.
"Цю хвилю вже ніхто не зупинить, гігант пробудився. Я гордий, що можу таке сказати: переможемо", - звернувся до присутніх на марші лідер опозиції Дональд Туск.
Мер Варшави Рафал Тшасковський заявив, що поляки хочуть відкритої, вільної, демократичної Польщі. Він підкреслив, що усі учасники маршу йдуть єдиним шляхом - шляхом перемоги.






У Варшаві триває один з найбільших опозиційних маршів в історії демократичної Польщі / Фото: Юрій Банахевич, Укрінформ








































Тшасковський підкреслив, що зараз очі усієї Європи, як і 4 червня 1989 року (перші демократичні вибори в Польщі - ред.), спрямовані на Польщу.
До Варшави приїхали поляки з усіх регіонів країни. Багато учасників маршу несуть національні біло-червоні прапори і прапори ЄС, а також плакати з гаслами проти політики уряду. Вони скандують: "Свобода, рівність, демократія", "Тут є Польща", "Переможемо".

Організаторами маршу 4 червня є Громадянська коаліція Туска. Її учасниками є прихильники більшості ліберальних та лівих сил.
Як повідомлялося, парламентські вибори в Польщі відбудуться восени цього року.