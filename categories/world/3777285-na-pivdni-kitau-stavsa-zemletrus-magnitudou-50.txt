У провінції Гуандун на півдні Китаю стався землетрус магнітудою 5,0.

Про це повідомляє Сіньхуа, передає Укрінформ.
«Землетрус магнітудою 5,0 стався в акваторії повіту Наньао міста Шаньтоу провінції Гуандун на півдні Китаю в понеділок о 03:20 за пекінським часом (22:20 неділі за київським часом)», ідеться в повідомленні.
За даними Китайського центру сейсмологічних мереж, епіцентр підземних поштовхів перебував у точці з координатами 23,32 градуса північної широти та 117,39 градуса східної довготи. Гіпоцентр залягав на глибині 10 км.
Як повідомлялося, на початку жовтня в Афганістані сталися два потужні землетруси, внаслідок яких, за даними уряду Талібану, загинули більш як 2400 людей і ще понад 9000 зазнали поранень.