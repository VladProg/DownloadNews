На одному з найбільших нафтопереробних заводів Швеції заарештували росіянку за підозрою у корпоративному шпигунстві.

Про це повідомляє Norway Postsen, передає Укрінформ.
Поліція затримала та арештувала громадянку рф на території заводу Preemraff у місті Гетерборг у четвер, передає шведський телеканал TV4. Операція проходила в умовах суворої секретності.
«Прокуратура вирішила заарештувати особу, підозрювану в корпоративному шпигунстві. Зараз триває попереднє розслідування, що означає, що ми не можемо надати більше інформації відповідно до положень, що стосуються цього», - сказала речниця поліції Каролін Карлссон.
За словами представника Preemraff, затримана особа працювала на субпідрядника компанії.
Зазначається, що кілька людей було доставлено на допит. Також поліція провела обшуки у їхніх будинках.
Як повідомляв Укрінформ, напередодні уряд Норвегії вирішив оголосити персонами нон грата 15 офіцерів російської розвідки, які працювали під дипломатичним прикриттям у країні.
Фото: norway.postsen.com