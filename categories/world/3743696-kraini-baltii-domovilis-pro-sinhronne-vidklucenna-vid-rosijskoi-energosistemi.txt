У країнах Балтії домовилися про синхронне відключення від російської енергосистеми.


Про це повідомило Міністерство енергетики Литви, передає Укрінформ.
Угода між Elering, AST та Litgrid – естонського, латвійського та литовського операторів мереж – передбачає, що остаточне від’єднання від російської системи й перехід на європейську відбудеться в лютому 2025 року.
Угода також передбачає, що країни Балтії спільно вийдуть з контракту BRELL, укладеного з російськими та білоруськими операторами, влітку 2024 року, за пів року до синхронізації.
У наступні дні прем’єр-міністри трьох балтійських країн мають схвалити цю угоду.
Нагадаємо: Литва, Латвія та Естонія разом із росією та Білоруссю працюють у загальній системі електропостачання, якою централізовано керують з Москви. Водночас у травні 2022 року країни Балтії повністю припинили імпорт електроенергії з рф.