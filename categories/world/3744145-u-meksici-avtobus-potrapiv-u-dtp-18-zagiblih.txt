Унаслідок аварії пасажирського автобуса на заході Мексики загинули щонайменше 18 людей.

Як повідомляє Укрінформ, про це пише Reuters.



Зазначається, що автобус злетів з траси й впав у придорожній яр в штаті Наяріт.
“В уряді штату заявили, що водія було затримано, його підозрюють у перевищені швидкості під час маневру”, - йдеться у матеріалі.

Загалом на борту перебувало близько 42 осіб, більшість з яких були іноземцями й частина пасажирів прямувала до кордону із США.
“Близько 20 людей було госпіталізовано із травмами й стан однієї жінки описується як “делікатний”, - стверджує Reuters.

Інцидент трапився неподалік міста Тепік, столиці штату Наяріт.

Рятувальну операцію суттєво ускладнював той факт, що глибина яру, куди впав автобус, становить близько 40 метрів.

Нагадаємо: унаслідок липневої аварії автобуса у штаті Оксака, загинули 29 людей. За півроку до того, у лютому 2023-го року, автобус, який перевозив мігрантів з Південної та Центральної Америки, розбився у центральній частині Мексики, у результаті чого загинули 17 осіб.