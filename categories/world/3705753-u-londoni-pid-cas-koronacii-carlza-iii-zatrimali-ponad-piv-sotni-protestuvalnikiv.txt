Поліція Лондона заарештувала 52 людини сьогодні, коли в місті проходила урочиста церемонія коронації нового короля Чарльза III.

Як передає Укрінформ, про це повідомляє BBC.
У заяві лондонської поліції йдеться, що людей було заарештовано за підозрою у порушенні громадського порядку.
«Ми забезпечували правопорядок на численних акціях протесту, не втручаючись під час мітингів до початку коронації та під час неї. Наш обов’язок — робити це пропорційно згідно з відповідним законодавством. Ми також маємо обов’язок втрутитися, коли захід стає злочинним та може призвести до серйозних порушень", - сказала офіцер Карен Фіндлі, відповідальна за операцію столичної поліції "Коронація".
Як повідомлялося, британського монарха Чарльза III коронували у Вестмінстерському абатстві в суботу під час першої за останні сімдесят років подібної церемонії.