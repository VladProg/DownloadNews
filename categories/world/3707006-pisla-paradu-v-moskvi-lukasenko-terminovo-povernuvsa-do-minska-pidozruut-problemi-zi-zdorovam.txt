Самопроголошений президент білорусі олександр лукашенко невдовзі після параду в День Перемоги у москві терміново повернувся до мінська, можливо, через проблеми зі здоров'ям.

Як передає Укрінформ, про це повідомляє білоруське видання «Наша Нiва».

Фото з сайту: nashaniva.com
«олександр лукашенко не йшов разом із путіним та іншими гостями кремля пішки до Олександрівського саду. Його привезли туди машиною, про що він сам попросив путіна. На обіді керівників країн після Параду Перемоги лукашенка не було», - йдеться у повідомленні.

Медуза також зазначає, що на руці Лукашенка можна побачити бинт. Деякі експерти вважають, що це схоже на пов'язку після катетера.

Фото: Белсат
За даними білоруського політолога Дмитра Болкунця, до аеропорту лукашенка супроводжувала машина швидкої допомоги.
Всього парад на честь Дня Перемоги в москві відвідали лідери семи пострадянських держав: президенти Киргизстану - Садир Жапаров, Казахстану - Касим-Жомарт Токаєв, Таджикистану - Емомалі Рахмон, Узбекистану - Шавкат Мірзієєв, Туркменії - Сердар Бердимухамедов, прем'єр-міністр Вірменії Нікол Пашинян та лукашенко.