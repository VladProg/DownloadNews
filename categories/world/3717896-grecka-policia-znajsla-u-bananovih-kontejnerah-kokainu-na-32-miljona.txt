Поліція на півночі Греції вилучила десятки пакунків з кокаїном, що прямували з Латинської Америки захованими у контейнерах з бананами.

Як передає Укрінформ, про це повідомляє Reuters.
Поліція вилучила два підозрілі контейнери в порту Пірей і доправила їх до порту Салоніки. Після огляду правоохоронці виявили 100 пакунків прихованого кокаїну загальною вагою 161 кілограм.
"Наркотики, які мали бути розповсюджені по всій Греції та інших європейських країнах, оцінюються на суму близько 3,2 мільйона євро", - повідомила поліція.
Ця партія була знайдена в рамках розслідування, яке Греція розпочала минулого місяця спільно з владою Північної Македонії та антинаркотичним агентством США. Попереднього разу на складі в Салоніках правоохоронці вилучили близько 100 кілограмів кокаїну, також захованого в бананових контейнерах.
Зазначається, що у цій справі було заарештовано близько 14 осіб.
Як повідомляв Укрінформ, перуанська поліція по боротьбі з наркотиками вилучила 58 кілограмових пакунків кокаїну із зображенням нацистського прапора на зовнішній стороні та ім'ям Гітлера, надрукованим великим шрифтом.