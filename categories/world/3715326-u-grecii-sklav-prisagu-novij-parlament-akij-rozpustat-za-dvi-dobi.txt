У Греції 300 депутатів парламенту, обраних унаслідок виборів, що відбулися в країні на минулих вихідних, склали присягу в неділю, 28 травня.

Як передає Укрінформ, про це повідомляє Ekathimerini.
Новий парламент, у якому жодна партія не отримала більшості, обере спікера та віцеспікер у понеділок.
Потім він буде розпущений президентським указом у понеділок або вівторок, а нові вибори будуть оголошені на 25 червня.
Зазначається, що нові вибори проходитимуть відповідно до нового Закону «Про вибори», який передбачає бонус для переможця.
Поріг голосування, необхідний для того, щоб партія-переможець отримала загальну більшість, буде змінюватися залежно від кількості партій, представлених у парламенті, а також від частки голосів, отриманих меншими партіями.
Чим більше партій оберуть депутатів і чим більший буде розкид голосів, тим вищим буде прохідний бар’єр.





Як повідомляв Укрінформ, у неділю, 21 травня, у Греції відбулися парламентські вибори. Згідно з підрахунком майже всіх голосів, партія «Нова демократія» набирає 40,78% (145 з 300 місць).
Через день після парламентських виборів не вдалося сформувати однопартійний уряд, тому можливе нове голосування, під час якого партія-переможниця «Нова демократія» прагне досягти того, щоб керувати країною самостійно.









Фото: INTIME