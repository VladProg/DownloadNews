Спікером Палати громад канадського парламенту вперше в історії став афроканадець.

Як повідомляє кореспондент Укрінформу, кандидатура Грега Фергюса була підтримана більшістю депутатів під час таємних виборів.
“Сьогодні Ви - перший темношкірий канадець, який став спікером. Це має надихнути усіх канадців, особливо молодше покоління, яке прагне долучитися до політики”, - сказав після оголошення результатів голосування прем’єр-міністр Канади Джастін Трюдо.
Зазначимо, що у політичній системі Канади спікер - неупереджений арбітр, покликаний контролювати дотримання парламентських процедур. Він має право голосу лише у випадку, коли якесь рішення не ухвалюється через однакову кількість голосів “за” й “проти”. Спікер також виконує церемоніальну функцію, репрезентуючи парламент.
Нагадаємо: попередній спікер Палати громад Ентоні Рота пішов у відставку на тлі скандалу із вшануванням у канадському парламенті ветерана СС.