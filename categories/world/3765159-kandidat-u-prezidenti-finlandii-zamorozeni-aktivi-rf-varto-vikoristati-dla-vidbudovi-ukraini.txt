Директор Банку Фінляндії Оллі Рен, який офіційно став кандидатом у президенти Фінляндії від партії "Центр", висловився за передачу заморожених активів РФ на відновлення України.

Про це повідомляє Yle, передає Укрінформ.
За словами Рен, на посаді президента Фінляндії він зможе використати свій досвід, цінності та методи роботи. Рен зазначив, що серед його суперників у президентських перегонах будуть досвідчені кандидати, що добре для виборців.
У своїй промові він нагадав, що зовнішня політика входить до компетенції президента. Рен торкнувся і війни в Україні.
«Заморожені валютні активи Росії слід використовувати для відновлення України», – упевнений кандидат від центристів.
Перший тур президентських виборів у Фінляндії відбудеться у січні 2024 року.
Як повідомляв Укрінформ, члени популістської націоналістичної євроскептичної партії «Справжні фіни», що входить у правлячу коаліцію, на партійному з'їзді у Тампере одноголосно обрали спікера парламенту Фінляндії Юссі Халла-ахо своїм кандидатом у президенти країни.
Фото: uutissuomalainen.fi