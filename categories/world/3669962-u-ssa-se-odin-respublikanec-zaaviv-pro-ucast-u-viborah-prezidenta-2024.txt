Колишня постійний представник США при ООН Ніккі Гейлі оголосила, що висуває свою кандидатуру від Республіканської партії на президентських виборах 2024 року.

Як передає Укрінформ, про це повідомляє The Hill.






“Настав час для нового покоління. Давайте зробимо це!” - написала Гейлі в соцмережах, анонсуючи свою участь у виборах президента США у 2024-му році.
Гейлі, крім керування місією США при ООН під час роботи адміністрації Трампа, була першою жінкою-губернатором Південної Кароліни й перед цим двічі обиралася до Палати представників штату.
Зазначається, що вона стала першим кандидатом від Республіканської партії, який кинув виклик колишньому президенту Дональду Трампу, який оголосив про свою президентську кампанію на 2024-й рік.
Як повідомляв Укрінформ, 16 листопада колишній президент США Дональд Трамп, який за свою минулу каденцію встиг отримати два імпічменти від Палати представників, оголосив, що висуває свою кандидатуру від Республіканської партії на президентських виборах 2024 року.