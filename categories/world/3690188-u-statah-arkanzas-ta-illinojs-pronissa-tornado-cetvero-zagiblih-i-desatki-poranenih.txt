У п’ятницю на Півдні та Середньому заході США відбулося одразу декілька потужних штормів, які спровокували смертоносні торнадо.

Як передає Укрінформ, про це повідомляє Associated Press.
Торнадо зруйнували будинки і торговельні центри в Арканзасі та обвалили дах театру в Іллінойсі.
Згідно із даними влади, у районі Літл-Рок, штат Арканзас, загинула щонайменше одна людина і понад двадцять отримали поранення. Місто Вінн на північному сході штату теж зруйноване, офіційні особи повідомили про двох загиблих. Будинки були зруйновані, а люди опинилися під уламками.
В Арканзасі майже 90 тисяч споживачів були знеструмлені.
У місті Белвідер штату Іллінойс обвалився дах театру “Apollo”, унаслідок чого одна людина загинула ще 28 зазнали поранень, з них п’ятеро - серйозних. Місцева поліція повідомила, що обвалення сталося під час сильного шторму, і що дзвінки почали надходити із театру о 19:48 за місцевим часом. Попередньо, пошкодження були спричинені торнадо. Обвал стався під час музичного концерту.


2 Tornadoes coming down at once.. please pray!! #tornado #tornadoes #iowa #arkansas #illinois #Tennesse #pray #praying #ryanhallyall #ryan #storm #chaser #brandon pic.twitter.com/uoGRmvjOKG
— whitney& forrest (@whitneyforres10) March 31, 2023

У театрі перебувало 260 осіб, повідомив начальник пожежної служби Белвідере Шон Шадл. Він додав, що перші служби реагування також врятували когось із ліфта, задля чого довелося поратися із обірваними лініями електропередач за межами театру.
В Іллінойсі станом на вечір п’ятниці понад 109 тисяч споживачів залишилися без світла.
Торнадо в районі Літл-Рок спершу пронісся через квартали у західній частині міста та зруйнував невеликий торговельний центр. Потім він перетнув річку Арканзас у Норт-Літтл-Рок і навколишні міста, де значних збитків було завдано будинкам, підприємствам і транспортним засобам.
Як повідомляв Укрінформ, 26 березня президент США Джо Байден схвалив оголошення надзвичайного стану у штаті Міссісіпі після потужного шторму, внаслідок якого загинули щонайменше 25 людей.