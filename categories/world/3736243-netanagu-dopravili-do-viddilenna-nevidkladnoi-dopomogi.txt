Голову уряду Ізраїлю Біньяміна Нетаньягу привезли до відділення невідкладної допомоги медичного центру.

Як передає Укрінформ, про це повідомляє The Times of Israel.
Офіс прем’єр-міністра повідомив, що його стан добрий, і він проходить медичне обстеження в медичному центрі Шеба.
"Його стан добрий, і він проходить медичне обстеження", - йдеться в заяві офісу прем'єр-міністра.
Місцеві ЗМІ з посиланням на джерела, близькі до Нетаньягу, повідомили, що раніше він скаржився на погане самопочуття.
Прем'єр-міністра привезли до лікарні з його будинку в Кейсарії, де він проводив вихідні. Зазначається, що він був у свідомості та ходив самостійно, без сторонньої допомоги.
Особистий лікар Нетаньягу - Цві Берковіц повідомив, що стан прем'єр-міністра «гарний та стабільний», додавши, що він проходить обстеження.
Фото: Marc Israel Sellem/Pool/Flash90