У російському місті Сочі (Краснодарський край) вранці у суботу пролунали вибухи.

Про це повідомляє російський Телеграм-канал "Astra" з посиланням на місцевих жителів, передає Укрінформ.
За словами місцевих мешканців, вибухів було щонайменше 3-4.
Мер міста Олексій Копайгородський підтвердив інформацію про вибухи, заявивши про спрацювання системи ППО.
"Сьогодні близько 7:10 у Сочі спрацювала чергова система протиповітряної оборони: над морем збили два безпілотники. Постраждалих та руйнувань у місті немає. Аеропорт і всі системи курорту працюють штатно. Ситуація під контролем оперативного штабу", - написав він.
Як повідомлялося, 1 жовтня російський чорноморський курорт Сочі вдруге за два тижні зазнав удару безпілотних літальних апаратів. За повідомленнями ЗМІ, в аеропорту Сочі було пошкоджено вертолітний майданчик.
Попередня атака 20 вересня 2023 року спричинила велику пожежу на нафтосховищі поблизу аеропорту.