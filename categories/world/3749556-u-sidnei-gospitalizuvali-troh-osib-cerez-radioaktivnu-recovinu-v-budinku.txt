Троє людей були доставлені до лікарні після того, як у будинку на півдні австралійського міста Сідней знайшли радіоактивний матеріал.

Як передає Укрінформ, про це повідомляє BBC.
Упродовж декількох годин будинок в районі Арнкліффі був огороджений стрічкою, яка попереджала про токсичну, ядерну або біологічну небезпеку всередині.
Австралійські прикордонні сили (ABF) підтвердили, що була проведена спецоперація за допомогою пожежників.

Пожежно-рятувальна служба Нового Південного Уельсу зазначила, що були виявлені «низькоактивні ізотопи».
Матеріал було виявлено у відповідному контейнері без викиду радіації.

«Троє мешканців адреси доставлені в лікарню, виключно для спостереження», - йдеться в повідомленні рятувальників.
Раніше місцевий телеканал повідомив про виявлення ртуті та ізотопу урану, проте офіційні особи це не підтвердили.
Як повідомляв Укрінформ, на Уральському електрохімічному комбінаті у Свердловській області РФ у цеху збагачення урану розгерметизувався балон із ядерним паливом. Одна людина загинула, персонал цеху евакуювали.
Фото: Getty Images