За даними міністерства охорони здоров'я Гази, яке контролює ХАМАС, кількість загиблих у секторі Гази внаслідок авіаударів Ізраїлю зросла до 9061 особи.

Про це повідомляє Sky News, передає Укрінформ.
Серед загиблих 3 760 дітей та 2 326 жінок, повідомили в міністерстві.
Ще 32 000 людей отримали поранення.
Як повідомляв Укрінформ, вранці 7 жовтня палестинське ісламістське угруповання ХАМАС розпочало напад на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення.
Ізраїль офіційно оголосив стан війни, мобілізував 300 тисяч резервістів та почав знищувати військові об’єкти, а також ватажків терористів.
Фото: AA