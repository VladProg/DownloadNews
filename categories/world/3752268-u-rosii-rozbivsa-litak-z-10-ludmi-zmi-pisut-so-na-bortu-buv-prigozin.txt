У літаку, що розбився в Тверській області, серед пасажирів був Євген Пригожин


Як повідомляє Укрінформ, про це інформує Росавіація.
Розпочато розслідування катастрофи літака Embraer, зазначили у відомстві.



ОБЕРЕЖНО! У відео присутня ненормативна лексика!
Окрім того, Росавіація інформує, що засновник ПВК "Вагнера" Євген Пригожин значився серед пасажирів літака, що розбився.
Також надходить суперечлива інформація - зокрема, видання "Медуза" інформує, що на борту бізнес-джету, що розбився в Тверській області, знаходився командир ПВК "Вагнера" Дмитро Уткін.

Перед тим ТАСС зазначив, що бізнес-джет летів з Москви до Петербурга. У авіакатастрофі загинули 10 людей.
Російський новинний Телеграм-канал «112» стверджує, що літак розбився під селом Куженкіне Бологівського району Тверської області.

Водночас близький до ПВК «Вагнер» ТГ-канал Grey Zone стверджує, що літак Пригожина був збитий вогнем із ППО. Офіційного підтвердження такої інформації немає.
Як повідомляв Укрінформ, після невдалого заколоту ПВК "Вагнера" проти російського військового керівництва найманці вирушили до Білорусі. При цьому засновник і очільник ПВК Пригожин вільно пересувався територією як Білорусі, так і Росії.