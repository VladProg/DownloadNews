У російському місті Таганрог Ростовської області вранці 26 вересня чули вибухи.

Як передає Укрінформ, про це у Телеграмі повідомив радник міського голови Маріуполя Петро Андрющенко.
«Таганрог, як справи? Вибух на містом. Працює ППО окупантів», – зазначив він та опублікував фото неба з місця події.

Своєю чергою у Міністерстві інформаційної політики та масових комунікацій Ростовської області повідомили: "Гучні звуки та інверсійні сліди в небі над містом, які чули та бачили мешканці Таганрогу Ростовської області, спричинені навчаннями військових".
Як повідомлялося, на території країни-агресора Росії все частіше лунають вибухи, знищуються ворожі склади зброї, військової техніки та жива сила противника.