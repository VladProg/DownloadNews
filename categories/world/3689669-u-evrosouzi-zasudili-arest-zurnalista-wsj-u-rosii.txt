Євросоюз засудив затримання у Москві журналіста The Wall Street Journal та громадянина США Евана Гершковича.

Про це у твіттері написав Високий представник Європейського Союзу з питань закордонних справ і політики безпеки Жозеп Боррель, передає Укрінформ.
«Журналісти повинні мати можливість вільно займатися своєю професією та заслуговувати на захист. російська влада вкотре демонструє систематичну зневагу свободою ЗМІ», — заявив Боррель.

The EU condemns the detention of @evangershkovich, a journalist and U.S. citizen, in Russia.

Journalists must be allowed to exercise their profession freely and deserve protection.

The Russian authorities demonstrate yet again their systematic disregard for media freedom.
— Josep Borrell Fontelles (@JosepBorrellF) March 30, 2023

Як повідомляв Укрінформ, у четвер лефортовський суд москви за клопотанням фсб заарештував журналіста The Wall Street Journal Евана Гершковича за звинуваченнями у «шпигунстві». За інформацією російських ЗМІ, справа Гершковича проходить під грифом «цілком таємно». Він провини не визнає.