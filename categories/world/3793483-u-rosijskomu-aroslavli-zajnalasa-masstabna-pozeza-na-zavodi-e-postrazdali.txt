У російському місті Ярославлі сталася масштабна пожежа на заводі «Екогенерація», полум’я охопило 1500 квадратних метрів.


Про це повідомляє місцеве видання "Ярославль онлайн", передає Укрінформ.
«Горить склад із картоном на площі 1500 квадратних метрів», - заявили в пресслужбі МНС РФ.


Пожежа виникла на складі медикаментів підприємства «Екогенерація», яке спеціалізується на переробці паперу. Згодом вогонь поширився на сусіднє приміщення, де зберігався картон.

До ліквідації пожежі залучено 13 одиниць техніки та 70 вогнеборців.
На цей час відомо про трьох постраждалих, повідомили в Міністерстві охорони здоров’я та фармації Ярославської області.

Як повідомляв Укрінформ, у неділю на території російського підприємства «Челябінський тракторний завод-Уралтрак» стався вибух із подальшим займанням.