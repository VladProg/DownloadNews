Керівник так званого повітряного флоту ХАМАС Іссам Абу Рукбех ліквідований унаслідок нічного авіаудару в секторі Гази.

Про це повідомляє Times of Israel із посиланням на Армію оборони Ізраїлю, передає Укрінформ.
За даними військових, Абу Рукбе відповідав за управління дронами, безпілотними літальними апаратами, парапланами, системами повітряного виявлення і протиповітряної оборони терористичного угруповання.
Він також брав участь у плануванні та здійсненні наступу 7 жовтня, керуючи терористами, які проникли на південь Ізраїлю на парапланах, а також в атаках безпілотників на спостережні пости ЦАХАЛ.
Як повідомлялося, 14 жовтня ЦАХАЛ оголосив про знищення попереднього керівника військово-повітряних сил Хамасу Мурада Абу Мурада.
Фото: АА