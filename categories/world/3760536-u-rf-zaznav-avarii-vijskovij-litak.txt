Літак Су-24М зазнав катастрофи у Волгоградській області РФ.

Як передає Укрінформ, про це повідомляє Telegram-канал Baza.
За попередніми даними, бомбардувальник впав у Калачівському районі за 5 кілометрів від хутора Ложки. На борту були два члени екіпажу. Причини катастрофи з'ясовуються.
Зазначається, що літак здійснював навчальний політ. Боєкомплекту на борту не було. Близько 19 години він зник з радарів. Пізніше стало відомо, що літак упав.
Чи встигли льотчики катапультуватися наразі невідомо.
"Міноборони РФ підтверджує аварію літака при виконанні планового навчально-тренувального польоту у Волгоградській області", - йдеться у повідомленні.
Відомство уточнює, що політ відбувався без боєкомплекту, літак упав у безлюдній місцевості. До місця події направлені гелікоптери Мі-8 пошуково-рятувальної служби.
Фото: Wikipedia