Мер фінського міста Турку Мінна Арве скасувала право генконсульства Росії на безкоштовну експлуатацію літнього котеджу на острові Какскерта.

Як передає Укрінформ, про це повідомляє Yle.
За словами Арве, лист про розірвання договору про використання дачі буде надіслано росіянам негайно.
Зазначається, що досі місто Турку оплачувало орендну плату котеджу, що становила близько 10 000 євро на рік.
За даними фінської газети Helsingin Sanomat, співробітники російського консульства користувалися ним безкоштовно протягом десятиліть.


Він був збудований у 1970-х роках.
Як повідомляв Укрінформ, у середу Фінляндія оголосила про скасування дозволу на роботу російського консульства в Турку, місті на південно-західному узбережжі країни.
Раніше МЗС Росії заявило про вислання дев'ятьох фінських дипломатів та зупинення роботи генконсульства Фінляндії у Санкт-Петербурзі.
Фото: Anni Savolainen / Lehtikuva