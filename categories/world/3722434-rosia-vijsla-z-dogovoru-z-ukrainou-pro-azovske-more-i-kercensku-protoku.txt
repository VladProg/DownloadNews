Президент РФ Володимир Путін підписав закон про денонсацію договору між Росією та Україною про співпрацю у використанні Азовського моря та Керченської протоки.

Про це повідомляє Укрінформ із посиланням на офіційний інтернет-портал правової інформації РФ.
Цей договір був підписаний у Керчі 24 грудня 2003 року і визначав порядок спільної діяльності двох країн у галузі судноплавства, включаючи його регулювання та навігаційно-географічне забезпечення, рибальства, захисту морського середовища, екологічної безпеки, а також пошуку та рятування в Азовському морі та Керченській протоці.
Як повідомляв Укрінформ, 24 лютого 2023 року Верховна Рада ухвалила Закон "Про денонсацію Договору між Україною та Російською Федерацією про співпрацю у використанні Азовського моря та Керченської протоки". Він набув чинності 25 березня.