Державний секретар США Ентоні Блінкен 5 листопада прибув із неанонсованим візитом до Іраку.

Як передає Укрінформ, про це у соцмережі Х повідомили в Офісі глави уряду Іраку.
«Прем'єр-міністр Мухаммад Шіа Ас-Судані прийняв державного секретаря США Ентоні Блінкена», - зазначили в Офісі прем’єра Іраку.
Раніше сьогодні Блінкен під час зустрічі з главою Палестинської автономії Махмудом Аббасом чітко підкреслив, що Сполучені Штати не підтримують примусового переміщення палестинців.
Як повідомляв Укрінформ, державний секретар США Ентоні Блінкен здійснить візит у Туреччину 5-6 листопада.
Фото: соцмережа Х