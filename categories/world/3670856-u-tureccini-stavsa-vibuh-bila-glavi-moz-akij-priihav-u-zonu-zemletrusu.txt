У Туреччині у зоні землетрусу в момент спілкування міністра охорони здоров'я із медиками вибухнула імпровізована пічка, біля якої грілися рятувальники.


Як передає Укрінформ, про це повідомляє Hürriyet.
“Під час розмови міністра охорони здоров’я Фахреттіна Коджі з працівниками охорони здоров’я в Хатаї, які грілися біля багаття, стався вибух”, - зазначається у повідомленні.

Міністр, оглядаючи завали, підійшов до медичних працівників, які грілися біля багаття, та почав з ними спілкуватися. У цей момент пролунав вибух, стовп вогню піднявся на кілька метрів.

Згодом повідомили, що постраждалих немає.

Момент інциденту був зафіксований на відео.

Як повідомляв Укрінформ, кількість загиблих від землетрусів у Туреччині та Сирії наближається до 42 тисяч.
Фото: Mustafa Kaya / Global Look Press