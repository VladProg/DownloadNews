У німецькому місті Аугсбург (земля Баварія) затримали чоловіка, який підозрюється у тому, що ввечері в п’ятницю застрелив трьох людей і ще двох поранив.

Про це повідомляє Augsburger Allgemein, передає Укрінформ.
За даними поліції, 64-річний підозрюваний убив трьох людей із вогнепальної зброї у багатоквартирному будинку. Жертвами стали дві жінки, 49 та 72 років, та 52-річний чоловік. Після цього нападник пішов до іншого будинку, де поранив 32-річного та 44-річного чоловіків. Нині вони перебувають у лікарні, загрози життю немає.
Обставини злочину поки не з'ясовані. Судячи з усього, вбивствам передувала сварка між сусідами.
Фото: Karl-Josef Hildenbrand/dpa/picture alliance