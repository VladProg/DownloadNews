Проєкт бюджету США на 2024 фінансовий рік передбачає виділення $63,1 мільярда для Держдепартаменту та USAID, зокрема $1,7 мільярда на підтримку України та країн-партнерів у регіоні, охопленому війною.

Про це повідомляє Держдепартамент США, передає Укрінформ.
«Цей запит включає $1,7 мільярда, які допоможуть Україні виграти війну та закласти основу реформ і відновлення з метою досягнення миру, а також допомогти іншим партнерам, які постраждали від війни, стабілізувати їхні економіки та підготуватися до відновлення», - йдеться в документі.
Фінансування Держдепартаменту США й USAID у 2024 фінансовому році також передбачатиме відповіді на виклики стратегічної конкуренції з Китаєм; інвестування в розвиток альянсів; реагування на проблеми енергетичної, продовольчої, кліматичної безпеки, а також інші зусилля американської дипломатії.
Як повідомлялося, адміністрація США щовесни представляє проєкт бюджету на наступний фінансовий рік.