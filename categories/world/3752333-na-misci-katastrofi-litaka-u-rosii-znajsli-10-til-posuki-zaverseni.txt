У Тверській області РФ на місці катастрофи літака Євгена Пригожина знайшли 10 тіл.

Про це повідомляє Інтерфакс у Телеграмі, передає Укрінформ.
"Виявлено останки всіх десяти людей, які перебували на борту бізнес-джету, що розбився під Твер'ю, повідомили "Інтерфаксу" в екстрених службах. Пошукову операцію завершено", - йдеться у повідомленні.
Даних щодо упізнання тіл наразі немає.
Як повідомляв Укрінформ, Росавіація оприлюднила список пасажирів літака, що зазнав аварії у Тверській області Росії. Серед них - співзасновники ПВК "Вагнер" Євген Пригожин і Дмитро Уткін.