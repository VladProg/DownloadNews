Генеральний секретар ООН Антоніу Гутерреш вітає домовленість між Ізраїлем та ХАМАС про звільнення заручників, досягнуту за посередництва Катару та за підтримки Єгипту й США.

Як передає власкор Укрінформу у Нью-Йорку, про це в середу заявив журналістам заступник речника Генсека Фархан Гак.
«Це важливий крок у правильному напрямку, але потрібно зробити набагато більше. Організація Об'єднаних Націй мобілізує всі свої можливості для підтримки реалізації цієї домовленості й максимізації її позитивного впливу на гуманітарну ситуацію в Газі», - процитував Генсека ООН Гак.
Як повідомлялося, у середу, 22 листопада, Кабінет міністрів Ізраїлю схвалив угоду про звільнення близько 50 заручників, викрадених під час нападу терористичної групи ХАМАС, в обмін на кількаденне припинення вогню.
Це рішення привітав президент США Джо Байден.