Перша група нідерландців покинула Судан на французькому літаку.

Про це повідомляє Укрінформ з посиланням на NOS.
“Перші нідерландці були евакуйовані з Судану французьким літаком. Про це повідомляє міністр закордонних справ Нідерландів Вопке Гукстра”, - йдеться у повідомленні.
Зазначається, що за його словами, йдеться про групу людей. Точної цифри він не називає.
Ще одна група нідерландців покинула Хартум з автомобільною колоною ООН.
У рятувальній операції Нідерланди об'єднали зусилля із Францією та Німеччиною.
Як повідомляв Укрінформ, 15 квітня після кількох днів напруженості між армією Судану та Силами швидкого реагування (RSF) в Хартумі пролунали вибухи й стрілянина. Суперечка зосереджена навколо запропонованого переходу країни до цивільного правління.
Щонайменше 97 людей загинули та ще сотні зазнали поранень під час зіткнень по всьому Судану.