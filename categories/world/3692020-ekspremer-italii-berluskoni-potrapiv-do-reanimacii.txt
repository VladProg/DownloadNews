Сільвіо Берлусконі, який чотири рази обіймав посаду прем’єр-міністра Італії, перебуває в реанімації у кардіологічному відділенні міланської лікарні Сан-Раффаеле.

Як передає Укрінформ, про це повідомляє Reuters.
86-річний Берлусконі протягом останніх років страждав від неодноразових нападів поганого самопочуття і лише минулого тижня повернувся із лікарні.
Лідер партії «Вперед, Італія» (Forza Italia) у 2016 році переніс операцію на серці, а також хворів на рак простати. Він неодноразово потрапляв до лікарні у зв’язку із зараженням COVID-19.
Наразі Берлусконі перебуває в реанімації у кардіологічному відділенні міланської лікарні Сан-Раффаеле. Ситуація із його станом здоров’я «під контролем».
Як повідомляв Укрінформ, Європейська народна партія, найбільша група у Європарламенті, скасувала візит до Неаполя після неприйнятних заяв колишнього прем’єр-міністра Італії Сільвіо Берлусконі на адресу Президента України Володимира Зеленського.
Колишній прем’єр-міністр Італії Сільвіо Берлусконі розкритикував прем'єр-міністра Італії Джорджу Мелоні за зустріч із Президентом України в Брюсселі. Берлусконі також заявив, що якби Зеленський припинив «атакувати» Донбас, війни не було б.