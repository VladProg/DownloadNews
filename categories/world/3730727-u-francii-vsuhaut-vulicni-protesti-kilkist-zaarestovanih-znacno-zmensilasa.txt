За минулу ніч у Франції внласлідок заворушень через вбивство підлітка було заарештовано 157 чоловік, що майже вчетверо менше, ніж напередодні.

Як передає Укрінформ, про це повідомляє Reuters з посиланням на Міністерство внутрішніх справ країни.
"За ніч було заарештовано 157 чоловік, порівняно з понад 700 арештами напередодні і понад 1 300 у п'ятницю ввечері. Троє з 45 тисяч поліцейських, задіяних на чергуванні вночі, були поранені", – повідомило МВС Франції.
За попередніми даними відомства, під час протестів було пошкоджено близько 350 будівель і 300 транспортних засобів.
Як повідомляв Укрінформ, бабуся 17-річного хлопця, застреленого поліцейським поблизу Парижа, закликала припинити масові заворушення.