Роботу посольства Ісландії у Москві офіційно призупинено з 1 серпня.

Про це повідомляється на сайті уряду Ісландії, передає Укрінформ.
«З сьогоднішнього дня призупинено роботу посольства Ісландії в Москві», - йдеться у повідомленні.
Як зазначається, окрім Росії, посольство Ісландії в Москві представляло Ісландію у Вірменії, Білорусі, Казахстані, Киргизстані, Молдові, Таджикистані, Туркменістані та Узбекистані. Відтепер представництво буде здійснюватися міністерством закордонних справ Ісландії в Рейк'явіку.
Наголошується, що рішення про призупинення роботи посольства Ісландії в Москві не є розривом дипломатичних відносин двох країн. Щойно дозволять умови, Ісландія надасть пріоритет відновленню роботи посольства в Москві.
Як повідомлялося, парламент Ісландії ухвалив резолюцію про засудження незаконної депортації Росією українських дітей.