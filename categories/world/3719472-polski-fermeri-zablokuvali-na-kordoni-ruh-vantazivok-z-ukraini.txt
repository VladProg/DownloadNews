Заблоковано виїзд вантажних автомобілів до Польщі через пункт пропуску «Шегині».

Як передає Укрінформ, про це повідомляє в Телеграмі Державна прикордонна служба України.
“Перед пунктом пропуску “Медика” польські фермери заблокували рух вантажних транспортних засобів, що слідують з України до Польщі”, - йдеться в повідомленні.
Пропуск легковиків, автобусів, а також вантажівок на в’їзд в Україну здійснюється у звичайному режимі.
У Держприкордонслужбі просять обирати інші шляхи до Польщі, а про відновлення пропускних операцій повідомлять додатково.
Як повідомлялося, Державне агентство відновлення та розвитку інфраструктури у 2023 році проведе модернізацію пунктів пропуску (ПП) на кордоні з Польщею, Румунією, Словаччиною, Угорщиною та Молдовою.