Китайське військове судно незаконно увійшло до територіальних вод Філіппін.

Як повідомляє Укрінформ, про це із посиланням на заяву МЗС Філіппін пише Reuters.

“МЗС Філіппін у четвер звинуватило Китай у вторгненні до своїх територіальних вод після інциденту цього тижня за участю військових суден двох країн поблизу однієї з мілин у Південно-Китайському морі, стосовно якої триває суперечка”, - йдеться у матеріалі.

Зазначається, що Філіппіни заперечують слова китайських військових про те, що філіппінське судно нібито “незаконно увійшло” до вод поблизу мілини Скарборо. У Манілі цю заяву назвали “позбавленою юридичного підгрунтя” і наголосили, що вона лише сприяє зростанню рівня напруження. “Саме Китай вдерся до філіпінських вод”, - наголосили у МЗС.

Reuters пояснює, що Пекін та Маніла вважають мілину Скарборо, розташовану за 200 км від Філіппін, своєю суверенною територією. Однак вона перебуває під де-факто контролем Китаю, який захопив її у Філіппін в 2012-му році.

На переконання Філіппін, мілина, яку тут називають затока де Масінлок, знаходиться у її винятковій економічній зоні. “Філіппіни послідовно вимагають від китайських суден в затоці де Масінлок негайно покинути цю зону”, - наголосили у МЗС.

Додамо, що приналежність мілини ще в 2016-му році визначив міжнародний трибунал, який не підтримав запит Китаю на контроль її 90%. Утім Пекін досі відмовляється визнавати це рішення.