Літак ватажка ПВК "Вагнер" Євгена Пригожина вшосте прилетів до Білорусі.

Як передає Укрінформ, про це повідомляє Беларускі Гаюн.
"Сьогодні о 8:55 на військовий аеродром Мачулищі з Санкт-Петербурга знову прилетів бізнес-джет, пов'язаний зі структурами ПВК «Вагнер», з рег.номером RA-02878.
Саме цей літак прилітає до Білорусі втретє від часу «заколоту» ПВК «Вагнер». Це не основний літак Пригожина (RA-02795), який після візиту до Білорусі з 19 липня стоїть у Москві", - йдеться у повідомленні.

Також на військовий аеродром Мачулищі о 09:20 сів ще один приватний літак - Beech C90GTi King Air з рег. номером RA-07893 рейсом з Шереметьєво.
Як повідомляв Укрінформ, влада Білорусі дозволила "вагнерівцям" розташуватися табором у селі Цель Могильовської області, де облаштовані намети майже для 9 тисяч осіб.
Речник ДПСУ Андрій Демченко в ефірі телемарафону "Єдині новини" заявив, що розвідка України пильно стежить за групами людей, які переміщаються з РФ до Білорусі.