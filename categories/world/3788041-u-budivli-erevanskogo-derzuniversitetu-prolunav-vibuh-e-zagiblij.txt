У Вірменії в будівлі хімічного факультету Єреванського державного університету вранці 17 листопада в одній із кімнат підвального поверху 1-го корпусу пролунав вибух і сталася пожежа.

Про це повідомляє News.am, передає Укрінформ.
На місці події прибули поліцейські та медики. З будівлі, де стався вибух, евакуйовано студентів і співробітників, в інших будівлях навчальний процес триває.
Унаслідок вибуху є загиблий і троє постраждалих. Двох постраждалих госпіталізовано до опікового центру. За повідомленнями вірменських ЗМІ, у двох постраждалих констатували політравму, множинні травми, хімічні опіки 3-го ступеня. Інший постраждали - службовець патрульної служби, він надихався диму. Його стан оцінюють як задовільний.

Пожежу в університеті уже загасили. Згоріли побутові речі та дерев'яні конструкції.
Наразі з’ясовують всі обставини.
Як повідомляв Укрінформ, в італійському місті Вітербо 11 листопада у будівлі, де розміщували шукачів притулку, стався вибух із подальшою пожежею, внаслідок чого постраждало понад 30 людей.