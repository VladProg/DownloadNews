Унаслідок авіакатастрофи військового конвертоплана США Boeing MV-22B Osprey над австралійськими островами Тіві загинуло троє американських морських піхотинців.

Про це заявив представник морської піхоти США, передає Укрінформ з посиланням на AFP.
"Загалом на борту було 23 людини. Було підтверджено, що троє загинули, а ще п'ятеро були доставлені до Королівської лікарні Дарвіна у важкому стані", - йдеться в заяві.
Як повідомляв Укрінформ, військовий конвертоплан США Boeing MV-22B Osprey з 23 морськими піхотинцями на борту розбився над австралійськими островами Тіві під час навчань.
Повідомляється, що Boeing MV-22B Osprey розбився вранці на острові Мелвілл, за 60 км на північ від Дарвіна.
Причини аварії з’ясовуються.
Аварія сталася лише через кілька днів після початку навчань «Predators Run 2023» у Топ-Енді за участю солдатів з Філіппін, Індонезії та Східного Тимору. У багатонаціональних навчаннях беруть участь 2500 солдатів і вони проходять у Дарвіні та на островах Тіві. Близько 150 морських піхотинців США дислокуються в Дарвіні та беруть участь у військових навчаннях разом із персоналом з Австралії та Філіппін.
Фото: Wikipedia