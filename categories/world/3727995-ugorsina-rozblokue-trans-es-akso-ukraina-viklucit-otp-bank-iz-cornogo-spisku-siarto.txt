Угорщина не підтримала виділення чергового траншу у 500 млн євро з Європейського фонду миру державам-членам ЄС через включення Україною угорського OTP Bank до списку "спонсорів війни".

Як передає Укрінформ, про це заявив очільник МЗС Петер Сійярто у понеділок, повідомляє Reuters.
За словами Сійярто, Будапешт готовий змінити свою позицію щодо траншу, якщо Україна відмовиться від включення в «чорний список» угорського ОTP Bank.
Європейський фонд миру вже виділив близько 4,6 мільярдів євро на закупівлю озброєння для України. Фонд є незалежним від бюджету ЄС, який не має права фінансувати військові операції.
Як повідомляв Укрінформ, у понеділок Рада ЄС погодила рішення збільшити на €3,5 мільярди Європейський фонд миру, що дозволить, зокрема, продовжувати та нарощувати військову допомогу для України.
Завдяки можливостям міждержавного Фонду, ЄС зміг надати Україні вже сім пакетів військової допомоги на загальну суму 3,6 млрд євро.
Нагадаємо, що міністри закордонних справ ЄС не змогли погодити виділення для України 8-го пакету військової допомоги.