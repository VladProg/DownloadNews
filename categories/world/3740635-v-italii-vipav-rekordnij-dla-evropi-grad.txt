В італійському місті Аццано-Дечімо знайшли градину, що мала 19 см у діаметрі – такий град вважають найбільшим з-поміж тих, які будь-коли випадали в країнах Європи.

Про це йдеться у повідомленні Європейської бази даних штормових явищ у Фейсбуці, передає Укрінформ.
"Всього упродовж 5 днів знову побито європейський рекорд розміру граду: в Італії підтверджено падіння граду у 19 см", - йдеться у повідомленні.

Попередній рекордний град - діаметром 16 см - випав у муніципалітеті Карміньяно-ді-Брента 19 липня.

Як повідомлялося, у різних регіонах Італії спостерігаються екстремальні погодні умови, від сильної спеки до руйнівний дощів.
У 15 містах по всій Італії в суботу оголошували «червоний» рівень тривоги через спеку.
Фото: SICUS CARBONELL / European Severe Storms Laboratory