Уряд Ірландії готує законодавство, яке змінить протоколи щодо майбутнього розгортання Сил оборони за кордоном.

Як передає Укрінформ, про це повідомляє ірландська державна телерадіокомпанія RTE.

Нині для цього потрібні згода уряду й парламенту, а також мандат ООН.
«Тому я доручив посадовим особам у Міністерстві оборони невідкладно підготувати законодавчі пропозиції, які б регулювали майбутнє розгортання наших збройних сил за кордоном», - зазначив глава зовнішньополітичного та оборонного відомств Міхаель Мартін.
Він зазначив, що це дозволятиме уряду направляти військовослужбовців до багатосторонніх місій за кордоном, організованих ЄС чи Африканським Союзом, або коли країна звертається за підтримкою до міжнародного співтовариства.
За його словами, ця зміна відкидає право вето Ради Безпеки ООН, яка покликана ухвалювати рішення щодо безпекових питань у світі.
Мартін запевнив, що уряд не рухається в напрямку вступу до НАТО й не змінює політику військового нейтралітету Ірландії.
Однак його дії зустріли гостру критику з боку опонентів, які вважаюють , що такі питання мають ухвалюватися на референдумі.
Як повідомляв Укрінформ, НАТО попередила країни-члени Альянсу, що надмірна бюрократія заважає пересуванню військ Європою, і ця проблема може призвести до значних затримок у разі виникнення конфлікту з Росією.
Фото: RTE