У провінції Хатай, яка серед тих, що найбільше постраждали від землетрусів 6 лютого, стався новий землетрус магнітудою 6,4.


Про це повідомляє Укрінформ із посиланням на департамент з питань землетрусів та зменшення ризиків AFAD.
“Землетрус силою 6,4 за шкалою Ріхтера із епіцентром у районі Дефне провінції Хатай стався о 20:04 за місцевим часом (19:04 - за київським)”, - повідомляє AFAD.
Епіцентр землетрусу знаходився на глибині 16,74 км.
Також AFAD закликав триматися подалі від зруйнованих раніше будівель через ризик їх руйнування.
Землетрус викликав нову хвилю паніки серед населення. Про жертви та руйнування наразі не повідомляється.
За останніми даними, внаслідок землетрусів 6 лютого в Туреччині загинуло 41 156 людей, отримали травми 108 068 людей.
Фото після землетурсу 6 лютого: АА