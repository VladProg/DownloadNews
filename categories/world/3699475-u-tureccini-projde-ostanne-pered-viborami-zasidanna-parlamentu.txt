У Туреччині 23 квітня відбудеться останнє перед парламентськими та президентськими виборами засідання меджлісу.

Про це повідомляє A Haber, передає Укрінформ.
Як зазначається, у Великих національних зборах Туреччини відбудеться спеціальна сесія у зв'язку з Днем національної незалежності та дітей Туреччини.
"Для 328 депутатів це буде останнє засідання”, - пише видання, маючи на увазі депутатів, які не увійшли у передвиборчі списки своїх партій.
Спікер парламенту Мустафа Шентоп також головуватиме на засіданні парламенту востаннє.
Як повідомляв Укрінформ, вибори в Туреччині відбудуться 14 травня.