Президент Франції Еммануель Макрон перед початком переговорів із головою КНР Сі Цзіньпіном закликав китайського лідера вплинути на росію та допомогти покласти край війні в Україні.

Про це Укрінформ повідомляє з посиланням на Reuters.
«російська агресія проти України завдала удару міжнародній стабільності. Я знаю, що можу розраховувати на вас, що ви повернете росію до здорового глузду і всіх за стіл переговорів», - сказав президент Франції голові КНР.
Макрон також попросив Сі тиснути на росію, щоб вона дотримувалася міжнародних правил щодо нерозповсюдження ядерної зброї, і нагадав заяву президента володимира путіна про намір розмістити тактичну ядерну зброю в сусідній з Україною білорусі.
Як повідомляв Укрінформ, напередодні президент Франції Еммануель Макрон заявив, що під час запланованої на четвер зустрічі з головою КНР Сі Цзіньпіном намагатиметься переконати китайського лідера долучитись до спільної відповідальності за відновлення миру в Україні.
Фото: EPA