Партія володимира путіна «єдина росія» має намір залучити російських військових, які служили в Україні як кандидатів на виборах у 2023 та 2024 роках, ймовірно, намагаючись утвердитися як остаточна провоєнна партія у рф.

Про це у звіті повідомляє Інститут вивчення війни (ISW), передає Укрінформ.
«кремль, ймовірно, має на меті використати кандидатів, які служили в Україні, як публічне обличчя партії «єдина росія» на майбутніх виборах, щоб заручитися підтримкою військовослужбовців та членів їхніх сімей, і створити «єдину росію» як остаточну політичну партію, яка виступає за провоєнний рух», – йдеться у звіті.
Зазначається, що кремль, ймовірно, прагне залучати військових для підтримки своїх поточних зусиль заслужити прихильність провоєнної російської ультранаціоналістичної спільноти, не виконуючи надзвичайних вимог спільноти.
Як повідомляв Укрінформ, за даними Інституту вивчення війни (ISW), кремль, ймовірно, сподівається зробити себе більш привабливим для Китаю, розпочавши навчання російського Тихоокеанського флоту, щоб продемонструвати військово-морську міць росії у Тихому океані.