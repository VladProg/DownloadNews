Армія Молдови розпочала спільні військові навчання (JCET-2023) з колегами з Румунії, США та Великої Британії.

Як передає Укрінформ, про це повідомляє TV8.
У Міноборони Молдови закликали громадян не панікувати та не поширювати спекулятивні повідомлення.
Тренування відбудуться у навчальних центрах Національної армії з 27 березня до 7 квітня. У цей період можна буде помітити пересування військової техніки дорогами у той час, як військові прямуватимуть з місць постійної дислокації до навчальних центрів.
Військові навчання "JCET 2023" спрямовані на спільну підготовку та обмін досвідом між бійцями молдавського, румунського, американського та британського загонів спецпризначення, а також підвищення рівня оперативної взаємодії між контингентами, що беруть участь.
Як повідомляв Укрінформ, міністр оборони Молдови Анатолій Носатий заявив, що Молдова зараз не відчуває безпосередню військову небезпеку, але є об’єктом гібридної війни росії у спробі повалити державну владу країни.
Фото: TV8