Папа Римський Франциск пережив операцію на черевній порожнині без ускладнень.

Як передає Укрінформ, про це повідомляє DW з посиланням на Ватикан.
Франциск, якому 86 років, перебував під загальним наркозом у римській лікарні "Джемеллі", операція тривала три години. Він залишиться в лікарні на кілька днів.
"Операція завершилася, вона пройшла без ускладнень і тривала три години", - йдеться в короткому повідомленні пресслужби Ватикану.
Зазначається, що всі аудієнції з понтифіком до 18 червня скасовані.
"Перебування в медичному закладі триватиме кілька днів, щоб забезпечити нормальний післяопераційний перебіг і повне функціональне відновлення", - йдеться в повідомленні.
Як повідомляв Укрінформ, 86-річному Папі Римському Франциску на середу запланували операцію у римській лікарні імені Джемеллі.
Фото: Vatikan News