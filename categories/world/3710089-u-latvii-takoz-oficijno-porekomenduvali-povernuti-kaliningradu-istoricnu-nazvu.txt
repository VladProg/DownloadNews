Центр державної мови (VVC) Латвії порекомендував використовувати в латиській мові замість російського топоніма «Калінінград» традиційну латиську назву Караляучі або німецьке - Кенігсберг.

Про це повідомляє Укрінформ із посиланням на сайт VVC.
«Експертна комісія з латиської мови Центру державної мови рекомендує використовувати (топоніми, - ред.) Караляючі або Кенігсберг замість російської назви Калінінград для російського Калінінградського ексклаву», - йдеться в повідомленні.
Глава МЗС Латвії Едгарс Рінкевичс в своєму Твіттері прокоментував цю рекомендацію: «Отже Караляючі».
Як повідомлялося минулого тижня, Польська комісія зі стандартизації географічних назв за межами РП рекомендувала відмовитися від використання в публічному просторі назви міста Калінінград і замінити його на польську назву Крулевєц. Відповідно замість Калінінградської області - використовувати визначення Крулевецька область.
Після цього група депутатів литовського Сейму також запропонувала називати місто у литовській мові Караляучюсом.