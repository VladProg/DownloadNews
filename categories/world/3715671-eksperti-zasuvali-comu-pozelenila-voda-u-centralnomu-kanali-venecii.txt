Фахівці встановили, чому у венеційському Гранд-каналі вода забарвилася яскраво-зеленим кольором.

Про це повідомляє ANSA, передає Укрінформ.
Експерти виявили, що до цього спричинився флуоресцеїн - речовина, яка зазвичай використовується для діагностики захворювань очей.
У міській поліції заявили у понеділок, що не виключають жодних шляхів розслідування у цій справі, яка нагадує перформанс аргентинського художника на Венеційській бієнале 50 років тому.
Раніше кліматичні протестувальники заперечили причетність до інциденту.
Як повідомляв Укрінформ, влада Венеції почала розслідування після того, як у неділю вранці, 28 травня, вода у центральному каналі міста стала флуоресцентно зеленого кольору.
У 1968 році аргентинський художник Ніколас Гарсіа Урібуру зафарбував воду у Гранд-каналі в зелене, щоб привернути увагу суспільства до екологічних проблем.