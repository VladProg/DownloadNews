Росія з 1 липня поновила прямі авіарейси на Кубу, які були перервані після початку повномасштабної війни проти України.

Про це повідомляєтьсяна Телеграм-каналі уряду РФ, передає Укрінформ.
Як зазначається, польоти на кубинський курорт Варадеро виконує авіакомпанія «Росія» на лайнерах Boeing 777. Поки що рейси здійснюватимуться двічі на тиждень, надалі залежно від попиту програма польотів може бути розширена.
Повітряна лінія між Росією та Кубою – один із найстаріших міжнародних напрямків в історії російської компанії «Аерофлот», рейси виконуються з 1962 року. Сполучення переривалося двічі — під час пандемії COVID-19 та після запровадження санкцій проти РФ у 2022 році у зв’язку з повномасштабною агресією проти України.