Президент США Джо Байден не братиме участі у офіційній вечері очільників держав-членів НАТО, що відбувається у рамках саміту НАТО в Вільнюсі.

Як повідомляє Укрінформу, про це пише CNN.



“Президент США Джо Байден пропустить вечерю глав держав та урядів під час саміту НАТО у Вільнюсі”, - йдеться у матеріалі.

Відповідаючи на запитання журналістів стосовно причин цього рішення, високопоставлений американський посадовець розповів, що у Байдена заплановані “чотири повні дні офіційних справ й він готується до завтрашньої важливої промови на додачу до другого дня саміту”.

Замість президента, США на офіційній вечері представлятиме державний секретар Ентоні Блінкен.

CNN нагадує, що Джо Байден уже не вперше пропускає вечерю під час важливого саміту.
“Під час зустрічі Групи 20 в Індонезії минулого листопада президент пропустив гала-вечерю зі світовими лідерами після дня зустрічей”, - зауважує видання.

Додамо, що в понеділок Джо Байден зустрівся із прем’єр-міністром Великої Британії та Королем Чарльзом у Лондоні, звідки вилетів до столиці Литви. У середу він виступить із промовою у Вільнюсі й вилетить до Гельсінкі для участі в зустрічі глав Нордичних країн.