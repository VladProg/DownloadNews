На сході Іспанії вирувала лісова пожежа, яка змусила сотні людей евакуюватись із прилеглих сіл.

Як передає Укрінформ, про це повідомляє Reuters.
Пожежників сповістили про пожежу біля міста Вільянуева-де-Вівер у регіоні Валенсії близько 13:00 за місцевим часом у четвер.
Для гасіння пожежі було залучено десять літаків. Понад 1000 людей були змушені залишити свої домівки.
Екстреними службами було створено притулок для 600 осіб та госпіталь.
Згідно із даними Європейської інформаційної системою про лісові пожежі (EFFIS) Європейської комісії, минулий рік став найгіршим роком в історії в Іспанії щодо лісових пожеж - 493 пожежі знищили 307 тисяч гектарів землі.
Як повідомляв Укрінформ, у п’ятницю у стамбульському районі Пендік сталася пожежа у семиповерховому готелі, внаслідок якої загинуло двоє людей, троє були поранені. Ще одна людина померла в лікарні і 109 були евакуйовані.
Фото ілюстративне