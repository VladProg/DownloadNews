У 12 провінціях на сході Туреччини оголосили жовтий рівень небезпеки через негоду, що насувається у вигляді опадів та шквального вітру.

Про це повідомляє Укрінформ із посиланням на Генеральний метеорологічний директорат Туреччини.
“Жовтий рівень небезпеки оголошено станом на 10 та 11 жовтня”, - повідомили метеорологи.
Вони закликають населення до обережності та дотримання заходів безпеки.
Слід зауважити, що частина провінцій, де оголошено жовтий (2-й з 4-х) рівень небезпеки через метеоумови, - це ті, які постраждали внаслідок землетрусу 6 лютого. У окремих районах постраждалих провінцій населення продовжує проживати у наметових містечках.
Як повідомляв Укрінформ, у квітні цього року на південний схід Туреччини, зокрема на провінції, які постраждали від землетрусів та у яких досі тривають роботи з прибирання завалів, насунулася пилова буря.