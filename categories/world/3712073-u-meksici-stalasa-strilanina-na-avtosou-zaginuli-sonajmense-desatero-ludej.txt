На півночі Мексики, у штаті Нижня Каліфорнія, щонайменше 10 людей загинули і дев’ятеро зазнали поранення унаслідок перестрілки під час автошоу.

Про це повідомляє Reuters, передає Укрінформ.
Зазначається, що стрілянина сталася вдень 20 травня на автозаправній станції під час перегонів позашляховиків у районі Сан-Вісенте у місті Енсенада. За наявною інформацією, люди з довгоствольною зброєю вийшли із сірого фургона та відкрили вогонь по учасниках заходу.
На місце прибули муніципальна поліція та поліція штату, морська піхота, пожежна служба та Мексиканський Червоний Хрест, а також інші служби.
Мер Армандо Аяла Роблес повідомив, що генеральний прокурор штату доручив спеціальній групі провести розслідування стрілянини.
Як повідомляв Укрінформ, в ізраїльському місті Кфар-Ясіф на тлі хвилі насильницьких злочинів в арабських громадах застрелено чоловіка, ще одного поранено.
Фото: АРА