Кількість загиблих під час пожежі на шахті ім.Костенка в Караганді зросла до 32 осіб.

Як передає Укрінформ, про це повідомляє Tengri News.
«На шахті ім. Костенка станом на 16:00 виявлено тіла 32 загиблих, пошуки 14 шахтарів продовжуються», - йдеться у повідомленні МНС Казахстану.
Зазначається, що в аварійно-рятувальних роботах на шахті задіяно гірничорятувальників Карагандинської філії ТОВ «Республіканський центральний штаб професійних воєнізованих аварійно-рятувальних служб».
Також ведеться контроль газової обстановки, відбір проб та підйом виявлених тіл. В окремих точках є перевищення допустимих концентрацій окису вуглецю.
Як повідомляв Укрінформ, у Казахстані 28 жовтня сталася пожежа на шахті імені Костенка, що у Карагандинській області. На момент аварії в шахті перебувало 252 людини, 208 були виведені на поверхню.
Кількість загиблих унаслідок пожежі на шахті імені Костенка в Казахстані зросла до 22.
Фото: Tengrinews.kz / Турар Казангапов