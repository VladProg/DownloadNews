Південна Корея має намір до 2032-го року розробити високоточну керовану ракету великої дальності нового покоління.

Як повідомляє кореспондент Укрінформу, про це пише Janes.



“Адміністрація з питань оборонних закупівель Південної Кореї оголосила про розробку покращеної версії Корейської тактичної ракети земля-земля”, - йдеться у матеріалі.

Зазначається, що на втілення проєкт, який має бути завершений у 2032-му році, вже було виділено 1,17 млрд дол.
“Цим проєктом має бути здобуто можливість завдавати швидкого та точного удару по головних загрозах на початку війни. Також має бути покращено спроможність розробляти керовані ракети для точних ударів”, - заявили у Адміністрації.

Поки невідомо, яка саме оборонна компанія займатиметься розробкою ракетної системи та її детальні характеристики.
Фото: KCNA/AFP