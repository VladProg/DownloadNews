Канада схвалює видачу Міжнародним кримінальним судом ООН ордеру на арешт президента росії володимира путіна та російської дитячої омбудсменки марії львової-бєлової.

Як повідомляє кореспондент Укрінформу, про це на своїй сторінці у мережі Твіттер написала міністр закордонних справ Канади Мелані Жолі.
“Канада вітає рішення Міжнародного кримінального суду про видачу ордера на арешт президента путіна та уповноваженої марії льовової-бєлової за їх вірогідну участь у обурливій схемі депортації українських дітей до росії”, - заявила Жолі.
Вона наголосила, що Канада “рішуче підтримує народ України”.

Le Canada salue la décision de la Cour pénale internationale d’émettre des mandats d'arrêt contre le président Poutine et la commissaire Maria Lvova-Belova pour leur rôle présumé dans les enlèvements d'enfants ukrainiens vers la Russie.

Le est aux côtés du peuple ukrainien.
— Mélanie Joly (@melaniejoly) March 17, 2023

Як повідомляв Укрінформ, 17 березня 2023 року, Палата попереднього провадження Міжнародного кримінального суду (МКС) видала ордери на арешт двох осіб - володимира володимировича путіна та марії олексіївни львової-бєлової.

Президента рф та уповноважену президента рф у справах дитини підозрюють у воєнних злочинах - незаконних депортації та переміщенні населення, зокрема дітей, з окупованої території України, щонайменше з 24 лютого 2022 року.