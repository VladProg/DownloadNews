На півночі Танзанії внаслідок повені та зсуву ґрунту щонайменше 47 людей загинули і 85 травмувалися.

Як передає Укрінформ, про це повідомляє DW з посиланням на місцеві ЗМІ.
Зливи, які обрушилися 2 грудня на місто Катеш, розташоване за 300 кілометрів від столиці Танзанії Додоми, призвели до масштабних руйнувань і загибелі людей.


The current situation in Hanang District, Manyara Region @IFRCAfrica @ifrc pic.twitter.com/bTEbjhlyYT
— Tanzania Red Cross Society (@trcs1962) December 3, 2023

Уранці 3 грудня у місті з населенням близько 13 тисяч осіб стався зсув ґрунту, що зійшов з четвертої заввишки гори Танзанії – Хананг. Він зніс із фундаментів будинки та знищив дорогу.
Стихія забрала щонайменше 47 життів, 85 осіб зазнали поранень.
Президент Танзанії Самія Хасан, яка зараз перебуває в Дубаї на Конференції ООН з питань зміни клімату (COP28), висловила співчуття сім'ям жертв стихії та повідомила, що на порятунок людей спрямовані додаткові урядові сили.
Як повідомлялося, унаслідок раптової повені, спричиненої виходом із берегів льодовикового озера Лхонак в Індійських Гімалаях, загинули 74 особи.
Фото ілюстративне