Asiana Airlines Inc., другий за величиною авіаперевізник Південної Кореї, заявив, що припинив продаж квитків на деякі місця біля аварійних дверей у літаках A321-200 після недавнього інциденту, коли пасажир відxчинив двері тієї ж моделі літака перед посадкою.

Як передає Укрінформ, про це повідомляє Yonhap.
У компанії заявили, що починаючи з неділі, 28 травня, Asiana Airlines припинила продаж квитків на місце 26A в 11 літаках типу A321-200, які можуть перевозити 174 пасажири, а також квитки на місце 31A в трьох літаках A321-200, які можуть вмістити 195 пасажирів.
Крім цього, місця біля аварійних дверей на літаках A321-200 будуть виключені з бронювання, навіть якщо всі місця в літаках повністю заброньовані.
Тим часом усі місця біля аварійних дверей в інших пасажирських літаках, які експлуатує Asiana, доступні для бронювання.
У Міністерстві транспорту Південної Кореї заявили, що прийняття такого заходу залежить від власних рішень авіакомпаній і не ґрунтується на правилах авіаційного регулятора.
Зазначається, що суд також дозволив арештувати чоловіка, який відкрив аварійні двері безпосередньо перед посадкою літака Asiana Airlines, що призвело до травмування людей.

Як повідомляв Укрінформ, у Південній Кореї пасажир Airbus A321 авіакомпанії Asiana Airlines просто під час польоту відчинив аварійні двері літака, внаслідок чого постраждало 12 осіб.