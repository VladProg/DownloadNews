Франція після суперечливих коментарів посла КНР у Парижі заявила про свою «повну солідарність» з усіма колишніми країнами-членами СРСР, які, за її словами, отримали незалежність «після десятиліть утисків».

Про це заявив у неділю представник МЗС Франції, передає Укрінформ із посиланням на Reuters.
«Щодо України зокрема. Вона була міжнародно визнана в межах кордонів, включаючи Крим, у 1991 році всією міжнародною спільнотою, включаючи Китай», - сказав представник французького МЗС.
За його словами, Китаю доведеться уточнити, чи відображають ці коментарі китайського посла його позицію чи ні.
У МЗС Китаю не одразу відповіли на коментарі агентству Reuters.
Як повідомляв Укрінформ, посол Китаю у Франції Лу Шає поставив під сумнів суверенітет колишніх радянських республік, у тому числі й України, та зазнав жорсткої критики.
Зокрема, посол України у Франції Вадим Омельченко припустив, що Лу Шає має проблеми з географією, та нагадав, що подібні заяви суперечать офіційній позиції Китаю.
Глава МЗС Литви Габріелюс Ландсбергіс сказав, що заява посла Китаю у Франції проказує слушність того, «чому країни Балтії не довіряють Китаю «посередництво миру в Україні».
Міністр закордонних справ Естонії Маргус Цахкна викличе посла КНР у Таллінні через заяви посла Китаю у Франції Лу Шає, який висловив сумніви щодо суверенітету колишніх країн-членів СРСР.
Фото: CGTN