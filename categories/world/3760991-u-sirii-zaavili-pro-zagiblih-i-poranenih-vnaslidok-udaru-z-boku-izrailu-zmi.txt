В Сирії заявили, що ізраїльські військові вдень середи нібито здійснили удари по цілях міста Тартус на північному заході країни, внаслідок чого загинули двоє військовослужбовців.

Як передає Укрінформ, про це повідомляє The Times of Israel із посиланням на сирійське інформагентство SANA.
Військове джерело повідомило, що «ізраїльський ворог» запустив ракети з боку Середземного моря, націлившись на низку об’єктів протиповітряної оборони, йдеться у повідомленні.
У доповіді відсутнє уточнення щодо того, чи атака була здійснена військовими літаками, чи військово-морськими кораблями.
Окрім двох загиблих військових, ще шестеро зазнали поранень, а також є «матеріальні втрати», повідомило джерело.
Зазначається, що авіаудари, приписувані Ізраїлю, неодноразово наносилися по сирійським системам ППО, кажуть ізраїльські військові.
Як повідомляв Укрінформ, наприкінці серпня ізраїльський ракетний удар вивів із ладу міжнародний аеропорт сирійського міста Алеппо.