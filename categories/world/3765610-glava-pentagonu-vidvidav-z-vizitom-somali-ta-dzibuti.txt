Міністр оборони США Ллойд Остін у ході свого першого візиту до Африки провів зустрічі з керівництвом Джибуті та Сомалі.


Як передає Укрінформ, про це повідомляє Голос Америки.
Зазначається, що візит очільника Пентагону відбувається на тлі триваючого насильства в регіоні.
У Джибуті розташовано основну військову базу США на континенті «Кемп Лемонньє». За словами Остіна, вона має критичне значення для «протидії насильницькому екстремізму та підтримки безпеки в усьому регіоні».
Міністр заявив, що США пишаються партнерством із силами Джибуті та Африканського Союзу на підтримку сусіднього Сомалі, де бойовики угруповання «Аш-Шабаб» чинять запеклий опір урядовим військам.
Як додає Голос Америки, у рамках африканського турне цього тижня Остін вирушить до Кенії та Анголи.
Нагадаємо, у суботу на контрольно-пропускному пункті в місті Беледуейн у центральній частині Сомалі вибухнула замінована вантажівка, унаслідок чого загинули 20 осіб.
Фото: АА