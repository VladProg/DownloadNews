Літак берегової охорони Японії розбився під час навчань на південному заході Японії у вівторок, 18 квітня.

Як передає Укрінформ, про це повідомляє NHK.
Двоє членів екіпажу, які перебували на борту, отримали незначні травми. Їх було госпіталізовано до лікарні у міста Уса.
Представники берегової охорони заявили, що невеликий літак вилетів з аеропорту Кітакюсю близько 09:15 години ранку, а потім впав у поле в місті Уса, префектура Оіта, невдовзі опісля 10 години ранку.
Офіційні особи кажуть, що в самому літаку перебували капітан повітряного судна й стажер.
Нині співробітники берегової охорони з'ясовують обставини інциденту.
Як повідомляв Укрінформ, тіла п’яти жертв виявлено у неділю після глибоководного занурення в пошуках вертольота Сил самооборони Японії, який зник безвісти на початку цього місяця з 10 людьми на борту.