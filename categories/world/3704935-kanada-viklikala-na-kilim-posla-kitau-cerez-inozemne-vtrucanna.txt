Посла Китаю у Канаді викликали до міністерства закордонних справ країни для висловлення засудження спроб втручання у внутрішні справи.

Як повідомляє кореспондент Укрінформу, про це на своїй сторінці у мережі Твіттер написала міністр закордонних справ Канади Мелані Жолі.
“На тлі фактів, підтверджених Канадською службою безпеки і розвідки, я дала вказівку моєму заступникові викликати посла Китаю. Він сказав йому безпосередньо, що ми не толеруватимемо іноземне втручання у жодній формі”, - заявила Жолі.
Вона наголосила, що “ми розглядаємо наслідки за його поведінку і всі варіанти залишаються на столі”.

pic.twitter.com/iYnzpE2MnV
— Mélanie Joly (@melaniejoly) May 4, 2023

Зауважимо, що за даними Канадської служби безпеки й розвідки китайське розвідувальне агентство ще в 2021-му році намагалося знайти родичів канадського депутата, які вірогідно проживали у Китаї, “для вжиття майбутніх потенційних дій”. Виконання цього завдання було покладено на співробітника посольства Китаю у Канаді.