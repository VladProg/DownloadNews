До охорони саміту НАТО у Вільнюсі залучать три тисячі військовослужбовців Збройних сил Литви, а також близько тисячі військових з інших країн Альянсу.

Як передає Укрінформ, про це повідомляє Delfi.
Зокрема, як сказав полковник-лейтенант ЗС Литви Лютаурас Багочюнас, армія виділить 3 000 військових для забезпечення безпеки заходу.
«Приїде також близько 1000 військових НАТО, які допоможуть у забезпеченні безпеки, працюватимуть разом з армією та іншими службами, що відповідають за безпеку», – зауважив Багочюнас.
Він додав, що під час саміту військових можна буде побачити не лише у Вільнюсі. «Вони забезпечуватимуть безпеку критичних об'єктів, важливої інфраструктури, мостів, віадуків. Підтримуватимуть інші служби, займатимуться пошуком вибухівки, охоронятимуть повітряний простір та спостерігатимуть за ним. Окрім того, військові керуватимуть автомобілями делегацій, виконуватимуть інші специфічні завдання», – сказав Багочюнас.
Водночас перший заступник Служби охорони керівництва Паулюс Неміра додав, що загалом за безпеку саміту відповідатимуть 12 000 посадових осіб та військових.
Як повідомлялося, 11-12 липня у Вільнюсі відбудеться саміт НАТО.

ФОТО: ELTA / Julius Kalinskas