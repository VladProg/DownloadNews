На півдні Росії, у селищі Кубанському Краснодарського краю, сталася пожежа на складі елеватора.

Про це повідомляє Інтерфакс, передає Укрінформ.
«Горить склад з лушпинням від насіння у селищі Кубанському Новопокровського району Краснодарського краю», – заявили у МНС РФ.
Вогонь охопив 2,5 тисячі м². Гасіння ускладнюють сильний вітер та суха спекотна погода.
Згодом стало відомо, що пожежу локалізовано.
До ліквідації вогню залучено 103 людини та 24 одиниці техніки.
Як повідомляв Укрінформ, у Московській області (РФ) сталася пожежа на фабриці з виробництва спортивних товарів.