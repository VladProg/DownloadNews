Упродовж минулого тижня 271 незаконного мігранта було перехоплено у морі поблизу узбережжя Лівії та повернуто на берег.

Як повідомляє Укрінформ, про це заявили у Міжнародній організації з міграції, пише Сіньхуа.
Зазначається, що серед усіх перехоплених мігрантів 25 були жінками, ще 23 - дітьми. У морі також виявили тіла чотирьох людей.
У Міжнародній організації з міграції додали, що загалом цього року у водах Лівії вже врятували 11 736 незаконних мігрантів, 925 людей загинуло і 1168 зникло. Натомість минулого року у морі було урятовано 24 684 мігрантів, 529 людей загинуло й 848 зникло.

Нагадаємо: через нестабільність й хаос, що панує у північноафриканській країні з часу повалення режиму Муаммара Каддафі в 2011-му році, багато мігрантів, переважно з Африки, намагаються з території Лівії перетнути Середземне море на шляху до берегів Європи.
Фото: IHA