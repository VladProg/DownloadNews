Президент Франції Еммануель Макрон висловив співчуття рідним та колегам загиблого в Україні французького журналіста AFP Армана Солдіна.

Про це повідомляє Укрінформ із посиланням на Твіттер Макрона.
“В Україні вбито журналіста Agence France-Presse, одного з наших співвітчизників - Армана Солдіна. З мужністю, з перших годин конфлікту він був на фронті, щоб встановити факти. Щоб поінформувати нас. Ми поділяємо біль його близьких та всіх його колег”, - написав президент Франції.
Як повідомляв Укрінформ, на сході України, поблизу Часового Яру, що неподалік від Бахмута, 9 травня внаслідок ракетного обстрілу загинув відеожурналіст французької інформаційної агенції AFP Арман Солдін.
Фото: twitter.com/AFP