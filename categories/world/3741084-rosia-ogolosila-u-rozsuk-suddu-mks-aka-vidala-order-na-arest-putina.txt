МВС Росії оголосило у розшук суддю Міжнародного кримінального суду (МКС) Томоко Акане, яка видала ордер на арешт президента Росії Володимира Путіна.

Про це повідомляє Укрінформ з посиланням на Радіо свобода.
“Міністерство внутрішніх справ Росії оголосило у федеральний розшук суддю Міжнародного кримінального суду Томоко Акане, яка видала ордер на арешт президента Росії Володимира Путіна”, - йдеться у повідомленні.
Зазначається, що згідно з карткою, російська поліція розшукує суддю за неназваною кримінальною статтею.
Як повідомляв Укрінформ, 17 березня 2023 року стало відомо, що Палата попереднього провадження Міжнародного кримінального суду (МКС) видала ордери на арешт двох осіб – Володимира Путіна та Марії Львової-Бєлової.
Президента РФ та уповноважену президента РФ у справах дитини підозрюють у воєнних злочинах - незаконних депортації та переміщенні населення, зокрема дітей, з окупованої території України, щонайменше з 24 лютого 2022 року.
Фото: mainichi.jp