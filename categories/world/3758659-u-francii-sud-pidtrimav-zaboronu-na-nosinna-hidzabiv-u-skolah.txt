Вищий суд Франції виніс рішення на користь урядової заборони мусульманського одягу, абаї, для жінок у школах.

Як передає Укрінформ, про це повідомляє Euronews.
Суд постановив, що заборона сукні абаї «не є порушенням основних свобод». Зазначається, що асоціація «Дії за права мусульман» закликає скасувати заборону на носіння зазначеного виду релігійного одягу.
Минулого місяця уряд країни оголосив про заборону абаї у школах, заявивши, що це порушує правила секуляризму в освіті, через які заборонені мусульманські хустки.
«Ці кроки спрямовані на те, щоб змусити Францію відокремити державу від релігії», – йдеться у повідомленні.
Як повідомляв Укрінформ, у серпні Французька національна рада у справах інтеграції розробила програму з 12 пунктів щодо "релігійного нейтралітету" у вишах.
Якщо документ буде прийнятий парламентом, студентки мусульманського віросповідання більше не зможуть приходити в університети і дослідницькі інститути в хіджабах.
Окрім хіджабів поза законом можуть виявитись і стоси, і великі натільні хрести.


Фото з сайту rayyaninstitute.com