Міністр закордонних справ Нідерландів Вопке Гукстра засудив 25-річний вирок, винесений російською владою опозиційному політику Володимиру Кара-Мурзі, який виступив проти війни рф проти України.

Про це повідомляє Укрінформ з посиланням на його Твіттер.
“Приголомшений вироком Володимиру Кара-Мурзі до 25 років позбавлення волі за виступи за демократію та проти війни росії в Україні. Я закликаю до його негайного звільнення та до звільнення інших політичних в'язнів у росії”, - написав він.

Appalled by the conviction of Vladimir Kara-Murza @vkaramurza to 25 years in prison for speaking out for democracy and against Russia’s war in Ukraine. I call for his immediate release and for the release of other political prisoners in Russia.
— Wopke Hoekstra (@WBHoekstra) April 17, 2023

Як повідомляв Укрінформ, московський міський суд засудив російського опозиційного політика Володимира Кара-Мурзу до 25 років позбавлення волі.
Вирок винесений за трьома статтями КК: сім років - у справі про «військові фейки», три роки - у справі про участь у діяльності «небажаної» організації та 18 років - у справі про держзраду.