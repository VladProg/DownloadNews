Сенатор США від Республіканської партії Ліндсі Грем прокоментував заяву заступника голови Ради безпеки РФ Дмитра Медведєва, в якій він пригрозив застосуванням ядерної зброї проти України.

Як передає Укрінформ, про це він написав у Твіттері.
"Моїм російським друзям, які говорять про використання ядерної зброї в Україні: ви повинні розуміти, що це було б нападом на саме НАТО, враховуючи близькість України до території НАТО. Час протверезіти, усвідомити, що ваше варварське вторгнення в Україну не спрацювало, вийти та врятувати багатьох молодих росіян від безглуздої смерті", - йдеться у повідомленні.
30 липня експрезидент РФ Дмитро Медведєв заявив, що Росії "довелося б" піти на використання ядерної зброї, якби наступ України вдався і вона звільнила захоплені Москвою території.