Житель турецької провінції Кайсері випадково виявив під своїм будинком підземне місто віком дві тисяч років.

Про це повідомляє Sabah, передає Укрінформ.
“Ми не знали, що під будинком було підземне місто. Ми використовували ці місця як комори та стодоли... Коли розчистили територію, то виявили підземне місто”, - розповів власник ділянки Мустафа Халиджиоглу.
Чоловік успадкував будинок своїх батьків, а з часом купив кілька прилеглих ділянок, де ніхто не мешкав. Коли 5 років тому він розпочав ремонтні роботи на власній ділянці, після розчищення території виявив підземні споруди та повідомив про них науковців.

“Тут є щонайменше два незалежні поверхи, куди можна потрапити через тунелі. Деякі частини закриті... Якщо говорити про відкриті частини, то підземне місто має довжину щонайменше 150-200 метрів. Його історія така ж давня, як історія підземних міст цього регіону“, - пояснив представник фонду культурної спадщини Туреччини професор Осман Озсой.
За його словами, схема міста та його облаштування ідентичні підземним містам Каппадокії.
Як повідомляв Укрінформ, марокканські археологи знайшли стародавнє місто римської доби в марокканській столиці Рабат, яке датується другим століттям.
Фото: Sabah