Лідер демократичної більшості в Сенаті США Чак Шумер подав запит адміністрації щодо проведення секретного брифінгу для сенаторів стосовно реагування на витік таємнних документів Пентагону, які містять інформацію про війну в Україні.

Про це повідомляє телеканал CNN із посиланням на речника сенатора Шумера, передає Укрінформ.
«У той час як Пентагон задіяв «міжвідомчі зусилля» для оцінки впливу витоку, офіційні особи США та їхні близькі союзники вже побоюються, що витік може поставити під загрозу конфіденційні джерела та скомпрометувати важливі зовнішні відносини», - йдеться у повідомленні.
Зазначається також, що Пентагон обмежив обіг секретних документів, які зазвичай доступні сотням людей в уряді.
Як повідомляв Укрінформ, після розмови міністрів оборони США і Південної Кореї стало відомо, що значний обсяг даних у секретних документах Пентагону, які з’явились у відкритому доступі, є сфабрикованим.
Минулого тижня видання The New York Times повідомило, що Пентагон розслідує витік у соцмережі секретних документів, які стосуються планів США та НАТО щодо запланованого контрнаступу ЗСУ.