Згідно з даними департаменту з економічних та соціальних питань Організації Об'єднаних Націй, до кінця цього тижня Індія випередить Китай та стане найбільш густонаселеною країною в світі.

Як передає Укрінформ, про це повідомляє BBC.
Згідно з новими даними, населення Індії до кінця квітня досягне 1 425 775 850 осіб.
Минулого тижня Фонд ООН в області народонаселення (UNFPA) передбачив, що Індія випередить Китай, за кількістю населення, до середини цього року.
Разом на ці дві азіатські країни припадає більше третини населення планети Земля протягом останніх 70 років.
"Китай незабаром поступиться своїм давнім статусом найбільш густонаселеної країни в світі", - йдеться у заяві Департаменту з економічних та соціальних питань ООН (DESA).
У заяві сказано, що «через невизначеність, пов’язану з оцінкою та прогнозуванням чисельності населення, конкретна дата, коли Індія, як очікується, перевершить Китай за чисельністю населення, є приблизною та може бути переглянута».
Як повідомлялося, Китай не переймається втратою світової першості в чисельності населення, оскільки вважає важливішим якість демографічного потенціалу, який забезпечує розвиток країни.