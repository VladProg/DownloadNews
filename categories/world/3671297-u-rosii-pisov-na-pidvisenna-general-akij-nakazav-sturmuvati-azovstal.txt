У росії новим командувачем військ Центрального військового округу зі штаб-квартирою в Єкатеринбурзі офіційно призначили генерал-лейтенанта андрія мордвічова.

Як передає Укрінформ, про це повідомляє «Коммерсант» із посиланням на базу даних Єдиного державного реєстру юридичних осіб.
мордвічов у 2017 році був начальником Південно-Сахалінського гарнізону. У 2018 році його призначили першим заступником командувача та начальником штабу 41-ї загальновійськової армії ЦВО. У 2021 році перебував на посаді першого заступника командувача 8-ї загальновійськової армії ПВО.
Була інформація, що мордвічов загинув на аеродромі у Чорнобаївці в березні 2022 року, але її спростували.
Служба безпеки України у ході слідчо-оперативних дій встановила, що саме генерал мордвічов віддав наказ захопити Маріуполь і штурмувати "Азовсталь". Нині йому заочно оголосили підозру за трьома статтями Кримінального кодексу України.
За даними слідства, з лютого 2022 року він керував захопленням територій Донецької області та особисто брав участь у бойових діях проти Збройних сил України. У його підпорядкування входять "1-й армійський корпус народної міліції", низка окремих мотострілкових бригад незаконних збройних формувань "днр", батальйони танковий і "Сомалі", розвідбатальйон "Спарта" і підрозділи ПВК "Вагнер".

мордвічев безпосередньо здійснював воєнне планування, координацію та управління цими підрозділами у бойових діях.
Серед іншого він віддав наказ захопити Маріупольський район, де за його вказівками війська рф руйнували цивільну та критичну інфраструктуру, вбивали мирних жителів.
Перебуваючи на території захопленої частини Маріуполя, Мордвічев провів нараду із ватажком Чечні рамзаном кадировим, затвердивши план остаточного захоплення міста, блокування і подальшого штурму "Азовсталі" з убивством українців, які залишалися всередині заводу.
Командувачем військ ЦВО з 2017 року був генерал-полковник Олександр Лапін. У січні 2023 року ЗМІ повідомили, що його призначили начальником головного штабу сухопутних військ збройних сил рф. На новій посаді він займається плануванням бойової підготовки та переозброєння частин і з'єднань сухопутних військ.
Командувачем військ ЦВО з 2017 року був генерал-полковник Олександр Лапін. У січні 2023 року ЗМІ повідомили, що його призначили начальником головного штабу сухопутних військ збройних сил рф. На новій посаді він займається плануванням бойової підготовки та переозброєння частин і з'єднань сухопутних військ.