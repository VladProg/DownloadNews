Найбільша опозиційна партія “Громадянська коаліція” (KO) Дональда Туска на сьогодні має таку ж підтримку виборців, як і провладна партія “Право і Справедливість” (PiS) Ярослава Качинського.

Згідно з опитуванням центру досліджень Kantar Public, за обидві політсили сьогодні готові проголосувати 32% виборців, передає Укрінформ із посиланням на Wp.pl.
За останній місяць підтримка KO зросла на 4%, а PiS – на 1%.
Крім того, по 7% опитаних готові проголосувати сьогодні за націоналістичну “Конфедерацію” й коаліцію партій "Польща 2050" та Польську селянську партію (PSL), а 6% - за польську Лівицю.
Опитування було проведено 16-21 червня на вибірці 978 дорослих поляків.
Парламентські вибори в Польщі мають відбутися у жовтні цього року.