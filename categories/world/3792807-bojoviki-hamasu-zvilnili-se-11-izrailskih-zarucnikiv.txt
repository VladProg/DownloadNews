Армія оборони Ізраїлю пізно ввечері 27 листопада підтвердила, що бойовики ХАМАСу звільнили ще 11 ізраїльських заручників.

Як передає Укрінформ, про це йдеться у заяві Армії оборони Ізраїлю.
"Спецпідрозділи ЦАХАЛу та Армії оборони Ізраїлю супроводжують 11 звільнених заручників на ізраїльській території. Після того, як вони пройдуть первинну медичну оцінку стану здоров'я, наші сили будуть супроводжувати їх до возз'єднання зі своїми родинами", - йдеться у повідомленні.
Представники ЦАХАЛу знову наголошують на важливості демонстрації терпіння та чуйності протягом цього часу з поваги до звільнених заручників та їхніх родин.
"Армія оборони Ізраїлю разом з усіма ізраїльськими силами безпеки продовжуватиме працювати, доки усі заручники не повернуться додому", - йдеться у повідомленні.
Як повідомляв Укрінформ, у понеділок уряд Катару заявив про досягнуту домовленість між Ізраїлем і ХАМАС щодо продовження терміну перемир'я в секторі Гази. Режим припинення вогню діятиме ще два дні в обмін на звільнення більшої кількості заручників.