У Франції рятувальник загинув під час гасіння пожежі на підземній автостоянці в Парижі, де шосту ніч тривають заворушення, спричинені загибеллю 17-річного підлітка.

Як передає Укрінформ, про це повідомляє Evening Standard.
«Цієї ночі 24-річний капрал пожежної бригади загинув під час боротьби з вогнем на підземній парковці в Сен-Дені, де палали декілька автомобілів», - повідомив міністр внутрішніх справ Франції Жеральд Дарманен.
Міністр додав, що постраждалому рятувальнику намагалися надати медичну допомогу, але врятувати його не вдалось.
Заворушення у Франції почалися минулого вівторка після того, як 17-річний алжирець Нахель Мерзук загинув під час зупинки його авто поліцейськими у паризькому передмісті Нантер.
Як повідомляв Укрінформ, протягом минулої ночі у Франції внаслідок заворушень через вбивство підлітка було заарештовано не менше 160 осіб, що майже вчетверо менше, ніж попереднього вечора.
Бабуся 17-річного хлопця, застреленого поліцейським поблизу Парижа, закликала людей припинити масові заворушення.
Фото: Getty Images