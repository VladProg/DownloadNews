Міністр закордонних справ Латвії Едгарс Рінкевичс, коментуючи заклик президента Франції Емманюеля Макрона до більшої «стратегічної автономії» ЄС від США наголосив на тому, що «треба зміцнювати трансатлантичну єдність, а не послаблювати її».

Про це повідомляє Укрінформ з посиланням на Tвіттер Рінкевичса.
«Ми повинні зміцнювати трансатлантичну єдність, а не послаблювати її. Стратегічна автономія ЄС не повинна підривати співпрацю з США, Канадою, Великою Британією, навпаки, ми будемо сильнішими, якщо продовжуватимемо інвестувати в ці найважливіші відносини, і слабшими, якщо підриватимемо їх. Більше єдності, менше автономії», – написав Рінкевичс.

We must strengthen transatlantic unity, not weaken it. strategic autonomy must not undermine cooperation with the, on the contrary we will be stronger if we continue invest in this most important relationship and weaker if undermine it. More unity, less autonomy
— Edgars Rinkēvičs (@edgarsrinkevics) April 12, 2023

Як повідомляв Укрінформ, президент Франції Емманюель Макрон після повернення з триденного державного візиту до КНР заявив, що Європа не зацікавлена в ескалації кризи навколо Тайваню і повинна дотримуватися власної стратегії у відносинах з островом, незалежної як від Сполучених Штатів, так і від Китаю, в цілому закликав до “стратегічної автономії” від США.
Політики Німеччини, Чехії та Польщі розкритикували заяви Макрона щодо Тайваню, а також залежності країн Європи від США.
Водночас президент Європейської ради Шарль Мішель припустив, що позиція французького лідера не є ізольованою в ЄС.