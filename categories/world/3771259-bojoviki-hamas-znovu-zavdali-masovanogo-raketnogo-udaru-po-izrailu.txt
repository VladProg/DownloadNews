Ізраїльські ЗМІ повідомляють про ще одну масовану ракетну атаку бойовиків ХАМАС по Ізраїлю.

Про це передає Укрінформ із посиланням на ізраїльске видання Haaretz.
За інформацією видання, ракети були запущені в бік Тель-Авіва, Бат-Яма, Рішон-ле-Ціона та інших міст у центральній частині Ізраїлю.
Також про ракетний удар повідомили рятувальні служби.
ХАМАС заявив, що випустив ці ракети у відповідь на руйнування "Палестинської вежі" у секторі Газа.
У соцмережах з’являються відео атаки.



Тим часом у Міноборони Ізраїлю повідомили про повернення під контроль військової бази Реїм.
Нагадаємо: за даними The Times of Israel, внаслідок удару ХАМАС по центральним районам Ізраїлю сьогодні ввечері постраждали не менше 9 мирних жителів, четверо з них - у Тель-Авіві. Загалом же кількість загиблих унаслідок нападу терористичного угруповання зросла до понад 200 осіб.