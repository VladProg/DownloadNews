Уряд Чехії затвердив план з купівлі 24 американських літаків

Як повідомляє Укрінформ, про це пише Сіньхуа із посиланням на міноборони Чехії.

“Держава загалом заплатить за літаки 150 млрд чеських крон (6,48 млрд дол США). Таким чином, це стане одним із найдорожчих придбань в історії Чеської Республіки”, - йдеться у матеріалі.

Зазначається, що наразі Чехія орендує у Швеції 14 літаків Gripen, однак договір добігає кінця у 2027-му році.
“Перші літаки F-35 із нового замовлення мають стати доступними Чехії у 2029-му, а останній - у 2035-му”, - стверджує Сіньхуа.

Агентство додає, що уряд затвердив також проєкт державного бюджету на наступний рік, оборонні видатки в якому вперше перевищать 2% від ВВП.