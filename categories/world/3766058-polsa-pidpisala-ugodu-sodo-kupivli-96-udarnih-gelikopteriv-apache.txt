Глава національної оборони Польщі Маріуш Блащак підписав угоду з компанією Lockheed Martin про купівлю 96 ударних військових гелікоптерів Apache.

Про це повідомляє Укрінформ із посиланням на Міністерство оборони Польщі у Twitter.
Угода між Польщею та Lockheed Martin передбачає закупівлю гелікоптерів Apache, а також створення центру їхнього обслуговування на базі заводу WZL-1 у польському місті Бидгощ на півночі країни.
"Незабаром Польща матиме 96 Apache. Це буде найбільший парк цих вертольотів за межами США", - сказав Блащак.
Перші американські гелікоптери очікуються у війську вже у 2024 році.

Pierwsza umowa offsetowa dla śmigłowców uderzeniowych APACHE podpisana
-
Minister @mblaszczak: Podpisałem umowę offsetową z firmą Lockheed Martin, która produkuje pewne elementy właśnie helikoptera Apache. Apache to helikoptery uderzeniowe, które zamawiamy do Wojska Polskiego w… pic.twitter.com/hktNcIprjs
— Ministerstwo Obrony Narodowej (@MON_GOV_PL) September 25, 2023

Раніше міністр національної оборони Польщі Маріуш Блащак неодноразово заявляв, що завдяки закупівлям сучасної техніки та озброєння Польща упродовж двох найближчих років матиме найсильніші сухопутні війська в Європі.
На початку вересня Вашингтон дав згоду на продаж Варшаві цих гелікоптерів.