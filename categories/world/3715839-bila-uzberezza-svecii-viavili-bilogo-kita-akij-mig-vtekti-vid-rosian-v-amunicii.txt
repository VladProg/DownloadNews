Кит-білуха, який уперше потрапив на очі в 2019 році в водах Норвегії та викликав припущення, що він міг бути надресированим росіянами, оскільки носив амуніцію, останніми днями з’явився знову – тепер біля узбережжя Швеції.

Про це йдеться в повідомленні The Guardian, передає Укрінформ.
Вперше виявлений на півночі Норвегії кит понад три роки повільно рухався верхньою половиною берегової лінії цієї скандинавської країни. Однак у останні місяці він раптово прискорив свою міграцію, досягнувши швецьких берегів. У неділю його спостерігали в Хуннебостранді, біля південно-західного узбережжя Швеції, зазначається в повідомленні.
«Ми не знаємо, чому він так різко прискорився прямо зараз»,- зауважив морський біолог організації OneWhale Себастьян Стренд. Учений назвав «особливо дивним» той факт, що кит «дуже швидко віддалявся від свого природного середовища».
За версіями біологів, кита-білуху до швидкої зміни місця перебування міг спонукати гормональний вплив – він міг відчути потребу знайти собі пару. Або ж він міг відчувати самотність, оскільки ці кити є дуже соціальними, тож шукав інших представників свого виду.
Найближча популяція китів-білух знаходиться на архіпелазі Шпіцберген, який лежить посередині між північним узбережжям Норвегії та північним полюсом.
Норвежці вже дали морському ссавцю прізвисько Хвалдімір, від «hval» норвезькою «кит», а друга частина – від імені «Владімір», що вказує на його зв’язок із Росією.
Як повідомлялося, коли кит вперше з'явився в Норвезькій Арктиці в 2019 році, морські біологи зняли з нього штучну амуніцію, у вигляді ременя з кріпленнями для камери, а також пластиковими застібками та написом «Обладнання Санкт-Петербурга».
Норвезькі біологи висловили припущення, що Хвальдімір міг проходити спеціальну підготовку, яку проводять із морськими ссавцями ВМС Росії, оскільки він явно звик до спілкування з людьми.