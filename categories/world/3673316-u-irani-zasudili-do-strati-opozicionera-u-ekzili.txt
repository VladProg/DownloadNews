Члена іранської опозиційної групи, що діяла у екзилі в США, засудили до смертної кари нібито через участь у організації теракту.

Як повідомляє Укрінформ, про це пише AP.

“Високопоставленого члена базованої у США іранської опозиційної групи, якого Іран утримує під вартою та обвинувачує у організації смертельного теракту в мечеті у 2008-му році, було засуджено до смертної кари”, - йдеться у матеріалі.

Зазначається, що за даними Ірану, 67-річний Джамшид Шармахд, який проживав у США, але має подвійне ірансько-німецьке громадянство, був лідером збройного відгалуження групи, яка виступає за відновлення монархії, поваленої в Ірану у 1979-му році.
“Його родина стверджує, що він був всього лиш речником опозиційної групи, та заперечує його залучення до будь-яких нападів. Вони обвинувачують іранську розвідку у викраденні чоловіка з Дубаї в 2020-му році”, - стверджує АР.

Агентство додає, що вирок Шармахду виніс Революційний суд, в якому слухання проходять за зачиненими дверима й, за словами правозахисників, обвинувачені не мають змоги обирати адвоката чи ознайомитися із доказами проти себе”, - підсумовує АР.

Міністр закордонних справ Німеччини Анналена Бербок назвала вирок “абсолютно неприйнятним” та попередила про “чітку реакцію” на нього, на надавши деталей.

Зазначимо, що винесений на цьому етапі смертний вирок ще можна оскаржити.