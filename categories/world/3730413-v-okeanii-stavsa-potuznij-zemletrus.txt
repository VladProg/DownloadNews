У державі Тонга, Океанія, у неділю був зафіксований землетрус потужністю 5,7.

Як передає Укрінформ, про це повідомляє Reuters.
Землетрус магнітудою 5,7 стався у регіоні Тонга в неділю, повідомляє Європейський середземноморський сейсмологічний центр (EMSC).
Поштовхи були зафіксовані на глибині 31 кілометра, зазначили у сейсмологічному центрі.
Як повідомляв Укрінформ, у суботу, 1 липня, біля індонезійського острова Ява стався потужний землетрус магнітудою 6,4, в результаті чого щонайменше 10 людей отримали поранення, а одна людина померла від серцевого нападу.
За словами речника Агентства країни з ліквідації наслідків стихійних лих (BNPB) Абдули Мухарі, підземні поштовхи завдали незначних пошкоджень сотням будинків, деяким офісам, медичним і освітнім установам, що знаходяться у районі Джок'якарти та провінції Центральна Ява.