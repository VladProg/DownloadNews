Прем'єр-міністр Естонії Кая Каллас надасть роз'яснення спеціальним комісіям Рійгікогу (парламенту) у зв'язку зі скандалом щодо зв'язків бізнесу її чоловіка Арво Галліка з РФ.

Про це повідомляє ERR, передає Укрінформ.
Зокрема, Каллас зустрінеться з членами антикорупційного комітету Рійгікогу 4 вересня, а 11 вересня візьме участь у засіданні спеціального комітету з нагляду за органами безпеки.
Як повідомлялося, транспортна компанія Stark Logistics, що частково належить Арво Галліку, чоловіку Каї Каллас, продовжувала співпрацювати з РФ під час повномасштабної війни в Україні.
Прем'єрка Естонії вибачилася за те, що компанія її чоловіка після початку війни проти України продовжила працювати у Росії.
Фото: Government Office