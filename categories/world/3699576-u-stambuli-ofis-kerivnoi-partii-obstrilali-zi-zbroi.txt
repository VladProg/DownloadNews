У Стамбулі невідомі вчинили збройний напад на офіс керівної Партії справедливості та розвитку.

Про це повідомляє Daily Sabah, передає Укрінформ.
Як зазначається, у п'ятницю пізно ввечері невідомі на мотоциклі обстріляли офіс партії зі стрілецької зброї.
Внаслідок нападу ніхто не постраждав.
Міністр внутрішніх справ Туреччини Сулейман Сойлу зазначав, що це не перший напад на відділення партії в Туреччині - на цей час сталося 69 подібних інцидентів.
Як повідомляв Укрінформ, 14 травня в Туреччині відбудуться парламентські та президентські вибори.
Фото: АА