Міністерство юстиції росії у п'ятницю внесло до реєстру так званих «іноземних агентів» журналіста Аркадія Бабченка.

Як передає Укрінформ, про це повідомляється на сайті відомства.
Згідно із заявою мінюсту рф, Бабченко "здійснював збір коштів на підтримку ЗСУ" і "розповсюджував недостовірну інформацію про прийняті органами публічної влади (росії, - ред.) рішення та політику, яку вони проводять".
Бабченко з 2017 року живе за межами росії та різко критикує владу рф. З 2020 року Бабченко перебуває у списку терористів та екстремістів росфінмоніторингу, а у січні 2023 року його оголосило у розшук МВС росії. У 2020 році росфінмоніторинг включив Бабченка до переліку терористів та екстремістів. У січні 2023 року МВС росії оголосило його у розшук.
До реєстру іноагентів внесено також ТОВ "Хронікер" - юридичну особу раніше визнаного іноагентом журналіста, колишнього головного редактора сайту радіостанції "Эхо Москвы" Віталія Рувінського.
Тепер у реєстрі іноагентів російського мінюсту 573 позиції.