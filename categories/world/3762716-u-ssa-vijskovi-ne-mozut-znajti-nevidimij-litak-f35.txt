Військові США попросили громадськість допомогти з пошуками винищувача F-35 після інциденту, в ході якого пілот катапультувався.

Як передає Укрінформ, про це йдеться у повідомленні у мережі X об'єднаної бази Чарльстона.
"Якщо ви володієте будь-якою інформацією, яка може допомогти нашим командам з пошуку літака F-35, будь ласка, зателефонуйте до Оперативного центру оборони бази", – йдеться у повідомленні.
Зазначається, що літак зник після того, як його пілот успішно катапультувався.
Пошуки зниклого літака тепер зосереджені на двох озерах на північ від Чарльстона.
Як повідомляв Укрінформ, на авіабазі у Данії приземлилися чотири винищувачі F-35 американського виробництва – це перша партія літаків, що замінять винищувачі F-16, частину з яких Данія пообіцяла передати Україні.
Фото ROKAF