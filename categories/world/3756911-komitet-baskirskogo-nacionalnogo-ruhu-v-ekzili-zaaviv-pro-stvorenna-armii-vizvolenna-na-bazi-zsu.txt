Комітет башкирського національного руху в екзилі заявив про створення Башкирської армії визволення на базі Збройних сил України.

Як повідомляє Укрінформ, відповідний Указ розміщено 4 вересня у Телеграм-каналі Комітету.
Згідно з документом, національне військове формування необхідне для "захисту Республіки Башкортостан і всього її багатонаціонального народу" у зв'язку з "погіршенням політичної та економічної ситуації в Росії, появою безлічі приватних військових компаній і поверненням в республіку учасників бойових дій, що несуть загрозу життю мирного населення". До закінчення військових дій в Україні Башкирська армія визволення підпорядковуватиметься командуванню ЗСУ.
Комітет башкирського національного руху за кордоном об'єднує низку прихильників незалежності Башкортостану на чолі з політичним емігрантом Русланом Габбасовим. Він і підписав Указ.
Напередодні заяву про створення незалежного військового формування опублікував Комітет незалежності Республіки Саха. Проте там не йдеться співпраця з Україною та ЗСУ.
Як повідомлялося, під час відсічі російській повномасштабній агресії на боці ЗСУ воюють національні збройні формування, зокрема, білоруські, російські, чеченські.
Фото ілюстративне