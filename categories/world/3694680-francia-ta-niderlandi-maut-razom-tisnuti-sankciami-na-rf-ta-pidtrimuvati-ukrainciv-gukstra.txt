Франція та Нідерланди завжди були надійними партнерами, як на двосторонній основі, так і у рамках ЄС, НАТО та ООН.

Як повідомляє Укрінформ, про це міністр закордонних справ Нідерландів Вопке Гукстра написав у своєму Твіттері.
“Радий вітати шановну колегу Катрін Колонна в Амстердамі. Франція та Нідерланди завжди були надійними партнерами: на двосторонній основі та в рамках ЄС, НАТО та ООН. Ми детально обговорили можливості поглиблення нашої співпраці”, - написав він.

Ravi de recevoir mon estimée collègue @MinColonna à Amsterdam. #France et Pays-Bas sont depuis toujours des partenaires de confiance : bilatéralement et dans le cadre de l’UE, l’OTAN et l’ONU. Nous avons longuement discuté des possibilités d’approfondir notre coopération. 1/2 pic.twitter.com/60VIrHVNnA
— Wopke Hoekstra (@WBHoekstra) April 11, 2023

Він також наголосив, що потрібно продовжувати підтримувати Україну.
“Наші країни об’єднують свої зусилля для створення сильного та стійкого ЄС із реальною геополітичною вагою. Війна в Україні ставить перед нами великі завдання. Ми повинні продовжувати тиснути на росію через санкції та підтримувати українців стільки, скільки буде потрібно”, - написав він.
Своєю чергою міністерка оборони Нідерландів Кайса Оллонґрен у своєму Твіттері зазначила, що Франція є важливим союзником у багатьох сферах, включаючи оборону.

Met een militaire erewacht werd @EmmanuelMacron in Nederland onthaald. Frankrijk is op veel vlakken een belangrijke bondgenoot, ook op defensiegebied. Ik kijk uit naar de regeringsconsultaties en onze tête-à-tête morgen, @SebLecornu. pic.twitter.com/dwoI9h0zkS
— Kajsa Ollongren (@DefensieMin) April 11, 2023

Як повідомляв Укрінформ, президент Франції Еммануель Макрон із дружиною прибули до Нідерландів з дводенним державним візитом на тлі критики його коментарів стосовно позиції Європи щодо Китаю та Тайваню.
Макрон після повернення з триденного державного візиту до КНР заявив, що Європа не зацікавлена в ескалації кризи навколо Тайваню і повинна дотримуватися власної стратегії у відносинах із островом, незалежної як від Сполучених Штатів, так і від Китаю.
Політики Німеччини та Чехії розкритикували заяви президента Франції Еммануеля Макрона щодо Тайваню, а також залежності країн Європи від США.
Глава польського уряду Матеуш Моравецький застеріг окремих європейських лідерів від спроби просувати у Європі політику “стратегічної автономії” від США, закликавши, навпаки, до розвитку стратегічної співпраці Європи з Вашингтоном.