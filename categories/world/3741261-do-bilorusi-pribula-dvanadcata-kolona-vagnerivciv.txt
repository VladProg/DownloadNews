До Білорусі прибула дванадцята колона найманців ПВК «Вагнер».

Про це повідомляє Беларусскі Гаюн, передає Укрінформ.

"12-та колона з технікою ПВК "Вагнер" зайшла у Білорусь через пункт пропуску Понятовка (РФ) - Звенчатка (РБ) і в цей час рухається трасою Р122 до Чаусів (Могильовська область) у супроводі ДАІ РБ", - йдеться у повідомленні.
Зазначається, що в колоні щонайменше 50 одиниць автомобільної техніки. За інформацією моніторщинків, це щонайменше друга колона бойовиків ПВК «Вагнер», у складі якої зайшли до Білорусі бронеавтомобілі «Щука» («Чекан»). У колоні помічено 5 таких машин, а також три бензовози, автобус, 17 фур, щонайменше 3 трали (перевозять екскаватор, бензовоз та бронеавтомобіль "Щука" ("Чекан"), шість КамАЗів, дві "буханки", а також пікапи та легкові автомобілі.
Як повідомляв Укрінформ, влада Білорусі дозволила розташувати табір «вагнерівців» у селі Цель Могильовської області, де облаштовані намети майже для 9 тисяч осіб.