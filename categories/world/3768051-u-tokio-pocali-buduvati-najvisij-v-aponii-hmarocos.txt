Будівництво хмарочоса заввишки близько 390 метрів, який має стати найвищою будівлею в Японії, розпочалось у Токіо.

Про це з посиланням на компанію-забудовника Mitsubishi Estate повідомляє Kyodo, передає Укрінформ.
Хмарочос матиме назву Torch Tower ("Смолоскип") - за формою його верхньої частини. У Mitsubishi Estate зауважили, що назва відображає бажання забудовника «запалити» Японію, а її форму спроєктовано так, щоб світло з верхніх поверхів було видно в усьому Токіо.
Завершити будівництво планується за п’ять років, у березні 2028 року вежа має відкритись для відвідувачів.


Рендер

Зведення хмарочоса є частиною масштабного проєкту оновлення інфраструктури на території площею 3,1 гектара поблизу Токійського вокзалу. Mitsubishi Estate уже побудувала в цьому районі вежу Токівабаші (Tokiwabashi Tower) заввишки 212 метрів.
У "Смолоскипі" планується розмістити розважальну залу на 2000 осіб, заклад британської мережі люксових готелів Dorchester Collection, офіси та оглядовий майданчик.
Нас сьогодні найвищою будівлею у Японії є 330-метрова вежа Azabudai Hills Mori JP Tower, розташована в токійському районі Мінато.
Як повідомлялося, в американському штаті Техас зводять найбільший у світі квартал із будинків, надрукованих на 3D-принтері.
Фото: Сourtesy of Mitsubishi Estate Co.