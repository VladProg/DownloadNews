Прем’єр-міністра Естонії Каю Каллас обурило рукостискання її угорського колеги Віктора Орбана з президентом РФ Володимиром Путіним у Пекіні.

Про це вона заявила в інтерв'ю Reuters, передає Укрінформ.
«Це було дуже, дуже неприємно бачити. Як можна потиснути руку злочинцю, який розв'язав агресивну війну, особливо представнику країни з такою історією, як в Угорщини?», – сказала Каллас.
У березні Міжнародний кримінальний суд (МКС) видав ордер на арешт Путіна, звинувативши його у воєнному злочині – незаконній депортації дітей з України.
«Те, що сталося в Угорщині, і те, що там зробили росіяни, не таке вже й далеке минуле», – сказав Каллас.
Угорське повстання 1956 року було придушене радянськими танками і військами. У боях загинуло щонайменше 2600 угорців і 600 радянських військовослужбовців.
Як повідомляв Укрінформ, прем’єр-міністр Віктор Орбан у вівторок зустрівся із президентом Росії Володимиром Путіним перед форумом «Один пояс, один шлях» у Пекіні.
Орбан заявив у коментарі російському телебаченню, що Угорщина ніколи не хотіла протистояти РФ та намагається врятувати двосторонні контакти.