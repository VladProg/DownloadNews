Китайські науковці встановили метеостанції на Чо-Ойю, шостій найвищій горі світу на кордоні Тибету та Непалом, збільшуючи кількість високогірних метеорологічних датчиків у Гімалаях для моніторингу зміни клімату.

Про це повідомляє Сіньхуа, передає Укрінформ.
З кінця вересня китайська команда встановила п'ять автоматичних метеостанцій на Чо-Ойю на висоті від 4950 метрів до її вершини та вперше зібрали там зразки снігу і льоду.
Початкові дослідження показали, що шар льоду на Чо-Ойю був найтовстішим серед вершин вище 8 000 метрів, його товщина перевищувала 70 метрів.
Метеостанції на Чо-Ойю, що в перекладі з тибетської означає "Бірюзова богиня", розширюють китайську метеорологічну мережу в Гімалаях, яка включає моніторинг 8 848-метрового Евересту, також на кордоні з Непалом, і 8 013-метрової Шишапангми, чотирнадцятої найвищої гори світу в Тибеті.
Моніторинг наслідків глобального потепління набув особливої актуальності через одне із найспекотніших літ у північній півкулі цього року.
Висотний нагляд вкрай необхідний, щоб уникнути таких катастроф, як повені і льодовикові лавини через танення льодовиків, сказав Ян Вей, дослідник з Інституту досліджень Тибетського нагір'я Китайської академії наук.
П'ять автоматичних метеостанцій були встановлені на горі Чо-Ойю, а на двох нижніх станціях було встановлено обладнання для спостереження за опадами.
Як повідомляв Укрінформ, Монблан, найвища гора у Європі, що на кордоні Франції та Італії, за останні два роки знизилася ще на 2,22 метра.
Фото: Сіньхуа