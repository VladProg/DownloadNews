Загальний суд ЄС відхилив апеляцію російського олігарха Германа Хана щодо запровадження проти нього санкцій.

Про це повідомляє Bloomberg, передає Укрінформ.
"Герман Хан, співзасновник інвестиційної компанії LetterOne, програв судову боротьбу проти санкцій ЄС, запроваджених через його ймовірно тісні зв'язки з президентом РФ Володимиром Путіним та впливову роль у Росії", - йдеться у повідомленні.
Хан був внесений до санкційного списку ЄС як співвласник компанії "Альфа-Груп", якою він володів разом з Михайлом Фрідманом.
У ЄС заявили, що Хан "підтримує тісні стосунки" з Путіним та "продовжує надавати йому суттєві послуги", а власники Альфа-Груп отримують "ділові та юридичні вигоди від цих відносин".
Хан також був співзасновником компанії LetterOne разом із Фрідманом, Олексієм Кузьмічовим та Петром Авеном. Усі вони вийшли з ради директорів компанії після того, як у березні 2022 року потрапили під санкції.
З 2018 року Хан перебуває у так званому "списку Путіна" Міністерства фінансів США, до якого внесені понад 200 росіян, наближених до президента РФ, щодо яких можуть бути запроваджені санкції.
З 15 березня 2022 року Хан перебуває під санкціями усіх країн ЄС.
Як повідомляв Укрінформ, Антимонопольний комітет України оштрафував за концентрацію без дозволу на загальну суму 0 млн грн компанію BASF S.E (Німеччина) та компанію LetterOne Holdings SA (Люксембург).