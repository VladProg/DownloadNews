Державний департамент США схвалив можливий продаж Польщі 800 ракет AGM-114R2 Hellfire на суму приблизно $150 мільйонів.

Про це повідомляє Польське радіо, передає Укрінформ.
Польща подала заявку на 800 ракет Hellfire і чотири навчальні ракети M36. Також буде надана технічна підтримка. США мають продати запчастини до Польщі, контракт також охоплює ремонт, повернення, зберігання та інші пов’язані елементи матеріально-технічної та програмної підтримки.
Головним підрядником виступить корпорація Lockheed Martin з Орландо, штат Флорида. Зазначається, що наразі немає відомих пропозицій щодо офсетних угод у зв’язку з цим продажем.
У комюніке Агентства зі співробітництва у сфері оборони та безпеки США, яке підпорядковується Пентагону, наголошується, що продаж системи безпеки Польщі відповідатиме цілям польських військових щодо модернізації можливостей, одночасно збільшуючи взаємосумісність із США та іншими союзниками.
AGM-114R2 є одним із найновіших варіантів сімейства високоточних протитанкових ракет Hellfire. Він був запущений у продаж у 2012 році.
Фото: wikimedia creative commons /Spike78 - Praca własna/CC BY-SA 3.0