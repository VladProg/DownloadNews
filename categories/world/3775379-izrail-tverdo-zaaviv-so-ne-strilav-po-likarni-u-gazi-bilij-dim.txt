В Адміністрації президента США заявили, що отримали дуже чіткі запевнення від Ізраїлю у тому, що він не причетний до вибуху в лікарні у секторі Гази.

Як передає Укрінформ, про це заявив на брифінгу у Білому домі координатор Ради національної безпеки Джон Кірбі.
"Ізраїльтяни категорично та дуже чітко заперечують, що вони мають до цього якийсь стосунок", – сказав він.
При цьому Кірбі наголосив, що США хочуть знати, як атака на лікарню могла статися.
Як повідомляв Укрінформ, палестинська сторона звинуватила Ізраїль в ударі по лікарні у секторі Гази, внаслідок якого загинути сотні людей.
Водночас ізраїльські військові відкинули відповідальність за цю атаку. Як заявили в Армії оборони Ізраїлю, удар по лікарні в секторі Гази стався внаслідок збою при запуску ракети бойовиками "Ісламського джихаду".
Президент США зв’язався з керівництвом Ізраїлю та Йорданії, щоб обговорити наслідки обстрілу лікарні у секторі Гази, та доручив своїй команді зібрати більше відомостей про те, хто може бути до цього причетним.