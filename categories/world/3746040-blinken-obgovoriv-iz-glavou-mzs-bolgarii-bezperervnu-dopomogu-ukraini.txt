Держсекретар США Ентоні Блінкен вперше поспілкувався з міністром закордонних справ Болгарії Марією Габріель, привітавши її з призначенням та обговоривши, зокрема, питання послідовної підтримки України у сфері безпеки.

Про це йдеться в офіційному повідомленні Держдепартаменту США в вівторок, передає Укрінформ.
«Держсекретар Блінкен і міністр закордонних справ Габріель обговорили потребу в безперервній допомозі у сфері безпеки для України з боку Альянсу та партнерів», - зазначається у повідомленні.
Крім того, сторони зосередилися на диверсифікації енергоджерел. Держсекретар і міністр закордонних справ також звернули увагу на важливість розширення ЄС для забезпечення стабільності та процвітання в регіоні, зауважили в Держдепі.
Як повідомляв Укрінформ, керівник Головного управління розвідки Міноборони України Кирило Буданов і очолювана ним делегація відвідали Болгарію з офіційним візитом. При цьому були обговорені обговорили питання регіональної та міжнародної безпеки та інші теми.