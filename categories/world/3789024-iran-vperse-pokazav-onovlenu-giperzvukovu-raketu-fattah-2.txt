Презентація оновленої ракети відбулася на військовій виставці у Тегерані в університеті аерокосмічного підрозділу КВІР.

Про це передає Укрінформ із посиланням на агентство IRNA.
"Fattah 2 - найсучасніша ракета з можливістю планування, що відносить її до класів гіперзвукової зброї HGV і HCM", - йдеться у повідомленні.
Дальність її польоту - 1,4 км, максимальна швидкість нібито сягає 15 махів (18 375 км/год). В Ірані запевняють, що така швидкість дасть можливість випереджати традиційні системи ППО, а також уражати цілі з високою точністю.
Технічні характеристики ракети після модернізації не розголошувались.
Нагадаємо: немодернізовану версію ракети вперше показали у червні. На військовій виставці у Тегерані також були представлені нова версія БпЛА «Shahed» та модернізована версія ПРО 9-Dey малої та середньої дальності.
Фото: IRNA