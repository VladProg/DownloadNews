Агентство ООН у справах біженців заявило, що цьогоріч близько 186 000 мігрантів прибули до Південної Європи, переважна більшість із них - в Італію.

Про це повідомляє France24, передає Укрінформ.
Рувен Менікдівела, директор нью-йоркського офісу Управління Верховного комісара ООН у справах біженців, заявив, що у період із січня по 24 вересня понад 2 500 осіб, які намагалися перетнути Середземне море, були знайдені мертвими або все ще вважаються зниклими безвісти. Це значно більше, ніж загинуло або пропало безвісти за той самий період у 2022, тоді це було 1 680 особи.
За оцінками УВКБ ООН, понад 102 000 біженців і мігрантів із Тунісу, що на 260% більше, ніж минулого року, і понад 45 000 з Лівії намагалися перетнути центральне Середземномор'я до Європи в період із січня по серпень.
Близько 31 000 людей були врятовані в морі або перехоплені і висаджені в Тунісі, в той час як 10 600 висадилися в Лівії.
За словами Менікдівели, більшість мігрантів і біженців, які дісталися Південної Європи, прибули до Італії - понад 130 000. Інші висадилися в Греції, Іспанії, на Кіпрі та Мальті.
Як повідомляв Укрінформ, влада Тунісу розпочала на південному сході країни безпекову операцію, мета якої – протидія нелегальній міграції до Європи.
А на італійському острові Лампедуза оголосили надзвичайний стан після того, як вчора кілька тисяч мігрантів прибули на острів.