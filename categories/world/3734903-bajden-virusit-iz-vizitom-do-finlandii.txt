Президент США Джо Байден прибуде з візитом до Фінляндії 13 липня для участі у саміті між Сполученими Штатами та північноєвропейськими країнами.

Як передає Укрінформ, про це повідомляє Yle.
Байден стане шостим президентом США, який прибуде до Фінляндії. Посадка його літака в Гельсінкі очікується сьогодні ввечері близько о 22.15 годині за місцевим часом.
Офіційна частина візиту розпочнеться 13 липня.
Близько 13 години Байден приїде до Президентського палацу, де відбудуться переговори з фінським президентом Саулі Ніїністе. На двосторонню зустріч глав держави відведено близько 40 хвилин.
Для висвітлення зустрічі до Гельсінкі приїде 100-200 представників іноземних ЗМІ.
Зазначається, що вперше президент США відвідає Фінляндію не для зустрічі з російським колегою.
Попереднього разу президент США приїжджав до Фінляндії в липні 2018 року, коли Дональд Трамп відвідав Гельсінкі для зустрічі з президентом Росії Володимиром Путіним у рамках візиту, організованого президентом Саулі Ніїністе.
Як повідомляв Укрінформ, Фінляндія тимчасово відновила паспортний контроль на внутрішніх кордонах країни у зв’язку з візитом президента США Джо Байдена до країни.