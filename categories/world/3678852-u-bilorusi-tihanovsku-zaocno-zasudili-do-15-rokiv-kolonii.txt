Мінський міський суд заочно приговорив лідерку білоруської опозиції Світлану Тихановську до 15 років колонії загального режиму.

Як передає Укрінформ, про це повідомляє Reform.by.
Процес проходив заочно. Держобвинувачення просило для Тихановської 19 років позбавлення волі.
Суд визнав Тихановську винною за декількома статтями Кримінального кодексу білорусі, зокрема, у «змові, вчиненому з метою захоплення державної влади неконституційним шляхом; створення екстремістського формування та керівництво таким формуванням; публічних закликах до захоплення державної влади».
Зазначається, що іншого лідера білоруської опозиції - Павла Латушка - той же суд заочно засудив до 18 років позбавлення волі. Його було визнано винним за тими ж статтями як і Тихановську.
Як повідомлялося, на виборах, що відбулися у серпні 2022 року, ЦВК білорусі визнав переможцем олександра лукашенка. Незалежні спостерігачі повідомляли про численні порушення та вкидання під час виборів, а також про те, що справжнім переможцем стала Світлана Тихановська.