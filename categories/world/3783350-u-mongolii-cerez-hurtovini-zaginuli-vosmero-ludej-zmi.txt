Монгольські органи управління із надзвичайних ситуацій повідомили, що із минулої п’ятниці центральною частиною країни пронеслися хуртовини, внаслідок чого загинули вісім людей.

Як передає Укрінформ, про це повідомляє Reuters із посиланням на Сіньхуа.
Рятувальники розшукували 46 людей після того, як хуртовини пройшли кількома провінціями Монголії. Повідомляється, що 37 зниклих були знайдені.
Найбільш постраждалі від стихії райони Монголії були вкриті снігом товщиною до 34 сантиметрів, зазначили у Національному агентстві із метеорології та моніторингу навколишнього середовища.
Очікується, що наступного тижня хуртовини вируватимуть на більшій частині території Монголії, включаючи столицю Улан-Батор. Місцевих пастухів, будівельників і водіїв закликають вжити додаткових заходів щодо запобігання можливим природним лихам.
Як повідомляв Укрінформ, найсильніший за останні вісім років землетрус в Непалі забрав життя 157 людей.