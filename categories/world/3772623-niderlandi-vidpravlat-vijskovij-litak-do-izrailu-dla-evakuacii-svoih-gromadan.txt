Нідерланди відравлять військовий літак до Ізраїлю для евакуації своїх громадян.

Як повідомляє Укрінформ, про це міністр оборони Нідерландів Кайса Оллонгрен написала у соцмережі X.
"Кабінет міністрів прийняв рішення використати військовий літак для повернення на батьківщину громадян із голландськими паспортами, які хочуть залишити Ізраїль. Цей рейс запланований на середу", – написала вона.
Як сказала міністр закордонних справ Ганке Брюїнс Слот, виступаючи перед депутатами парламенту, Нідерланди розраховують вивезти 500 своїх громадян із Ізраїлю найближчими днями.
“Сьогодні та завтра планується забрати близько 500 нідерландців із Ізраїлю”, - зазначила вона.
За словами міністерки, йдеться саме про людей, які перебувають в Ізраїлі тимчасово, наприклад, учні, студенти, туристів, а не приблизно 17 000 нідерландців, які на постійній основі проживають в Ізраїлі.
Як повідомляв Укрінформ, 28 учнів та чотири викладачі середньої школи Роттердама перебувають в Ізраїлі та готуються залишити країну.
Вранці 7 жовтня палестинське ісламістське угруповання ХАМАС розпочало атаку на Ізраїль. Бойовики вторглися в країну, одночасно завдаючи масованого ракетного удару.
Фото: @DefensieMin