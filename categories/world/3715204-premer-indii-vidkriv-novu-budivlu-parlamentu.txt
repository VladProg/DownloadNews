Прем’єр-міністр Індії Нарендра Моді у неділю офіційно відкрив нову будівлю парламенту.

Про це повідомляє Reuters, передає Укрінформ.
Як зазначається, відкриття сучасного комплексу є частиною масштабного плану уряду щодо перетворення британської колоніальної архітектури в столиці Індії.

Рано-вранці Моді він провів традиційні молитви під час церемонії, на якій також були присутні члени уряду. Після цього він запалив традиційну лампаду у парламенті.

У Твіттері прем'єр-міністр висловив сподівання, що ця знакова будівля «стане колискою розширення можливостей, що запалюватиме мрії та втілюватиме їх у реальність».


As the new building of India’s Parliament is inaugurated, our hearts and minds are filled with pride, hope and promise. May this iconic building be a cradle of empowerment, igniting dreams and nurturing them into reality. May it propel our great nation to new heights of progress. pic.twitter.com/zzGuRoHrUS
— Narendra Modi (@narendramodi) May 28, 2023

Подію бойкотували 20 опозиційних партій. Вони заявили, що Моді порушив протокол, оскільки відкрити новий комплекс мав президент. Водночас уряд ці звинувачення відкинув.
Під час церемонії офіційний представник парламенту зачитав послання президента Індії Драупаді Мурму, в якій вона привітала урочисте відкриття комплексу.
Новий парламентський комплекс є центральною частиною проєкту вартістю 2,4 мільярда доларів, який спрямований на те, щоб перевершити значущість будівель колоніальної епохи в центрі столиці спорудженням сучасних будівель із виразною індійською ідентичністю.
У новій будівлі парламенту облаштовані 1272 місця у двох палатах, що майже на 500 більше, ніж у старій. Тут щонайменше втричі більше місця для розміщення нових законодавців. Комплекс оснащений сучасними технологіями.
Стару будівлю парламенту перетворять на музей.


Фото: India's Press Information Bureau