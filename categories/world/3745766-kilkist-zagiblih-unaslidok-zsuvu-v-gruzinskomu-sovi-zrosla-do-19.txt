Кількість загиблих у зоні стихійного лиха в грузинському курортному селищі Шові збільшилася до 19 осіб.

Як передає Укрінформ, про це повідомляє Грузия Online.
"Число жертв у зоні стихійного лиха в Шові зросло до 19 людей", - йдеться у повідомленні.
Інформацію про це підтвердили у МВС Грузії.
Грузинські рятувальники розшукують у зоні стихійного лиха ще 16 громадян.
Як повідомляв Укрінформ, у грузинському курортному селищі Шові 3 серпня стався зсув ґрунту.
У МЗС України заявили про загибель українки унаслідок зсуву ґрунту в Шові.