У п’яти південних штатах США щонайменше десятеро людей загинули внаслідок потужних штормів.

Про це повідомляє NBC News, передає Укрінформ.
Як зазначається, четверо людей загинули у штаті Кентуккі, одна особа - у Теннессі, троє в Алабамі. Крім того, в Арканзасі одна людина знайдена мертвою, ще одна людина загинула у Міссісіпі.
У більшості випадків трагедія сталася через падіння повалених вітром дерев. У деяких місцях пориви вітру сягали 80 км/год.
Крім того, станом на ранок суботи у Теннессі та Кентуккі знеструмлені понад 650 000 будинків і підприємств.
Губернатор Кентуккі Енді Бешер оголосив у штаті надзвичайну ситуацію.
Як повідомляв Укрінформ, у березні шторм "Джульєтта" приніс на територію Іспанії сильні сніги та аномальні морози, що подекуди сягають -15 градусів.
Фото: KARK