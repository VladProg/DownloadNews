Колишній прем’єр-міністр Італії Маріо Драгі заявив, що ЄС перебуває на переломному етапі і зараз блоку необхідно об'єднатися, щоб "стати державою".

Як передає Укрінформ, про це повідомляє Euractiv.
"Європейський Союз перебуває на критичному етапі, тепер йому необхідно об’єднатися, щоб стати державою", - зазначив Драгі.
За його словами, він "стурбований" критичним моментом, який зараз переживає Європа.
"Будемо сподіватися, що ті основоположні цінності, які об’єднали нас, утримають нас разом. Сьогодні модель зростання розпалася, і нам потрібно заново винайти спосіб зростання, але для цього нам потрібно стати державою", - додав він.
Драгі зазначив, що настав час об’єднатися та подолати труднощі, пов’язані з фрагментарним регулюванням ЄС у кожному секторі, що уповільнюють роботу блоку, особливо у відповідь на надзвичайні ситуації.
Говорячи про ринковий потенціал ЄС, Драгі назвав його "занадто малим", додавши, що "ринків багато, тому малі компанії, створені в ЄС, щойно вони зростають, продаються або йдуть до Сполучених Штатів».
Однак, за словами Драгі, ЄС може з часом набрати сили, особливо тому, що розширення вже обговорюється.
"Європа витрачає в 3-5 разів більше, ніж витрачає РФ, ми є другим за величиною інвестором військових витрат після США. Отже, це питання кращої координації (…) Це особливий момент, коли ми маємо переглянути багато припущень щодо нашого спільного існування", – підсумував він.
Як повідомлялося, Єврокомісія рекомендувала Європейській раді відкрити переговори щодо розширення з Україною. 14-15 грудня у Брюсселі має відбутися саміт ЄС, де питання розширення буде одним з ключових.
Фото: Getty Images