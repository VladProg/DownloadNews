Очільник уряду Ізраїлю Беньямін Нетаньягу оголосив про успішне завершення першого етапу війни з Палестиною й пояснив, якими будуть подальші дії армії.

Про це йдеться в його нічному зверненні, передає Укрінформ.
"Ми вступаємо у довгу й важку війну. Війна була нав’язана нам через смертоносний напад ХАМАС", - зазначив ізраїльський прем'єр.
"Перший етап закінчується у ці години знищенням більшості сил противника, які проникли на нашу територію. При цьому ми почали наступ, і він триватиме без застережень і без перепочинку - до досягнення цілей", - наголосив Нетаньягу.
Це вже його третє звернення з моменту початку конфлікту.
Офіс прем’єрміністра також повідомляє, що кабінет безпеки завершив своє засідання сьогодні ввечері після дня безпрецедентних атак ХАМАС на ізраїльтян і прийняв "серію оперативних рішень, спрямованих на знищення військового та адміністративного потенціалу ХАМАС та палестинського угрупування "Ісламський джихад", передає Times of Israel.
Як наголошується, такі дії Ізраїлю "на багато років" позбавлять палестинські військові формування "здатності та бажання погрожувати громадянам Ізраїлю та шкодити їм".
Серед прийнятих кабінетом рішень - припинення постачання електроенергії, палива та товарів до Сектора Гази.
Як повідомлялося, по центральних та південних районах Ізраїлю в суботу вранці було завдано масованого ракетного удару. Унаслідок масштабної атаки ХАМАС по Ізраїлю загинуло щонайменше 250 осіб.
Старший військовий командувач ХАМАС Мохаммад ад-Дейф оголосив про початок операції в трансляції в ЗМІ, закликаючи палестинців у всьому світі до боротьби. Він повідомив, що по Ізраїлю було випущено 5000 ракет. В Ізраїлі заявили, що по території країни було випущено 2200 ракет.
Міністр оборони Ізраїлю затвердив призов резервістів відповідно до потреб ЦАХАЛу. Армія Ізраїлю оголосила про початок контртерористичної операції «Залізні мечі» у відповідь на атаку ХАМАС.
Міністр оборони Ізраїлю затвердив призов резервістів відповідно до потреб ЦАХАЛу. Армія Ізраїлю оголосила про початок контртерористичної операції «Залізні мечі» у відповідь на атаку ХАМАС.
Прем'єр-міністр Біньямін Нетаньягу заявив, що країна перебуває у стані війни.
США, ЄС, Україна та низка інших держав засудили атаки по Ізраїлю.