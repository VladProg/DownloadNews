Папа Римський у неділю під час проведення молитви на вервиці закликав вірян молитися за багатостраждальну Україну та інші народи, які потерпають від війни.

Як передає Укрінформ, про це повідомляє Vatican News.
«Сьогодні розпочинається місяць жовтень – місяць Розарію та місій. Молімося за мир, у багатостраждальній Україні та на усіх теренах, поранених війною», – сказав Папа.
Він також зазначив, що уважно стежить за «драматичною ситуацією біженців з Нагірного Карабаху».
«Поновлюю свій заклик до діалогу між Азербайджаном і Вірменією, сподіваючись, що переговори між сторонами, за підтримки міжнародної спільноти, сприятимуть досягненню довготривалої угоди, яка покладе край гуманітарній кризі», – виголосив понтифік.
Окрім цього, Папа Франциск запевнив у молитвах за жертв вибуху на паливному сховищі поблизу Степанакерту.
Як повідомлялося, на складі пального поблизу траси Степанакерт (Ханкенді) – Аскеран на території Нагірного Карабаху 25 вересня стався потужний вибух. За останніми даними, на місці вибуху виявлено останки 170 осіб.
VATICAN MEDIA Divisione Foto