Після участі у Раді Безпеки ООН в Нью-Йорку міністерка закордонних справ Франції Катрін Колонна запевнила, що "ідеї миру просуваються вперед".

Як передає Укрінформ, про це із посиланням на AFP повідомляє France Info.
За її словами, під час засідання "низка країн" висловила "своє занепокоєння" тим, що війна зайшла в глухий кут: "Ці голоси лунають. Їх треба заохочувати».
Водночас міністерка не змогла поговорити зі своїм російським колегою Сергієм Лавровим, який також був присутній на засіданні Ради Безпеки. Глава російської дипломатії "прийшов, виголосив свою промову, як завжди, повну неправди і брехні, і пішов", - зазначила Колонна.


Як повідомлялося, у середу в своїй промові в ООН міністерка закордонних справ Франції Катрін Колонна позитивно оцінила мирний план, представлений Президентом України та підтвердила повну подальшу підтримку України у боротьбі з російською агресією.