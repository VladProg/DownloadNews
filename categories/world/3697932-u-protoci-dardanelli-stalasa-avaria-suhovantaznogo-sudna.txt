При вході в протоку Дарданелли у напрямку Мармурового моря сталася аварія суховантажного судна під прапором Ліберії, яке прямувало з Нідерландів у Румунію.

Про це повідомляє Укрінформ з посиланням на TRT Haber.
“Біля берегів Галліполі зламався суховантаж Militades-2 завдовжки 178 метрів, який прямував з Нідерландів до Румунії”, - повідомляє телеканал.
Капітан судна по радіо повідомив про ситуацію в управління руху суден протоки Чанаккале. До місця аварії судна був направлений буксир.
У результаті проведених робіт несправний суховантаж відбуксирували до району якірної стоянки Шевкетіє.
Як повідомляв Укрінформ, у вересні минулого року через технічну несправність рульового керування вантажного судна, яке тримало курс із турецької Тузли в росію, було тимчасово припинено рух протокою Босфор у районі Ускюдару.



Фото: АА