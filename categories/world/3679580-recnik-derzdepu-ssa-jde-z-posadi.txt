Речник Державного департаменту США Нед Прайс залишить посаду цього місяця.


Як передає Укрінформ, про це йдеться у заяві американського держсекретаря Ентоні Блінкена.
«Цього місяця Нед Прайс залишить посаду речника Держдепартаменту», - сказав він.
Зазначається, що Прайс розпочав роботу на посаді речника відомства ще 20 січня 2021 року.
«Через кілька днів після початку роботи він відновив щоденні пресбрифінги Департаменту, даючи журналістам можливість регулярно ставити гострі запитання щодо нашої політики. Він провів понад 200 брифінгів і весь час з повагою ставився до журналістів, колег і всіх, з ким спілкувався», - додав Блінкен.
За його словами, Прайс продовжуватиме працювати в Держдепі на іншій посаді.
Як повідомляв Укрінформ, президент Світового банку Девід Малпасс оголосив, що йде у відставку достроково.
Фото: Getty Images