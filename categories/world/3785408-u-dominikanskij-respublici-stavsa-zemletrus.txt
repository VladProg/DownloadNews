Землетрус магнітудою 5,3 стався у регіоні Домініканської Республіки у п’ятницю.

Як передає Укрінформ, про це повідомляє Reuters із посиланням на дані Європейського середземноморського сейсмологічного центру (EMSC).
Землетрус виник на глибині 14 кілометрів, зазначили у центрі.
За попередніми даними EMSC, землетрус у Домініканській Республіці був оцінений у 5,9 бала, але потім показники переглянули і затвердили на 5,3.
Як повідомляв Укрінформ, у середу землетрус магнітудою 7,1 стався в морі Банда в Індонезії. Підземний поштовх відчувався помірно у місті Саумлакі на островах Танімбар. Попереджень про загрозу цунамі внаслідок землетрусу не було.