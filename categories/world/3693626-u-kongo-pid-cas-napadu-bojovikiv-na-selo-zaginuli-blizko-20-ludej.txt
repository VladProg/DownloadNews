На сході Демократичної Республіки Конго бойовики напали на село, внаслідок чого загинули близько 20 осіб.

Про це повідомляє Reuters, передає Укрінформ.
"Ми нарахували близько 20 загиблих у п'ятницю в селі Мусандаба", - сказав військовий адміністратор території Бені полковник Чарльз Омеонга.
Речник армії у провінції Північне Ківу заявив, що нападники використовували мачете.
Терористичне угруповання «Ісламська держава» взяло на себе відповідальність за атаку.
У хвилі насильства проти цивільних армія та місцева влада звинувачують Об’єднані демократичні сили (ADF), угруповання з Уганди, що базується на сході ДР Конго і яке присягнуло на вірність «Ісламській державі».
Інцидент стався в одній із двох охоплених конфліктом провінцій, де військова адміністрація прийшла на зміну цивільній владі, намагаючись зупинити насильство у країні.
Цього тижня миротворча місія ООН у Конго засудила іншу різанину, вчинену ADF у сусідній провінції Ітурі, у якій, за даними ООН, загинули 30 людей.
Як повідомлялося, поліція Ізраїлю увірвалася до мечеті Аль-Акса, намагаючись розігнати молитовний натовп, сім палестинців дістали поранення.