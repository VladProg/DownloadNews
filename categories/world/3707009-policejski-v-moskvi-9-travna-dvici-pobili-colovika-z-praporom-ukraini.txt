Співробітники поліції у москві затримали активіста Олександра Посконного, який вийшов до метро «Тверська» із прапором України, та двічі побили його.

Як передає Укрінформ, про це передає «ОВД-Інфо» з посиланням на самого Посконного.
За його словами, поліцейські побили його спочатку під час затримання, а згодом - в автозаку. Також він розповів, що співробітники поліції погрожували йому кримінальною справою за статтею про екстремізм.
У результаті активіста відпустили з відділу поліції з протоколом за статтею про дискредитацію російської армії.
Посконний також повідомив правозахисникам, що у відділі перебували ще щонайменше троє людей, затримані через жовті та сині кольори на одязі.
Як повідомлялось, стаття про «дискредитацію» російської армії з'явилися в Кримінальному кодексі та КоАП рф невдовзі після початку повномасштабного російського вторгнення в Україну. В 2022 році до російських судів надійшли більше як 5,6 тисячі адміністративних протоколів про «дискредитацію» армії росії.