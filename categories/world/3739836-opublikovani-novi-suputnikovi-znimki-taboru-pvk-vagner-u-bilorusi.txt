Нові супутникові знімки табору ПВК "Вагнер" у Білорусі з'явились у Мережі.

Фото компанії Maxar Technologies опублікував журналіст The New York Times Крістіан Тріберт у Твіттері, передає Укрінформ.
На знімках зображено гарнізон у селищі Цель (Білорусь), який називають «табором Вагнера».
"На знімку, зробленому трохи під косим кутом, зафіксовано сотні автомобілів, невеликих вантажівок та близько 35 напівпричепів”, — йдеться у дописі.



Фото Maxar Technologies: Крістіан Тріберт / Twitter

Як повідомляв Укрінформ, влада Білорусі дозволила розташувати табір "вагнерівців" у селі Цель Могильовської області, де облаштовані намети майже для 9 тисяч осіб.
Командувач Об'єднаних сил Збройних сил України генерал-лейтенант Сергій Наєв заявив, що дії членів ПВК "Вагнер" у Білорусі відбуваються з метою психологічного тиску та залякування населення України.