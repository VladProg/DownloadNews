Землетрус магнітудою 5,3 стався на півдні Ірану у вівторок.

Про це повідомляє Укрінформ із посиланням на Європейсько-середземноморський сейсмологічний центр.
Як зазначається, епіцентр перебував на глибині 10 кілометрів і за 112 кілометрів на північний захід від міста Бендер-Аббас.
Повідомлень про постраждалих і руйнування наразі немає.
Як повідомляв Укрінформ, напередодні, 20 лютого, внаслідок землетрусів у турецькій провінції Хатай магнітудою 6,4 та 5,8 загинули шестеро людей, ще 294 особи постраждали.