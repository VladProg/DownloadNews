У турецькій провінції Анкара сталася пожежа на заводі з виробництва хімічних речовин, внаслідок якої одна людина загинула і троє постраждали.

Про це повідомляє CNN Türk, передає Укрінформ.
“Унаслідок пожежі, що спалахнула на заводі з виробництва хімічних речовин у районі Кахраманказан столичної провінції Анкара, 1 людина загинула, 3 особи дістали поранення”, - йдеться у повідомленні.

Зазначається, що люди постраждали внаслідок задимлення.
Пожежу ліквідовано. Причина займання наразі невідома, тривають слідчі дії.
Як повідомлялося, 6 лютого у порту Іскендерун на півдні Туреччини, який постраждав від землетрусу, виникла пожежа.