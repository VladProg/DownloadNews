Посол США в Польщі Марк Бжезінський 17 червня пройшов з американським прапором на щорічному прайд-параді у Варшаві, що є чітким сигналом – Вашингтон виступає проти дискримінації в країні, де представники ЛГБТК+ ведуть важку боротьбу за свої права.

Про це передає Укрінформ із посиланням на агенцію AP.
«Америка підтримує рівність», – сказав посол Бжезінський під час акції разом із понад 30 іншими членами посольства США та представниками Канади, Австрії та інших західних країн.
Нагадаємо: упродовж останніх років західні уряди стурбовані політикою консервативного уряду у Варшаві, який сприймає геїв, лесбійок, бісексуалів і трансгендерів як загрозу нації та дітям.