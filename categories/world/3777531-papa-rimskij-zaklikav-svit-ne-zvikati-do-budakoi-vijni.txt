Папа Римський Франциск закликав усіх громадян не звикати до будь-якої війни у світі.

Як передає Укрінформ, про це він повідомив в соцмережі Х (колишній Twitter).
«Ми не повинні звикати до війни, до будь-якої війни. Ми не повинні дозволити, щоб наші серця та розум були анестезовані від повторення цих надзвичайно серйозних жахів проти Бога та людства», заявив понтифік.
Як повідомлялося, під час недільної молитви та благословення Папа Римський Франциск зазначив, що війна – «це завжди поразка, і вона має припинитися», маючи на увазі напад ХАМАСу на Ізраїль та всі інші війни.
«Війна, будь-яка війна у світі, я думаю про Україну, — це поразка, війна — це завжди поразка, це руйнування людського братерства», - сказав він.