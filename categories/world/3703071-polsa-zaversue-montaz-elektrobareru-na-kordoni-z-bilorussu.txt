Польща завершує монтування електронного загородження (системи відеокамер і датчиків руху) на кордоні з білоруссю: залишилося встановити 150 метрів.

Про це в коментарі PAP повідомила речниця Прикордонної служби Польщі Анна Міхальська, передає Укрінформ.
Як повідомила речниця, встановлено вже 206 км електробар’єра, залишилося це зробити на відрізку 150 м, але заважають погодні умови.
“Проблемою є підтоплена місцевість. Монтування там завершиться, коли знизиться рівень води”, - констатувала Міхальська.
Вона зазначила, що система вже працює і фіксує велику кількість спроб нелегального перетину кордону.
За її словами, від початку цього року таких спроб було 8 тисяч, а в 2022 році – 15,7 тисячі.
За минулу добу 56 осіб намагалися нелегально потрапити до Польщі з території білорусі, зокрема громадяни Сомалі, Габону, Гвінеї, Азербайджану.
Як відомо, торік влітку Польща збудувала фізичне загородження на кордоні з білоруссю висотою понад 5,5 метрів.
Польща також встановлює загородження і електробар’єр на кордоні з білоруссю.
Між тим наприкінці лютого Польща розпочала превентивне спорудження фортифікаційних протитанкових загороджень на кордоні з росією і білоруссю як засіб відлякування і стримування.
Фото: РАР