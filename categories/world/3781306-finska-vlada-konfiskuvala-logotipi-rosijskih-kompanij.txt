Управління зі стягнення боргів Фінляндії конфіскувало усі товарні знаки та логотипи, зареєстровані в країні компанією АНО "ТВ-Новини", яка керує російським телеканалом Russia Today.

Про це повідомляє Yle, повідомляє Укрінформ.
Таких же заходів було вжито і щодо "Сбербанку" та збройового концерну "Калашников".
До власників товарних знаків застосовуються економічні санкції ЄС.
Як зазначається, заморожування різних прав інтелектуальної власності не означає, що їхні власники не можуть використовувати товарні знаки, що їм належать. Однак вони більше не можуть розпоряджатися ними.
Як повідомлялося, рік тому Управління зі стягнення боргів Фінляндії конфіскувало три російські літаки.