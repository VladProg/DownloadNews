Канцлер ФРН і прем’єри федеральних земель після багатогодинних переговорів погодили нові правила контролю за міграцією.

Про це повідомляє кореспондент Укрінформу.
«Ми знаємо, що є велика кількість людей, які приїжджають до Німеччини і шукають захисту. Не всі з них можуть залишитися, тому що існує дуже велика нелегальна міграція, яка досягає Європи, а також Німеччини», – заявив канцлер Олаф Шольц.
За його словами, мета полягає в тому, щоб мінімізувати нелегальну міграцію та зменшити фінансове навантаження на державу та комуни.
Центральний уряд продовжить фінансову підтримку федеральних земель і муніципалітетів у наступні роки, зокрема щодо виплат біженцям з України.
Політики узгодили фіксовану ставку виплат біженцям. З 2024 року федеральний уряд сплачуватиме річну фіксовану ставку в розмірі 7500 євро на кожного заявника, який уперше подає прохання на отримання притулок (українці не належать до цієї категорії). На зазначені цілі у першому півріччі 2024 року буде використано 1,75 млрд євро.
У 2024 році федеральний уряд надасть допомогу землям і муніципалітетам загалом на 3,5 мільярда євро.
Також планується продовжувати зменшувати стимули для вторинної міграції всередині Європи до Німеччини. Автоматичне до цього часу право на соціальну допомогу та допомогу громадянам тепер надаватиметься через 36 місяців, а не 18 місяців. Доти шукач притулку матиме право лише на звичайні пільги.
Біженці з хорошими перспективами залишитися і швидко інтегруються матимуть змогу отримати роботу відповідно до рівня своєї освіти. Федеральний уряд збільшить фінансування початкових орієнтаційних, мовних та інтеграційних курсів.
Планується спростити процедури депортації. Грузію та Молдову незабаром внесуть у список країн безпечного походження.
Тимчасовий контроль на кордонах ФРН з сусідами буде продовжено.
Канцлер назвав домовленості «історичним моментом», однак опозиція жорстко розкритикувала домовленості.
Німеччина стурбована зростанням масштабів нелегальної міграції. За 9 місяців зареєстровано понад 230 тисяч нових мігрантів, які подати заяву про надання притулку (проти 135 тисяч минулого року). Прогнозують, що 2023 року більше ніж 300 тисяч людей із третіх країн подадуть первинну заявку про надання притулку в ФРН (у 2022 році їх було близько 218 тисяч).