Міністерство оборони Індії за 2,5 млрд дол купить понад 200 надзвукових ракет, вироблених спільно із росією.

Як повідомляє кореспондент Укрінформу, про це пише агентство ANI.
“ВМС Індії розмістить замовлення на закупівлю понад 200 надзвукових крилатих ракет BrahMos, якими озброять усі фронтові бойові судна ВМС”, - йдеться у матеріалі.
Зазначається, що спільне російсько-індійське підприємство BrahMos Aerospace нещодавно провело успішні пробні пуски цих ракет.
“Ракетна система досягла значного прогресу упродовж минулих років, після того, як спільне індійсько-російське підприємство збільшило їх радіус з 290 до 400 км”, - стверджує ANI.
За даними джерел агентства у міноборони Індії, контракт на закупівлю озброєння буде фіналізовано уже найближчим часом.