У Молдові затримали 37-річного громадянина Росії, якого розшукує Інтерпол.

Про це повідомила Прикордонна поліція Молдови, передає Укрінформ із посиланням на NewsMaker.
За інформацією прикордонників, чоловік в'їхав до Молдови через придністровську ділянку кордону.
«Співробітники Прикордонної поліції регіонального управління "Південь" затримали громадянина Росії, якого розшукує Інтерпол. 37-річного чоловіка розшукувала російська влада, він нібито причетний до терористичної діяльності та пов'язаний із міжнародними терористичними організаціями», — йдеться у повідомленні.

Тепер суд має ухвалити рішення про його екстрадицію.
Як повідомляв Укрінформ, німецькі поліцейські та митники у четвер обшукали кілька об’єктів нерухомості у Баварії, які належать громадянину Росії, у зв'язку з активами, замороженими відповідно до санкцій Європейського Союзу.
Фото: border.gov.md