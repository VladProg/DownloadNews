П’ятеро людей загинули в неділю в результаті зіткнення автобуса та вантажівки на північному японському острові Хоккайдо.

Як передає Укрінформ, про це повідомляє Kyodo.
Летальна аварія сталася близько 11:55 за місцевим часом на півдні Хоккайдо. Внаслідок зіткнення водії обох транспортних засобів загинули. Близько десятка людей були госпіталізовані.
Автобус із 18 пасажирами вирушив із міста Саппоро вранці у неділю до міста Хакодате, повідомив автобусний оператор Hokuto Kotsu Inc.
За припущеннями правоохоронних органів, це було лобове зіткнення двох транспортних засобів. Передня частина вантажівки була розбита, тоді як в автобусі зона навколо водійського сидіння була сильно пошкоджена.


Як повідомляв Укрінформ, у п’ятницю, 16 червня, в провінції Канвон Південної Кореї понад 80 людей постраждали внаслідок зіткнення семи транспортних засобів, включаючи автобуси та вантажівки.
За даними поліції, ланцюгова аварія, в яку потрапили легковик, три вантажівки, а також три автобуси, які везли учнів середньої школи на екскурсію, сталася вдень на автобані у Хончхоні.
Фото: Kyodo