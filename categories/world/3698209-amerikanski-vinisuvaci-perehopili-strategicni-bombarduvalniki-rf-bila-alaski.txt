Американські винищувачі підіймалися для перехоплення двох російських стратегічних бомбардувальників Ту-95 біля Аляски.

Як передає Укрінформ, про це повідомляє пресслужба Командування повітряно-космічної оборони Північної Америки (NOPAD).
Зазначається, що 17 квітня 2023 року Командування повітряно-космічної оборони Північної Америки в регіоні Аляски (NORAD) виявило, відстежило, ідентифікувало та перехопило два російські літаки, що наблизилися та діяли біля зони відповідальності протиповітряної оборони Аляски.
Йдеться про російські бомбардувальники Ту-95.
Російські літаки залишалися у міжнародному повітряному просторі та не заходили у повітряний простір США чи Канади. У командуванні повідомили, що такі польоти відбуваються регулярно та не розглядаються як загроза чи провокаційні дії.
Відтоді, як росія відновила регулярні польоти дальньої авіації у 2007 році, NORAD фіксує в середньому шість-сім перехоплень російських військових літаків щорічно.
Як повідомляв Укрінформ, 17 квітня британські літаки RAF Typhoon перехопили пару російських винищувачів та літак-розвідник, що летіли поблизу повітряного простору країн НАТО над Балтійським морем.
Фото ілюстративне