Президент Литви Гітанас Науседа, заочно дискутуючи з французьким лідером Еммануелем Макроном щодо концепції європейської "стратегічної автономії", наголосив, що трансатлантичний зв'язок є найважливішим елементом європейської безпеки.

Про це повідомляє Укрінформ з посиланням на Твіттер глави литовської держави.
«Трансатлантичний зв'язок є ключовим елементом європейської безпеки. Разом з усіма союзниками ми повинні захистити наші спільні цінності, демократію та свободу. Ми повинні прагнути до подальшого зміцнення НАТО в усіх сферах. Наша єдність не викликає сумнівів», - написав глава Литви.

Transatlantic bond is a crucial element of European security.

Together with all allies we must stand in defense of our shared values, democracy & freedom.

We should aim to further strengthen NATO in all domains.

Our unity is not questionable.#StrongerTogether
— Gitanas Nausėda (@GitanasNauseda) April 12, 2023

Як повідомляв Укрінформ, президент Франції Емманюель Макрон після повернення з триденного державного візиту до КНР заявив, що Європа не зацікавлена в ескалації кризи навколо Тайваню і повинна дотримуватися власної стратегії у відносинах з островом, незалежної як від Сполучених Штатів, так і від Китаю, в цілому закликав до “стратегічної автономії” від США.
Політики Німеччини, Чехії, Польщі, Латвії розкритикували заяви Макрона щодо Тайваню, а також залежності країн Європи від США.
Водночас президент Європейської ради Шарль Мішель припустив, що позиція французького лідера не є ізольованою в ЄС.