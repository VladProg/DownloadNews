До кінця 2023 року в парламенті Фінляндії представлять законопроєкт, який передбачає, що умови отримання громадянства стануть жорсткішими.

Як передає Укрінформ, про це повідомляє Yle.
Програма нового уряду країни передбачає запровадження тесту на громадянство в рамках планів щодо посилення вимог для отримання фінського громадянства або постійного проживання у Фінляндії.
Правляча коаліція Фінляндії заявила, що планує запровадити тест на громадянство в рамках посилення правил щодо надання посвідок на постійне проживання та громадянства.
«Складання іспиту на громадянство та іспиту з мови стане обов’язковою умовою натуралізації (набуття громадянства - ред.)», – йдеться в програмі уряду.
Тест на громадянство Фінляндії буде змодельований за подібними методиками, що використовуються в інших європейських країнах.
Міністр внутрішніх справ Фінляндії Марі Рантанен повідомив Yle, що міністерство почало роботу над розробкою тесту на громадянство, але цей процес займе час.
«Ідея полягає в тому, щоб люди інтегрувалися у Фінляндію, вивчали нашу мову та нашу соціальну систему. Мовний тест та іспит на громадянство навряд чи стануть нездоланною перешкодою, якщо людина дійсно інтегрована", – зазначив урядовець.
Як повідомляв Укрінформ, більш як половина жителів Фінляндії заявляють, що приєднання країни до НАТО сприяло підвищенню їхнього почуття безпеки.