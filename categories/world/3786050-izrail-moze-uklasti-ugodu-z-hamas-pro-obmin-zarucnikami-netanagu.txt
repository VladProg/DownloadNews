Ізраїльський прем'єр-міністр Беньямін Нетаньягу припускає можливість укладення угоди про обмін заручниками з угрупуванням ХАМАС.

Як передає Укрінформ, про це він заявив у неділю в інтерв’ю NBC News.
Прем'єр Ізраїлю зазначив, що угода з ХАМАС «може бути», але відмовився надати будь-які дедалі, заявивши, що це може зірвати делікатні переговори про звільнення тих, хто потрапив у полон.
«Думаю, що менше я говоритиму про це, то більшими будуть шанси на те, що це стане реальністю», - підкреслив Нетаньягу.
Будь-яка угода є «результатом тиску, військового тиску», зазначив він. «Це єдине, що може створити угоду, якщо вона можлива. Що ж, поговоримо про це, коли вона буде», - додав він.
Відповідаючи на запитання, чи відомо йому, де зараз утримуються всі заручники, Нетаньягу сказав: «Ми знаємо дуже багато, але я не виходитиму за межі цього».
За даними видання, ідеться про можливе звільнення близько 80 жінок і дітей в обмін на звільнення палестинських жінок і підлітків, яких утримує Ізраїль.
За даними ООН, починаючи з 7 жовтня внаслідок бомбардувань Ізраїлем Гази у відповідь на атаки ХАМАС, загинулит понад 11 тис. осіб, а понад 1,6 мільйона – покинули свої домівки.
Водночас Нетаньягу заявив, що після війни Газою має керувати «інша влада», але відмовився сказати, чи погодиться він на те, щоб регіон контролювали міжнародні сили.
Як повідомляв Укрінформ, раніше Беньямін Нетаньягу назвав дві цілі у війні проти терористичного угруповання ХАМАС.