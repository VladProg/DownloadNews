У гаражі аеропорту Кельна/Бонна чоловік на фургоні збив кількох людей.

Про це повідомляє WDR, передає Укрінформ.
"П'ятдесятисемирічний чоловік наїхав на орендованому автомобілі на людей, а також на кілька автомобілів", - сказав речник місцевої поліції.
Загрози життю постраждалих немає, люди отримали незначні травми, але зазнали шоку.
Двоє поліцейських також отримали легкі поранення, оскільки чоловік чинив опір при затриманні.
Всього легко поранені сім осіб.
Водія затримали, він перебуває у відділку поліції, де проходить медичний огляд. Поліція та експерти виходять з того, що він психічно хворий.
Фото: WDR