Поблизу японського узбережжя на півдні країни у четвер, 27 квітня, стався потужний землетрус магнітудою 5,3 за шкалою Ріхтера.

Як передає Укрінформ, про це повідомляє Геологічна служба США (USGS).
За даними USGS, епіцентр стихійного лиха був зафіксований за 75 км від міста Гіноза о 10.43 за київським часом.
Осередок підземних поштовхів залягав на глибині 10 км.
Наразі немає інформації про постраждалих і загиблих. Оголошення про загрозу цунамі також не надходило.
Як повідомляв Укрінформ, у провінції Малатія, що на сході Туреччини, обвалився 6-поверховий будинок, який раніше сильно постраждав під час землетрусу.
Фото: pixabay.com