В індійському штаті Уттаракханд другий тиждень триває операція з визволення більш як 40 робітників, заблокованих у тунелі після обвалу. Вперше за дев'ять днів їх вдалося зняти на камеру.

Про це повідомляє ВВС, передає Укрінформ.
Відео було знято за допомогою ендоскопічної камери, яку просунули у трубу, прокладену в понеділок. На відео зафіксовано, як рятувальники просять чоловіків стати перед камерою, посміхнутися і помахати руками, а ті реагують на їхні слова. Рятувальники також попросили заблокованих назватися.

Цю трубу також використали для того, щоб передати заблокованим у тунелі уперше за кілька днів гарячу їжу. Досі їм передавали харчі через іншу, меншу трубу.
Як повідомляв Укрінформ, 12 листопада в індійському штаті Уттаракханд обвалився гірський тунель після зсуву ґрунту, внаслідок чого 41 робітник опинився у пастці.
Фото: UTTARAKHAND STATE DISASTER RESPONSE FORCE