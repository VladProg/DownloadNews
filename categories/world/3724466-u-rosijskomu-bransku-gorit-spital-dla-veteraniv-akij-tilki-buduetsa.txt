У Володарському районі Брянська горів шпиталь для ветеранів, який тільки будується.

Як передає Укрінформ, про це повідомляє Телеграм-канал Mash.
"Шпиталь, який будується, горить у Володарському районі Брянська. Одна з можливих причин пожежі - диверсія", - зазначається у повідомленні.

Згодом повідомили, що пожежу було ліквідовано: горіла бітумна покрівля, постраждалих немає.
Як повідомлялося, 12 червня Центр нацспротиву поінформував, що російські війська перемістили у Брянську область берегові ракетні комплекси "Бал", аби обстрілювати мирні українські міста.
Фото ілюстративне