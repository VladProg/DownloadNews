У коронації британського монарха Чарльза ІІІ візьмуть участь понад 6000 військовослужбовців, що зробить її найбільшою військовою церемоніальною операцією за 70 років.

Як передає Укрінформ, про це повідомляє BBC.
До процесій у Лондоні приєднаються співробітники з усієї Великої Британії та Співдружності націй.
Тисячі ветеранів також були запрошені спостерігати за коронацією зі спеціального оглядового майданчика. Вони приєднаються до Національної служби охорони Великої Британії на трибуні перед Букінгемським палацом.
Перша процесія буде менш масштабною, у ній братимуть участь трохи менш як 200 військовослужбовців, які пройдуть маршем до Вестмінстерського абатства. З обох боків від них буде понад 1000 військовослужбовців армії, флоту та Королівських Військово-повітряних сил.
Найбільшою подією дня 6 травня стане коронаційна процесія за участі майже 4000 осіб, під час якої король Чарльз ІІІ здійснить історичну подорож від Вестмінстерського абатства до Букінгемського палацу.
Король Великої Британії обрав коротшу, меншу та різноманітнішу церемонію, ніж попередня коронація 1953 року, проведена для королеви Єлизавети ІІ, у якій взяли участь понад 29 000 військових.
За межами столиці під час коронації лунатимуть салюти із вогневих станцій у 13 місцях, включаючи Единбург, Кардіфф і Белфаст.
Музичний супровід для коронації британського монарха будуть створювати дванадцять музикантів, а також композитор Ендрю Ллойд Веббер, який напише гімн для події.
Як повідомляв Укрінформ, у Великій Британії почали випуск нових 10-фунтових банкнот із зображенням короля Чарльза ІІІ.
Фото: GETTY IMAGES