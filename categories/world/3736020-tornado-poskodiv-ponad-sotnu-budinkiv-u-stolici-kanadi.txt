Унаслідок торнадо, що пронісся південними районами Оттави, пошкодження дістали близько 120 будинків.

Як повідомляє Укрінформ, про це пише CBC News.
Точну швидкість вітру в епіцентрі торнадо поки ще не вдалося встановити, але сила стихії була достатньою, аби зривати дахи з будівель та гаражні двері, підіймати у повітря велосипеди та ламати дерева.
У багатьох будинках у південному районі Оттави вибито вікна та пошкоджено стіни. Унаслідок пошкодження опори лінії електропередач близько двох тисяч користувачів на короткий час залишилися без світла.
За даними лікарів, одна людина дістала легкі травми.
Зауважимо, що торнадо є дуже не характерним природним явищем для столиці Канади, тому будівлі тут не пристосовані до протидії сильному вітру.
Фото: Nicole Williams/CBC