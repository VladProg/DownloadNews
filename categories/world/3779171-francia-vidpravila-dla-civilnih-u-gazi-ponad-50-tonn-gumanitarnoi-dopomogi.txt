Міністр закордонних справ Франції Катрін Колонна заявила, що завтра в Єгипет прибудуть ще 54 тонни гуманітарної допомоги для цивільних у Газі.

Про це вона заявила вранці в ефірі RTL, передає Укрінформ.
""Будь-яка військова операція" Ізраїлю може мати наслідки не лише для французьких заручників, але й "для французького народу в Газі. Якщо порахувати наших співвітчизників та їхні сім'ї, а також французьких офіційних осіб - у нас є французький культурний інститут в Газі - це близько 170 осіб, яких ми хочемо захистити", - сказала міністр закордонних справ.
За її даними, гуманітраний вантаж, який передадуть єгипетському Червоному Півмісяцю, включає в себе аптечки, медикаменти, обладнання для лікарень, сонячні лампи, генератори, намети. Колонна уточнила, що французьке судно "Тоннер", на якому розташований плавучий шпиталь, "можливо, буде в цьому районі наприкінці тижня". Корабель вирушив з Тулона в середу, він має взяти участь в операціях з надання допомоги цивільному населенню на палестинській території.
Як повідомлялося, напередодні Міністерство закордонних справ Франції поінформувало, що кількість французьких громадян, які загинули в результаті нападу ХАМАС, зросла до 35. Дев’ятеро осіб вважаються зниклими безвісти.
Лідери Європейського Союзу на саміті в Брюсселі погодили спільну позицію щодо ситуації на Близькому Сході. Вони засудили ХАМАС і наполягають на гуманітарній допомозі для Палестини.
Фото: Shutterstock