Берегова охорона Туреччини урятувала з моря поблизу узбережжя країни 77 незаконних мігрантів.

Як повідомляє кореспондент Укрінформу, про це пише Сіньхуа.

Зазначається, що мігранти у гумовому плавзасобі рухалися у Егейському морі вздовж провінції Канаккале. Їх усіх було передано місцевій владі для депортації.
Сіньхуа нагадує, що Егейське море було основним маршрутом для незаконних мігрантів, які намагалися потрапити до Європи. Однак у березні 2016-го року між Туреччиною та ЄС було укладено угоду, покликану зупинити потік незаконних мігрантів.
При загальному населенні понад 85 млн осіб, зараз у Туреччині проживає близько 4 млн біженців, що є одним із найвищих показників у світі. “Погіршення економічних обставин випробовує спроможність Туреччини приймати біженців, та зумовило запровадження більш суворої прикордонної політики та більшу кількість депортацій”, - зауважує агентство.

Фото: IHA