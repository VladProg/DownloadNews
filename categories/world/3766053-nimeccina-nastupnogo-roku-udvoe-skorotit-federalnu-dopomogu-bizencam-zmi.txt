Німеччина планує наступного року удвоє скоротити федеральну допомогу, яку вона виділяє землям для покриття витрат на прийом та інтеграцію біженців.

Як передає Укрінформ з посиланням на Reuters, такий підхід продиктовано необхідністю проводити більш жорстку бюджетну політику на тлі стрімкої інфляції.

Зазначається, що після російського вторгнення в Україну до ФРН перемістилося більш як 1 мільйон українців, і підтримка їх лягла важким тягарем на плечі міст і муніципалітетів країни, а 16 земель країни вимагають більше федеральних коштів для покриття витрат на біженців наступного року.
За даними джерел видання, у понеділок Берлін поінформував землі, що виділить максимум 1,7 млрд євро на підтримку витрат на біженців у 2024 році, тоді як цьогоріч на ці потреби буде витрачено 3,75 млрд євро.
Водночас федеральний уряд не дає гарантій того, що в наступні роки фінансування відповідатиме рівню 2023 року.
Як раніше повідомляло агентство, нещодавно крроль Йорданії заявив, що його країна більше не може приймати біженців.