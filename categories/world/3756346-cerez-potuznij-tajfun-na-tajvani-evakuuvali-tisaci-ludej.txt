Тайвань готується до прибуття потужного тайфуну Хайкуй. Майже 3000 людей були евакуйовані, також скасували внутрішні авіарейси.


Про це повідомляє Укрінформ із посиланням на Reuters.
Очікується, що тайфун Хайкуй вийде на гірський південний схід Тайваню в неділю 3 вересня. Уряд заявив, що 2868 людей вже евакуювали з поселень. Округи та міста на сході та півдні оголосили цей день вихідним.
Влада мобілізувала військових та обладнання для допомоги в ліквідації наслідків майбутньої повені, яку може спричинити негода. Дві головні внутрішні авіакомпанії Тайваню UNI Air і Mandarin Airlines скасували всі рейси. Також були скасовувані всі поромні перевезення до морських островів.
Як раніше повідомляло агентство, у Китаї оголосили червоний рівень небезпеки через тайфун «Саола».