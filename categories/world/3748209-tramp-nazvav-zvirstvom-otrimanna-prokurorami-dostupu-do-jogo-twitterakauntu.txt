Колишній президент США Дональд Трамп розкритикував спеціального прокурора Джека Сміта за отримання ордера на доступ до його старого облікового запису в соцмережі Х (колишній Tвіттер).

Як передає Укрінформ, про це повідомляє The Independent.
“Як посмів божевільний прокурор Джек Сміт уламуватися в мій колишній обліковий запис у Twitter, не повідомивши мене про це та намагаючись повністю приховати від мене це звірство. Що він міг дізнатися такого, чого б ще не знав”, — написав Трамп у новій соцмережі Truth Social 14 серпня.
Колишній президент США, якому вже тричі висували обвинувачення та двічі оголошували імпічмент, заявив, що Міністерство юстиції має провести розслідування щодо чинного президента Джо Байдена.
Зазначається, що нині команда Сміта веде розслідування щодо зберігання Трампом секретних документів та його спробу скасувати результати президентських виборів 2020 року.
Як повідомляв Укрінформ, минулого тижня стало відомо, що команда спецпрокурорів, яка проводить розслідування у декількох справах проти експрезидента США Дональда Трампа, отримала від суду дозвіл на доступ до його облікового запису в соцмережі Twitter.
Фото: BRANDON BELL/GETTY IMAGES