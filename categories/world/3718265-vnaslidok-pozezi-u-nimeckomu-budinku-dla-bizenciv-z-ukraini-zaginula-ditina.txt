Під час пожежі у німецькому місті Апольда в будинку, де проживали біженці з України, загинула дитина.

Про це у твіттері повідомив керівник регіонального міністерства внутрішніх справ у федеральній землі Тюрінгія Георг Майєр, передає Укрінформ.
"Сьогодні в Апольді загинула дитина, яка разом зі своєю родиною шукала захисту від бомб Путіна", - повідомив голова.
Також він заявив, що зробить все можливе для з'ясування причин пожежі.

In #Apolda starb heute ein Kind, das mit seiner Familie bei uns Schutz vor Putins Bomben gesucht hat. An solchen Tagen könnte man verzweifeln. Ich werde alles daransetzen, dass die Brandursache aufgeklärt wird. Es muss hier vollständige Klarheit herrschen.
— Georg_Maier (@GeorgMaier8) June 4, 2023

Нагадаємо: раніше посол України в Німеччині Олексій Макеєв повідомив, що у результаті пожежі, за попередньою інформацією, є постраждалі.
Фото ілюстративне