Військово-морські сили Румунії та Сполучених Штатів організовують у Чорному морі та дельті Дунаю багатонаціональні військові навчання під назвою Sea Breeze 23.3.


Про це повідомила пресслужба ВМС Румунії, передає Укрінформ.
Навчання відбуватимуться з 11 по 15 вересня. Окрім США та Румунії, у них візьмуть участь військовослужбовці з України, Болгарії, Франції, Великої Британії та Туреччини.
«Основною метою проведення навчань є розвиток оперативно-тактичної сумісності між країнами-учасницями у сфері боротьби з вибуховими пристроями, зокрема морськими мінами, що дрейфують, з метою забезпечення свободи судноплавства», — зазначили у ВМС Румунії.
До навчань залучать броньовані катери, бронетранспортери-амфібії, патрульно-розвідувальний літак та іншу техніку.
Як раніше повідомляло агентство, США та Вірменія проведуть спільні військові навчання.