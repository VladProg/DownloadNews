Прем'єр-міністр Молдови Дорін Речан 14 липня оголосив про відставку міністра внутрішніх справ Анни Ревенко, міністра освіти Анатолія Топалі та міністра інфраструктури Лілії Дабіжі.

Як передає Укрінформ, про це повідомляє NewsMaker.
Причини відставок не називаються.
Прем'єр подякував міністрам, які пішли у відставку, за їхню роботу в міністерствах.
Він також додав, що в понеділок, 17 липня, запропонує президентці країни Маї Санду список кандидатів, які займуть крісла міністрів, що пішли.
Зазначається, що уряд Речана призначили 16 лютого 2022 року після того, як колишня прем'єр-міністр Наталія Гаврилиця оголосила про свою відставку.
Як повідомляв Укрінформ, міністр внутрішніх справ Молдови Анна Ревенко заявила, що держслужбовці та правоохоронці країни отримували листи з погрозами. За її словами, все це - частина гібридної війни, яку веде Росія.