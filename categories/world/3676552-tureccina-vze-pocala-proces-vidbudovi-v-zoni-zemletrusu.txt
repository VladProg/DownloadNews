У Туреччині вже почали процес відбудови 14,5 тисяч об’єктів житлового та нежитлового фонду на південному сході, зруйнованих внаслідок землетрусів 6 лютого.

Про це повідомляє Укрінформ з посиланням на TRT Haber.
“У лютому ми розпочали процес з будівництва 14,5 тисяч будинків для постраждалих від землетрусу і будемо реалізовувати процес будівництва швидко”, - повідомив міністр навколишнього середовища, урбанізації та зміни клімату Мурат Курум.
За його словами, у квітні-травні окрім оцінки збитків будуть проводитися тендери та відбір підрядників.
За оприлюдненими міністром даними, станом на 28.02 досліджено 1 мільйон 520 тисяч будівель, що складаються з 4 мільйонів 750 тисяч незалежних секцій (окремі нежитлові та житлові приміщення). Було визначено, що 582 тисячі незалежних секцій і 202 тисячі будівель буде терміново знесено через сильні пошкодження.
За останніми даними, в Туреччині внаслідок землетрусів 6 лютого загинули 44 374 людини, травмовано 198 068 осіб.
Фото: АА