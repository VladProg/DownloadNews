Рада ЄС оголосила про рішення продовжити на 6 місяців до 15 березня 2024 року дію санкцій проти осіб, долучених до дій або загрожували територіальній цілісності, суверенітету та незалежності України.

Як повідомляє Укрінформ, така інформація оприлюднена 13 вересня на сайті Європейської Ради.
«Рада ЄС вирішила сьогодні продовжити обмежувальні заходи, що спрямовані проти осіб, відповідальних за підрив або загрози територіальній цілісності, суверенітету та незалежності України, на наступні шість місяців, до 15 березня 2024 року», - йдеться у повідомленні.
Зазначається, що санкції передбачають обмеження на подорожі для фізичних персон, заморожування їхніх фінансових активів, заборону надавати кошти або інші економічні ресурси включеним до санкційного переліку особам або установам.
Обмеження застосовуються щодо майже 1800 осіб та установ, багато з яких потрапили під санкції у зв'язку з причетністю до агресії Росії проти України.
Водночас зазначається, що Рада ЄС вирішила не поновлювати обмежувальні заходи проти чотирьох осіб, які були внесені до санкційного списку.
Як повідомлялося, Європейський Союз у відповідь на повномасштабну агресію РФ проти України значно розширив санкції проти Росії, аби обмеження її здатність до ведення війни, позбавити доступу до сучасних технологій, міжнародних ринків та ослабити її економічну основу.