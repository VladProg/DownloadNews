Унаслідок теракту у південному передмісті Дамаску, загинуло шестеро людей, ще 46 зазнали поранень.

Як повідомляє кореспондент Укрінформу, про це пише Сіньхуа із посиланням на місцеві ЗМІ.

Зазначається, що вибуховий пристрій було закладено у мотоциклі й приведено в дію дистанційно.

За словами міністра охорони здоров’я Сирії Хасана аль-Габаша, 20 поранених отримали легкі травми і їм надали медичну допомогу на місці інциденту, а решту постраждалих було госпіталізовано.
Сіньхуа додає, що у районі аль-Саєда Зайнаб, де прогримів вибух, проживають переважно іранські мусульмани-шиїти, але тут також присутнє ліванське угруповання Хезболла.

За даними правозахисної організації "Сирійська обсерваторія з прав людини", вибухових пристрій було встановлено поблизу військової бази підтримуваних Іраном бійців. “Це вже другий вибух у цьому районі за 48 годин. 25 липня вибух замінованого мотоцикла поранив двох людей”, - йдеться у матеріалі.
Як повідомлялося, дев'ять людей загинули в результаті нападу ісламістських бойовиків "Аль-Шабааб" на елітний ресторан в столиці Сомалі Могадішо.
Фото: IANS