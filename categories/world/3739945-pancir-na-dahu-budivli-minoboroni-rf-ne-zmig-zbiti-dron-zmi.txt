Зенітно-ракетний комплекс «Панцир» на даху будівлі міноборони РФ у Москві не зміг збити вранці безпілотник, хоча розташований менш ніж за 300 метрів від місця удару.

Про це повідомляє Радіо Свобода, передає Укрінформ.
Російська служба РС дослідила публікації у соціальних мережах та супутникові знімки, з яких випливає, що зенітний ракетно-гарматний комплекс малого радіуса дії «Панцир-С1» досі стоїть на даху МО РФ, де його розмістили наприкінці 2022 року.

Фото: Радіо Свобода
Проте жодних свідчень роботи цього ЗРК сьогодні вранці очевидці не помітили, хоча відстань від місця удару до комплексу ППО менш ніж 300 метрів, зазначають журналісти.
Як повідомлялося, у російських ЗМІ та пабліках з'явилась інформація про ранкову атаку безпілотників на столицю РФ, внаслідок якої була пошкоджена будівля поряд із міноборони, ще один дрон влучив у бізнес-центр «Леруа Мерлен».
Загалом, за даними російських ЗМІ, Москву та Підмосков’я атакували близько 25 безпілотників.