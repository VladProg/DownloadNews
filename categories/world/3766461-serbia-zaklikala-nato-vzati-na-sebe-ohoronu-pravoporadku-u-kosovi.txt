Президент Сербії Александар Вучич у вівторок зажадав, аби дислоковані у Косові війська НАТО взяли на себе функції поліції після нещодавньої стрілянини.

Про це він заявив на зустрічі з послами п’яти західних країн та ЄС, передає Укрінформ із посиланням на Associated Press.
Вучич під час зустрічі з дипломатами вимагав, щоб KFOR узяли на себе «усі питання безпеки на півночі Косова замість поліції Курті (прем’єр-міністр невизнаного Косова Альбін Курті - ред.)».
У статті зазначається, що з боку НАТО не було негайної реакції на запит Вучича, але «дуже малоймовірно, що його приймуть, оскільки головним завданням військ є підтримання миру, а не правопорядку».
У Косові дислокуються близько 4500 миротворців KFOR.
Як повідомлялося, в ніч проти 24 вересня унаслідок зіткнень поліції з озброєними нападниками у селі Банська в Звечані на півночі Косова загинув поліцейський, ще троє дістали поранення.