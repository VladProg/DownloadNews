Армія Судану сприятиме евакуації дипломатів і іноземних громадян у зв'язку з активними бойовими діями на території країни.

Як передає Укрінформ, про це повідомляє BBC.
«Громадяни Британії, США, Франції та Китаю, а також дипломати будуть евакуйовані військово-транспортними літаками зі столиці – Хартума», - йдеться в заяві суданської армії.
Уряд Судану зазначає, що командувач армії Фаттах аль-Бурхан погодився сприяти і забезпечити їхню евакуацію «в найближчі години».
Попередні плани евакуації іноземних громадян не були реалізовані через побоювання щодо безпеки.
Як повідомляв Укрінформ, ЄС планує можливу евакуацію своїх громадян зі столиці Судану, Хартума, коли це дозволить безпекова ситуація.

Фото: GETTY IMAGES