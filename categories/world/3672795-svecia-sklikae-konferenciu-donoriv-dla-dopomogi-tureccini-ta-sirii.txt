Швеція, яка нині головує в Раді ЄС, ініціює проведення 16 березня в Брюсселі конференції донорів для мобілізації коштів, які будуть спрямовані на відновлення Туреччини та Сирії після землетрусів.

Про це повідомляє Укрінформ з посиланням на Твіттер головування Швеції в Раді ЄС.
“Ми підтримуємо тих, хто постраждав від руйнівного землетрусу в Туреччині та Сирії. Щоб мобілізувати кошти, Швеція, яка головує в ЄС, виступила з ініціативою провести конференцію донорів у Брюсселі 16 березня разом з Комісією та в координації з турецькою владою”, - йдеться у повідомленні.
Міністр закордонних справ Швеції Тобіас Більстрьом написав у Твіттері, що конференція донорів 16 березня засвідчить рішучість підтримати турків та сирійців, щоб допомогти їм у цей час лиха після землетрусу.
Як повідомляв Укрінформ, сьогодні на південному сході Туреччини сталося два нові потужні землетруси силою 6,4 та 5,8 бала за шкалою Ріхтера.
Фото: picture-alliance/D. Kalker