У Фінляндії на звірофермах у Південній та Центральній Пох'янмаа зафіксували нові випадки пташиного грипу.

Про це повідомляє Yle, передає Укрінформ.
Як зазначається, останні випадки зараження тварин були зафіксовані у громаді Каустінен та муніципалітеті Каухава. Загалом вірус виявлено у 20 господарствах.
У Каустінен пташиний грип виявлено загалом у 12 господарствах. Вірус виділений у норок, єнотів, а також чорнобурих та блакитних лисиць.
Служба продовольства Фінляндії розглядає можливість присипляння хутрових звірів на трьох фермах. Ще два господарства перебувають під пильним наглядом.
Як повідомлялося, Бразилія оголосила шестимісячну надзвичайну ситуацію у галузі охорони здоров'я тварин після того, як у диких птахів було виявлено декілька випадків пташиного грипу.
Фото: Mads Claus Rasmussen / EPA