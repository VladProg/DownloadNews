Центральні регіони Китаю потерпають від аномальних злив - у провінції Хунань від негоди постраждали понад 50 тисяч людей та майже 7 тисяч були евакуйовані до безпечних місць.

Про це з посиланням на місцеву владу повідомляє Xinhua, передає Укрінформ.
Сильні дощі у провінції Хунань не вщухають від четверга. За даними місцевої метеорологічної служби, у п’ятницю було зареєстровано 137,4 міліметра опадів за годину, що є рекордним для цього регіону показником за всю історію спостережень.
Негода пошкодила понад 1300 будинків та уразила посіви сільгоспкультур на площі майже 2900 гектарів.
Від потужних злив останніми днями потерпають і інші регіони Китаю, зокрема, центральні провінція Сичуань і муніципалітет Чунцін та південні провінції Гуандун, Фуцзянь і Гуансі. Там рясні дощі спричинили паводки та зсуви ґрунту, які завдали масштабних збитків місцевим жителям.
Прогнози метеорологів поки що невтішні. На найближчі дні продовжено попередження про підвищену небезпеку сильних злив та грози з поривчастим вітром.
Тим часом місцева влада закликає людей подбати про власну безпеку та слідкувати за повідомленнями про евакуацію.
Як повідомляв Укрінформ, внаслідок потужних злив у південно-західних регіонах Японії одна людина, одна вважається зниклою безвісти, крім того, підтоплені десятки будинків.
Фото ілюстративне: Xinhua