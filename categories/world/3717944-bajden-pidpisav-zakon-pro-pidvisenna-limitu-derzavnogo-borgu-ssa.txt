Глава Білого дому затвердив закон, ухвалений цього тижня американським Конгресом, який підвищує ліміти державного боргу та дозволяє країні уникнути дефолту.

Відповідне повідомлення оприлюднено на офіційному сайті Білого дому, передає Укрінформ.
«У суботу, 3 червня 2023 року, президент підписав закон H.R.3746, «Про фіскальну відповідальність - 2023», - зазначається в документі.
При цьому уточнюється, що дія ліміту державного боргу відкладається до 1 січня 2025 року.
У Білому домі подякували керівництву обох партій в Конгресі США за взаємодію, яка дозволила досягти компромісного рішення та прийняти відповідний закон.
Як повідомляв Укрінформ, у середу Палата представників, а в четвер Сенат американського Конгресу ухвалили законопроєкт про підвищення ліміту держборгу після чотирьох місяців дебатів. Новий крок дасть змогу уникнути дефолту економіки США.
Фото: White House