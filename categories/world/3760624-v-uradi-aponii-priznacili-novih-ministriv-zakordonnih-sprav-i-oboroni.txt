Прем’єр-міністр Японії Фуміо Кішіда в середу провів кадрові зміни в уряді, призначивши на посади міністрів п’ять жінок.

Про це повідомляє Kyodo News, передає Укрінформ.
Як зазначається, 11 із 19 міністрів уперше увійшли до уряду.
Зокрема, главою МЗС стала колишня міністр юстиції Японії Йоко Камікава, а Міністерство оборони очолив Мінору Кіхара.
У нинішньому японському уряді тепер працює п’ять жінок – це максимальна кількість за весь час.
Як повідомлялося, 9 вересня в Україну приїжджав міністр закордонних справ Японії Йошімаса Хаяші.