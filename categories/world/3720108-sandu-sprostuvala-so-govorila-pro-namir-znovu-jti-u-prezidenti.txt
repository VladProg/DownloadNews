Президентка Молдови Майя Санду заявила, що зарано говорити про те, чи балотуватиметься на новий термін у 2024 році. За її словами, "сталося непорозуміння", і журналісти Bloomberg уже виправили помилку.

Про це повідомляє News Maker з посиланням на інтерв'ю президентки Молдови, передає Укрінформ.
Санду заявила, що в інтерв'ю Bloomberg обговорювали, чи є Молдові проєвропейські партії, які "доживуть" до 2030 року і доб'ються вступу Молдови до ЄС.
"Я сказала, що проєвропейські політичні партії борються за збереження підтримки європейської інтеграції, але дуже важливо, що є підтримка громадян, яку ми бачимо в опитуваннях. Є підтримка громадян, яку ми бачили 21 травня на площі Великих національних зборів і в різних містах Європи. Поки є підтримка народу, буде політичний шлях або канал, через який вона зможе проявитися", - сказала Санду.
Видання зазначає, що відповідаючи на запитання в програмі Puncte de reflecție, чи хотіла б Санду балотуватися на новий термін - президентка Молдови заявила, що поки що "занадто рано" говорити про це.
Варто зазначити, що раніше інформаційне агенство Bloomberg опублікувло інтерв'ю з Санду. У ньому йшлося про те, що президент Молдови оголосила про намір балотуватися на новий термін на виборах наступного року.
Як повідомляв Укрінформ, президенти Грузії Саломе Зурабішвілі та Молдови Мая Санду у вівторок засудили руйнування гідроелектростанції поблизу Нової Каховки Херсонської області.