Двоє людей загинули і ще п'ятеро зазнали поранень у результаті стрілянини на вечірці в неділю рано-вранці в місті Амарілло, що в американському штаті Техас.

Як передає Укрінформ, про це повідомляє CNN.
У місцевій поліції заявили, що стрілянина почалася під час вечірки в центрі заходів незадовго до першої години ночі за місцевим часом у неділю.
За даними правоохоронців, між деякими присутніми сталася бійка, і хтось почав стріляти.
Один чоловік помер на місці події, а інший помер у лікарні. Інші п'ять постраждалих мають «травми різного ступеня, але очікується, що вони одужають».
Правоохоронці ще нікого не затримували, триває розслідування інциденту.
Амарілло розташований на півночі Техасу. Населення міста - близько 200 тисяч осіб.
Як повідомляв Укрінформ, під час стрілянини у Вашингтоні 5 липня, округ Колумбія, дев’ятеро людей були вбиті, у тому числі двоє неповнолітніх.
Фото: CNN