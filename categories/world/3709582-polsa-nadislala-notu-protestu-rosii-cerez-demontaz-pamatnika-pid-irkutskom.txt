Варшава надіслала москві ноту протесту у зв’язку з демонтажем під Іркутському пам’ятника польським жертвам репресій.

Про це повідомив у коментарі PAP посол Польщі в росії Кшиштоф Краєвський, передає Укрінформ.
“Сьогодні ми подали ноту до МЗС рф через демонтаж символічного надгробку, яким вшановувалися польські жертви політичних репресій в росії, а також хреста, яким вшановувалися литовські жертви, що знаходився поруч із ним”, - заявив посол.
За його словами, демонтаж і перенесення обох меморіальних об’єктів у невідоме місце “викликає спротив”.
Краєвський повідомив, що в ноті польська сторона просить також пояснити, чому і куди було перевезено пам’ятник.
За його словами, польський пам’ятник був встановлений організацією польської діаспори в росії в 2015 році за згодою місцевої влади.
Як повідомлялось, у місті Глубчице Опольського воєводства на півдні Польщі 5 травня було демонтовано “пам’ятник вдячності червоній армії”, який було встановлено в 1945 році.