Армія оборони Ізраїлю заявляє, що з початку наземної операції її війська знайшли і знищили близько 130 тунельних шахт у секторі Газа.

Про це повідомляє Times of Israel, передає Укрінформ.


IDF says troops have found and destroyed some 130 tunnel shafts in the Gaza Strip since the ground operation began last month.

Troops of the Combat Engineering Forces have been working to clear routes for ground forces to maneuver, locate and destroy Hamas assets, including… pic.twitter.com/B3ZEwtqmxd
— Emanuel (Mannie) Fabian (@manniefabian) November 8, 2023

За повідомленням ЦАХАЛу, військовослужбовці 460-ї бригади з інженерними військами виявили кілька входів до тунелю поруч зі спорудою з автомобільними акумуляторами, які, ймовірно, під'єднані до системи фільтрації повітря в тунелі.
За даними видання, військовослужбовці бойових інженерних військ працювали над розчищенням шляхів для маневру наземних сил, виявлення і знищення об'єктів ХАМАС, включаючи тунелі і ракетні пускові установки.
Сили піхотної бригади "Нахаль" захопили тренувальний табір ХАМАС на півночі Гази. За повідомленням ЦАХАЛу, війська виявили на території табору плацдарм, де бойовики ХАМАСу підготували зброю і їжу для здійснення нападу. У таборі також було виявлено кілька входів у тунелі.
Усі тунелі були знищені, додають в ЦАХАЛі.
Як повідомляв Укрінформ, Армія оборони Ізраїлю (ЦАХАЛ) заявила у середу, що під час нічного авіаудару був ліквідований один із провідних діячів апарату угруповання ХАМАС із виробництва зброї.