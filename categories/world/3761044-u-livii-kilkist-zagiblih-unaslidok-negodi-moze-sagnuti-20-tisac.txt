Кількість загиблих унаслідок повені та обвалення двох гребель на північному сході Лівії може сягнути 20 тисяч.

Як повідомляє Укрінформ, про це пише Al Arabia із посиланням на слова мера міста Дерна, яке найбільше постраждало від негоди.
“Приблизна кількість загиблих у лівійському місті Дерна після катастрофічного паводку може сягнути 18-20 тис, ґрунтуючись на кількості знищених районів”, - йдеться у матеріалі.
Зауважимо, що наразі точно відомо про щонайменше 6 тисяч загиблих та 10 тисяч зниклих безвісти.
Як повідомляв Укрінформ, шторм "Даніель" насунувся на Лівію у неділю, спричинивши масштабні повені та прорив двох дамб.
Фото: ЕРА