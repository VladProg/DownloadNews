Поліцейські у столиці Польщі затримали 37-річного чоловіка, який у п’ятницю зранку напав на двох людей і поранив їх мачете.

Про це в соцмережі X повідомила варшавська поліція, передає Укрінформ.
Зловмисника затримали у столичній дільниці Воля, при собі він мав мачете і балончик з перцевим газом.
Як зазначається, з огляду на пріоритетне завдання щодо затримання небезпечного злочинця до його пошуків було залучено до 3 тисяч поліцейських з різних районів столиці Польщі.


Z uwagi na charakter zdarzeń priorytetem @Policja_KSP było szybkie zatrzymanie niebezpiecznego agresora, stąd do działań zaangażowano 3 tys. policjantów z komend rejonowych i specjalistycznych, pionu kryminalnego, WWP, OPP i SPKP. Żaden z policjantów nie doznał obrażeń. pic.twitter.com/y0nwbblXuK
— Policja Warszawa (@Policja_KSP) November 3, 2023

Наголошується, що під час затримання зловмисника ніхто не постраждав.
Як повідомляв Укрінформ, у п’ятницю зранку невідомий чоловік з мачете поранив у шию чоловіка, який вигулював собаку. Згодом злочинець завдав поранення у плече ще одній особі.
Фото: twitter.com/Policja_KSP