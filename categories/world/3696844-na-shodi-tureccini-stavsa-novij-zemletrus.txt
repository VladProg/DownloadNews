На сході Туреччини, у провінції Ван, стався землетрус магнітудою 4 за шкалою Ріхтера.

Про це повідомляє Укрінформ із посиланням на Директорат із ліквідації наслідків стихійних лих і надзвичайних ситуацій (AFAD).
“Землетрус силою 4 о 07:07 стався на глибині 7 кілометрів під землею”, - повідомляє AFAD.
Епіцентр знаходився в районі Чалдиран, що у провінції Ван, на сході країни.
За останніми даними, кількість смертельних жертв унаслідок землетрусів 6 лютого в Туреччині досягла 50,5 тис. людей.
Як повідомляв Укрінформ, власники житла у Стамбулі та орендарі продають помешкання та припиняють оренду в старих будинках, які розміщені неподалік розлому земної кори.