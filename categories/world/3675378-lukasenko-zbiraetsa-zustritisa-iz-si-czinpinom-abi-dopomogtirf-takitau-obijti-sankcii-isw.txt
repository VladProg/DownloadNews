Самопроголошений президент білорусі олександр лукашенко має намір зустрітися з президентом Китаю Сі Цзіньпіном. Не виключено, що задля допомогти росії та Китаю в ухиленні від санкцій у разі відправки росії летальної зброї.

Про це йдеться в інформаційному бюлетені Американського аналітичного центру “Інститут вивчення війни” (ISW), передає Укрінформ.
“Президент білорусі олександр лукашенко планує зустрітися з президентом Китаю Сі Цзіньпіном, щоб, можливо, допомогти росії та Китаю в ухиленні від санкцій на тлі повідомлень про те, що Китай серйозно розглядає можливість відправлення росії летальної допомоги”, - йдеться в документі.
Також зазначається, що Президент США Джо Байден відхилив мирний план Китаю з 12 пунктів, оскільки російські джерела продовжують використовувати оголошення плану для наклепів на Захід та Україну.
Також йдеться про заяви лукашенка по Придністров’ю. “лукашенко вдихнув нове життя в інформаційну операцію кремля щодо Придністров’я, неправдиво заявивши, що відкриття придністровського фронту буде в інтересах Заходу”, - зазначається в документі.
Як повідомляв Укрінформ, президент Франції Еммануель Макрон закликав Китай тиснути на росію, щоб вона припинила війну в Україні, і попросив Пекін не постачати москві зброю. Також було анонсовано візит президента Франції в Китай.

Фото: Белта