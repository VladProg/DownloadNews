Турецький підрозділ командос, який був направлений у Косово, повернеться додому після виконання місії, яка почалася три місяці тому.

Про це йшлося на пресконференції у Міністерстві національної оборони Туреччини, повідомляє власкор Укрінформу.
“Батальйон командос 65-ї мотопіхотної бригади, який був виділений після подій у Косові, успішно виконав свій обов’язок і зробив великий внесок у збереження миру в регіоні”, - повідомив радник з питань преси та зв’язків з громадськістю контрадмірал Зекі Актюрк.
У міноборони розповіли, що батальйон розпочав повернення 4 вересня і станом на 6 вересня завершив перекидання наземним та повітряним шляхами.
Як повідомляв Укрінформ, у червні турецький десантний батальйон було відправлено в Косово, що пов'язано із загостренням ситуації через місцеві вибори. Також очікується, що Туреччина у жовтні візьме на себе командування силами під проводом НАТО у Косові в рамках запланованої ротації цієї осені.
Фото: Getty Images