Іран експортує найбільше сирої нафти за останні майже п’ять років, зміцнюючи своє повернення на геополітичну арену.

Як передає Укрінформ, про це повідомляє Bloomberg.
Згідно з даними ряду аналітиків, включаючи Міжнародне енергетичне агентство, експорт іранської нафти зріс до найвищого рівня з моменту відновлення санкцій США п’ять років тому.
Так, його видобуток досяг 2,9 мільйона барелів на день, що є найвищим показником з кінця 2018 року.
Переважна її більшість продається до Китаю, оскільки найбільший у світі імпортер купує барелі за зниженими цінами від Ісламської Республіки.
Відновлення продажів нафти Іраном є найвідчутнішою ознакою того, що країна, яка все ще переживає фінансові труднощі після років ізоляції, повертається, і почала налагоджувати зв’язки з регіональними суперниками, зміцнюючи відносини з провідною державою Азії – Китаєм, та навіть розпочала попередні дипломатичні відносини з США.
Проте слід зазначити, що додаткові поставки нафти з Тегерану підривають довіру до нафтового ринку на тлі повільного економічного зростання у світі, дешеві російські вантажі та зусилля партнерів Ірану в альянсі ОПЕК+ встановити мінімальні ціни на нафту.
Як повідомляв Укрінформ, китайська нафтова компанія CNOOC, яка володіє ексклюзивним правом на розвідку і розробку нафтогазових родовищ на морському шельфі країни, розпочала експлуатацію високотехнологічного «плавучого нафтопереробного заводу» з функцією цифрового близнюка.