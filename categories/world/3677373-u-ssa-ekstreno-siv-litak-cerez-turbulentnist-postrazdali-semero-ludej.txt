Сім людей потрапили до лікарні після того, як пасажирський літак авіакомпанії Lufthansa здійснив аварійну посадку в американському штаті Вірджинія.

Як передає Укрінформ, про це повідомляє BBC.
Рейс 469 авіакомпанії Lufthansa летів з Остіна (штат Техас) до Франкфурта (Німеччина), коли зазнав "сильної турбулентності" над Теннессі.
Потім він був змушений екстрено приземлитися в міжнародному аеропорту Дуллса у Вірджинії.
У Федеральному управлінні цивільної авіації заявили, що розслідують інцидент. Літак Airbus A330 перебував на висоті близько 11 200 метрів, коли виникла турбулентність.
В аеропорту Дуллса підтвердили, що сімох людей, які перебували в літаку, доправили до місцевих лікарень.
Як повідомляв Укрінформ, у грудні щонайменше 36 людей постраждали через те, що літак американської авіакомпанії Hawaiian Airlines потрапив у зону сильної турбулентності.
Фото: Getty Images