В іспанському місті Оріо чоловік і жінка загинули внаслідок вибуху, який стався у парку поряд із дитячим ігровим майданчиком.

Про це повідомляє COPE, передає Укрінформ.
Як зазначається, вибух пролунав 16 травня у другій половині дня. Очевидці виявили тіла двох людей із пораненнями голови: жінка лежала на лавці за межами парку, чоловік - поряд на землі.
Згідно з першими дослідженнями, вибухнути міг пакунок у руках однієї з жертв.
Водночас агенція EFE з посиланням на джерела у правоохоронних органах повідомила, що є ймовірність того, що чоловік застрелив жінку з вогнепальної зброї, а потім вчинив самогубство.
Фото: EFE/Javier Etxezarreta