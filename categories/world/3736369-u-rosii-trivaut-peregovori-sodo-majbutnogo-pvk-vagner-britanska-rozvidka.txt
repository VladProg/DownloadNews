Після заколоту «вагнерівців» у Росії 23-24 червня на чолі з Євгеном Пригожиним у російських службах безпеки почався період плутанини та переговорів. Упродовж останніх днів в РФ почали формуватися тимчасові домовленості щодо майбутнього ПВК «Вагнер».

Про це у Твіттері повідомило міністерство оборони Британії із посиланням на дані розвідки, передає Укрінформ.
У розвідці зазначають, що 12 липня міноборони Росії оголосили про передачу угрупованням Пригожина 2000 одиниць військової техніки, зокрема танків. Станом на 15 липня принаймні невеликий контингент бійців ПВК «Вагнер» прибув до табору в Білорусі.
Водночас деякі групи у соціальних мережах, пов’язаних із ПВК, відновили діяльність, зробивши акцент на висвітленні діяльності найманців Пригожина в Африці, зазначають аналітики.
«Виходячи з останніх заяв російських офіційних осіб, держава, ймовірно, готова прийняти прагнення ПВК «Вагнер» зберегти свою широку присутність на (африканському – ред.) континенті», – підсумували у міноборони Британії.
Як повідомляв Укрінформ, у попередньому зведенні британська розвідка повідомила, що заяви звільненого за критику командувача 58-ї армії Росії генерал-майора Івана Попова засвідчують невдоволення офіцерством діями вищого військового керівництва РФ.
Фото: Медуза