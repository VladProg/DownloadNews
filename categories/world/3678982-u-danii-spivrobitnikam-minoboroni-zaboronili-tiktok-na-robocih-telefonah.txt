Міністерство оборони Данії, яка є членом НАТО, у понеділок заборонило, як міру щодо кібербезпеки, своїм співробітникам використовувати додаток для обміну відео TikTok на своїх робочих телефонах.

Про це повідомляє Associated Press, передає Укрінформ.
У заяві міністерства йдеться, що Центр кібербезпеки скандинавської країни оцінив наявність ризику шпигунства і сказав, що TikTok “запитує певні права та доступ до пристрою”.
Військове відомство є частиною служби зовнішньої розвідки Данії.
Міністерство заявило про заборону використання програми в офіційних підрозділах, аргументувавши такий крок тим, що “існують вагомі міркування щодо безпеки в міністерстві оборони в поєднанні з дуже обмеженою пов’язаною з роботою потребою у використанні програми”.
Співробітники міністерства зобов’язуються якнайшвидше видалити TikTok зі службових телефонів та інших офіційних простроїв, якщо вони вже встановлювали додаток раніше.
Наразі невідомо, скільки співробітників Міноборони Данії встановили TikTok, а також чи поширюється заборона на збройні сили.
Як повідомляв Укрінформ, 28 лютого парламент Данії, що складається із 179 членів асамблеї, закликав законодавців і співробітників не використовувати TikTok на робочих телефонах, заявивши про існування ризику шпигунства.