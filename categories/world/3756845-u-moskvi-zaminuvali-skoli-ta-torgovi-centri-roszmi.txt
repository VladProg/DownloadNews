Школи та торгові центри російської столиці отримали масові повідомлення про «замінування», оперативні служби РФ проводять вибіркову перевірку об'єктів.

Про це повідомило в Телеграм-каналі російське державне інформагентство "РИА Новости".
"Школи та торгові центри Москви отримали повідомлення про "мінування", попередньо, з України, евакуація не проводиться", – розповіли інформагентству в екстрених службах.
Проте, як уточнюється, російські оперативні служби "проводять вибіркову перевірку об'єктів".
Як повідомляв Укрінформ, зранку 4 вересня до київської поліції надійшло повідомлення про «замінування» усіх середніх шкіл та коледжів Києва. Працівники поліції, підрозділи ДСНС вживають необхідних заходів, про можливу евакуацію буде повідомлено додатково.
Вдень 1 вересня стало відомо, що поліція отримала інформацію про замінування в Києві всіх середніх шкіл. Після повідомлення про «замінування» була проведена ретельна перевірка усіх середніх шкіл столиці. Інформація не підтвердилася.