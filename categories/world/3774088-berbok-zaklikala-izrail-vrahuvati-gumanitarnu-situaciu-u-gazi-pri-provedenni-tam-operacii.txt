Міністерка закордонних справ Німеччини Анналена Бербок закликала Ізраїль врахувати гуманітарну ситуацію у Газі при проведенні там операції.

Про це передає Укрінформ із посиланням на DW.
"Боротьба з ХАМАС має вестися з максимально можливим урахуванням гуманітарної ситуації. Це величезна дилема, яку важко вирішити", - заявила Бербок під час візиту до Єгипту.
За її словами, Берлін обговорює з ООН та іншими партнерами передачу гуманітарної допомоги через контрольно-пропускний пункт "Рафах" на кордоні Єгипту та сектору Гази.
Раніше Уповноважений Верховної Ради з прав людини Дмитро Лубінець, який зараз перебуває у Єгипті, заявив, що за дві години до евакуації українців та іноземців із сектору Гази з незрозумілих причин МЗС Ізраїлю повідомили, що не гарантують безпеку і відкликають цей дозвіл.
У суботу прем’єр Ізраїлю Нетаньягу відвідав війська біля Сектора Гази, які повідомили йому, що готові до бойових дій.