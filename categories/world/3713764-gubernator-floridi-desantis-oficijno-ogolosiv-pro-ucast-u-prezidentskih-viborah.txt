Губернатор Флориди Рон Десантіс офіційно оголосив про участь у праймеріз від Республіканської партії з висунення кандидатом на посаду президенти США.

Як передає Укрінформ, про це повідомляє АР.
44-річний республіканець повідомив про своє рішення в заяві до Федеральної виборчої комісії, оприлюдненій у середу.
Десантіс вважається найсильнішим суперником експрезидента Дональда Трампа від Республіканської партії на президентських виборах 2024 року.


Раніше про участь у кампанії від республіканців заявили Трамп, колишній посол США при ООН Ніккі Гейлі, сенатор від Південної Кароліни Тім Скотт, колишній губернатор Арканзасу Аса Гатчінсон і підприємець у галузі біотехнологій Вівек Рамасвемі. Колишній віцепрезидент Майк Пенс також вважається ймовірним кандидатом у президенти, але ще не оголосив про свою участь у виборах.
Фото: EPA-EFE/DAN ANDERSON