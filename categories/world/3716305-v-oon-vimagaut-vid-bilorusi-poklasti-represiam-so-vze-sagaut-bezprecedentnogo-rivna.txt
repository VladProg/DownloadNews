Група незалежних експертів ОНН з прав людини у вівторок закликала білоруську владу негайно звільнити всіх осіб, котрі утримаються під вартою за «надуманими звинуваченнями», оскільки намагалися реалізувати свої фундаментальні права на мирні зібрання, асоціації та вираження поглядів.

Як передає Укрінформ, про це повідомляє пресслужба ООН.

«Практика утримання під вартою без зв'язку з зовнішнім світом членів політичної опозиції та видатних діячів, засуджених до тривалих термінів ув'язнення за інакомислення, посилилася у 2023 році, – заявили 18 спеціальних призначених Радою з прав людини експертів Робочої групи з прав людини.
У заяві, оприлюдненій Управлінням ООН з прав людини у вівторок, вони повідомили, що з 2020 року, коли розпочалися масові протести після президентських виборів, за політично вмотивованими звинуваченнями затримано 1511 осіб.
В середньому білоруська влада здійснює щодня 17 свавільних арештів.
При цьому організації громадянського суспільства повідомляють про суворі умови утримання політичних в’язнів.
«Ця свавільна практика має системний характер», - зазначили експерти.
Зазначається, що суворі умови утримання під вартою негативно вплинули на фізичне та психічне здоров'я ув'язнених, зокрема відеоблогера Сергія Тихановського, активістки і стратега виборчої кампанії Марії Колесникової, банкіра й лідера опозиції Віктора Бабарика, відомого опозиційного діяча й адвоката Максима Знака.
Ув'язненим відмовлено в доступі до своєчасного й належного медичного обстеження та лікування, адекватного юридичного захисту, а також у можливості зв'язатися зі своїми родинами.
«У утримування під вартою без зв'язку з зовнішнім світом – з ризиком насильницького зникнення – свідчить про стратегію покарання політичних опонентів і приховування доказів жорстокого поводження й катувань з боку правоохоронних органів і тюремної адміністрації», – вважають експерти.
За їхніми словами, «безпрецедентний рівень репресій має припинитися».
«Міжнародне співтовариство повинне вимагати від Білорусі дотримання її міжнародних зобов'язань у сфері прав людини, щоб забезпечити правду, справедливість і відшкодування збитків жертвам».
Незалежні експерти з прав людини призначаються Радою ООН з прав людини в Женеві. Вони уповноважені здійснювати моніторинг і складати звіти з конкретних тематичних питань чи ситуацій у визначених країнах.