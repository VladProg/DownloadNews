Комітет постійних представників ЄС на рівні послів (Coreper II) погодив дати виборів до Європарламенту, що мають відбутися наступного року.

Про це повідомляється в акаунті Шведського головування в ЄС у Tвіттері, передає Укрінформ.
«Посли ЄС щойно погодили встановлення дати наступних виборів до Європейського парламенту з 6 до 9 червня 2024 року», - йдеться у дописі.
Як повідомлялося, вибори до Європарламенту проводяться раз на п’ять років, при цьому кількість депутатів від кожної з країн-членів визначається чисельністю її населення.