У неділю ввечері, 3 вересня, в Азербайджані стався землетрус силою 5 балів за шкалою Ріхтера.

Як передає Укрінформ, про це повідомляє Oxu.az.
У Республіканському центрі сейсмологічної служби Національної академії наук заявили, що підземні поштовхи було зафіксовано о 20:38 за місцевим часом.
Епіцентр землетрусу розташовувався за 14 км на південний схід від міста Кюрдамір. Осередок стихії залягав на глибині 50 км.
Підземні поштовхи відчувалися у Саатлінському, Бейлаганському, Мінґячевірському, Ярдимлинському та Габалінському районах.
До Міністерства з надзвичайних ситуацій Азербайджану відомостей про потерпілих або руйнування після землетрусу не надходило.
Як повідомляв Укрінформ, землетрус магнітудою 5,1 стався на півдні штату Каліфорнія, США під час тропічного шторму Гіларі.