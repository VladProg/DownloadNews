П'ятеро людей загинули в п'ятницю ввечері внаслідок стрілянини в будинку на південному сході штату Техас.

Як передає Укрінформ, про це повідомляє The National.
Зазначається, що четверо людей загинули на місці стрілянини в Клівленді, а п'ята жертва померла в лікарні, повідомили в офісі шерифа округу Сан-Хасінто.
Наймолодшій жертві стрілянини було вісім років.
Наразі місцева влада розшукує підозрюваного - латиноамериканця, який був озброєний гвинтівкою та перебував у стані алкогольного сп'яніння.
Ця трагедія сталася після того, як у п'ятницю у Філадельфії внаслідок стрілянини загинули троє людей.