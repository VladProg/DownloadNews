9 березня в Брюсселі відбудеться тристороння зустріч у складі представників Туреччини, Швеції та Фінляндії з темою обговорення зобов'язань північних країн щодо їхньої заявки на вступ до НАТО.

Про це повідомляє Укрінформ із посиланням на Hürriyet Daily News.
“У зустрічі (від Туреччини - ред.) візьмуть участь речник президента Ібрагім Калін і новопризначений заступник міністра закордонних справ Бурак Акчапар”, - повідомляє видання.
Раніше відбулися дві зустрічі в такому форматі, третю було відтерміновано на невизначений час через спалення Корану в Стокгольму 26 січня.
Як повідомляв Укрінформ, після цього інциденту Туреччина вимагала від Швеції дотримання домовленостей Тристороннього меморандуму щодо вступу країн в НАТО та проведення розслідування інциденту. Прем'єр-міністр Швеції засудив спалення Корану перед посольством Туреччини в Стокгольмі та висловив мусульманам співчуття. При цьому прокуратура відмовила у відкритті справи через відсутність складу злочину. Пізніше президент Реджеп Тайїп Ердоган заявив, що Швеції годі чекати підтримки Туреччини щодо вступу в НАТО, оскільки вона демонструє неповагу до релігійних переконань та підтримує терористичні організації.



Фото: armyinform.com.ua