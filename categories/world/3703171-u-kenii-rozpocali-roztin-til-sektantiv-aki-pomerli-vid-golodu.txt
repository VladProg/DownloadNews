Патологоанатоми почали в понеділок, 1 травня, розтин понад 100 тіл, пов'язаних із кенійським релігійним культом, лідер якого наказав їм морити себе голодом, щоб першими потрапити на небеса.

Як передає Укрінформ, про це повідомляє Reuters.
Зазначається, що розтин знайдених останків очолить головний державний патологоанатом Йохансен Одуор.
"Уряд збирає зразки ДНК у тих, хто повідомив про зникнення родичів, і проведе співставлення в процесі, який займе, щонайменше, місяць", - пояснив процес Одоур.
Міністр внутрішніх справ Кітхуре Кіндікі заявив, що більшість знайдених тіл становлять діти.
"Ми будемо проводити розтини командами", - сказав він на пресконференції.
Наразі лідер смертельного культу Пол Маккензі не зробив жодних публічних коментарів. Відомо, що він перебуває під вартою в поліції з 14 квітня разом з 14 іншими членами культу. Кенійські ЗМІ повідомляють, що він відмовляється від їжі і води.
Як повідомляв Укрінформ, кенійський телепроповідник був заарештований після повідомлень про «масове вбивство його послідовників».
Фото: The Guardian