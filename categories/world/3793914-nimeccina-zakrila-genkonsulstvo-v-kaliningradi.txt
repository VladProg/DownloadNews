Генеральне консульство Німеччини у Калінінграді заявило про своє закриття.

Про це повідомляє Укрінформ із посиланням на сайт генконсульства.
"З 30.11.2023 р. генеральне консульство в Калінінграді буде закрито. Щодо консульських та паспортних питань із консульського округу генерального консульства в Калінінграді прохання звертатися до генерального консульства в Санкт-Петербурзі. Щодо візових питань прохання звертатися виключно до візового відділу посольства Німеччини у Москві", – йдеться у повідомленні.
У травні Міністерство закордонних справ ФРН анонсувало закриття чотирьох із п'яти генконсульств РФ у Німеччині та трьох із чотирьох своїх генконсульств у Росії: у Новосибірську, Єкатеринбурзі та Калінінграді.
Як повідомляв Укрінформ, Фінляндія скасувала дозвіл на роботу російського консульства в Турку після того, як Росія оголосила про відкликання згоди на роботу генконсульства Фінляндії у Санкт-Петербурзі.