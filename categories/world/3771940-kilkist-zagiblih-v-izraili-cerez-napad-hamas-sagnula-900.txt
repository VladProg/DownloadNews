В Ізраїлі кількість загиблих від атак ХАМАСу збільшилась до 900.

Про це повідомляє Associated press, передає Укрінформ.
Ізраїльська служба порятунку Zaka повідомляє, що понад 100 тіл було знайдено в невеликому фермерському господарстві Бері, де ХАМАС утримував ізраїльських заручників. Таким чином кількість загиблих від атак ХАМАСу збільшилась до 900. До нападу в господарстві Бері проживало близько 1 000 осіб.
У понеділок ізраїльські військові віддали наказ про повну облогу сектору Гази, припинивши постачання продовольства, води, палива та інших товарів для 2,3 мільйона людей, які проживають на території, контрольованій ХАМАС.
Як повідомляв Укрінформ, Ізраїль мобілізував 300 000 резервістів для відповіді на терористичну атаку і вторгнення ХАМАСу.
Фото: АА