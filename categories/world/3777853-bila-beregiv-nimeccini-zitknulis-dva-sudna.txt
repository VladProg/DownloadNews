У Північному морі біля берегів Німеччини зіткнулися два вантажні судна, унаслідок чого британське вантажне судно затонуло, кілька людей вважаються зниклими безвісти.

Про це повідомляє Sky News з посилання на Центральне командування з надзвичайних ситуацій на морі Німеччини, передає Укрінформ.
Зазначається, що кораблі Polesie і Verity зіткнулися рано вранці приблизно за 22 км на південний захід від острова Гельголанд.
Судно Verity, яке йшло під британським прапором, затонуло, судно під прапором Багамських островів залишилося на плаву з 22 людьми на борту.
За повідомленням командування з надзвичайних ситуацій, одну людину було врятовано з води, їй надається медична допомога, рятувальники шукають ще кількох, які зникли безвісти.
Як повідомляв Укрінформ, в Австралії кит врізався у човен, унаслідок чого загинув чоловік, ще один постраждав.
Фото Verity, ілюстративне