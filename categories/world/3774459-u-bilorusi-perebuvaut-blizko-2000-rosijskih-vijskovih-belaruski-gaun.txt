На території Білорусі станом на початок жовтня перебуває близько двох тисяч російських військових.

Як передає Укрінформ, про це повідомляється у телеграм-каналі моніторингової групи «Беларускі Гаюн».
Зазначається, що у вересні фактично не змінилася ситуація з російським військовим контингентом, збільшення чисельності ЗС РФ не спостерігалося і «поки що немає передумов до значного збільшення ЗС РФ у Білорусі».
Проте в Білорусі на аеродромах «Мозир» («Боків») та «Зябрівка» продовжує перебувати частина військових ЗС РФ у кількості до 600 осіб. На радіотехнічному вузолі «Барановичі» та 43-й вузол зв'язку «Вілейка» — до 1 450 осіб.
Як повідомляв Укрінформ, військові навчання Білорусі та Росії, які проходять на білоруських полігонах, у неділю були продовжені до 15 жовтня.