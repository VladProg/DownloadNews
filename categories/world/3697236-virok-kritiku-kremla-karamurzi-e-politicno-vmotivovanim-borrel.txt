Винесений у росії вирок критику кремля Володимиру Кара-Мурзі є обурливим та політично вмотивованим, заявив високий представник ЄС Жозеп Боррель.

Як передає Укрінформ, про це повідомляє Sky News.
«Сьогоднішнє надзвичайно суворе рішення суду вкотре чітко демонструє політичне зловживання судовою системою для тиску на активістів, правозахисників та будь-кого з тих, хто виступає проти незаконної агресивної війни росії проти України», – сказав він.
Боррель закликав росію «негайно та беззастережно звільнити усіх ув’язнених за політично мотивованими обвинуваченнями».
В ООН також закликали москву звільнити Кара-Мурзу.
"Ніхто не повинен бути позбавлений волі за здійснення своїх прав людини, і я закликаю російську владу негайно звільнити його", - заявив верховний комісар ООН з прав людини Фолкер Турк.
За його словами, вирок став "черговим ударом по верховенству права та громадянському простору в російській федерації".
Як повідомлялося, 17 квітня московський міський суд засудив російського опозиційного політика Володимира Кара-Мурзу до 25 років позбавлення волі.