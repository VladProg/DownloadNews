Землетрус магнітудою 7,1 стався в морі Банда в Індонезії у середу.

Як передає Укрінформ, про це з посиланням на Геологічну службу США повідомляє Daily Sabah.
За даними служби, попереджень про загрозу цунамі внаслідок землетрусу не було. Спочатку потужність землетрусу, який стався об 11:53 за місцевим часом у середу, була визначена як 6,9 балів.
Підземний поштовх відчувався помірно у місті Саумлакі на островах Танімбар.
Зазначається, що в Індонезії часто стаються виникають землетруси через розташування країни у тихоокеанському «вогняному кільці», дузі інтенсивної сейсмічної активності, яка тягнеться від Японії через Південно-Східну Азію та через басейн Тихого океану.
Як повідомляв Укрінформ, 3 листопада у Середземному морі стався землетрус магнітудою 4,1.