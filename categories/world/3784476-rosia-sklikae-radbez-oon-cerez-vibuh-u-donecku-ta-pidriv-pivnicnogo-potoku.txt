Росія скликала у середу засідання ради безпеки ООН для обговорення вибуху в центрі з підготовки операторів дронів у Донецьку, а також для закритих консультацій з приводу підриву газопроводів «Північного потоку» у вересні минулого року.

Як передає кореспондент Укрінформу у Нью-Йорку, засідання розпочнеться о 15:00 (о 22:00 за Києвом).
За інформацією секретаріату Радбезу ООН, у Донецьку внаслідок вибуху начебто загинули шестеро людей і ще принаймні 11 зазнали поранень.
В обговоренні цього питання візьме участь українська делегація.
Щодо розслідування інциденту з підривом трубопроводів у Балтійському морі, то Росія вважає недостатньою інформацію, яку надали Данія, Німеччина та Швеція щодо відповідних розслідувань.




Як повідомляв Укрінформ, в окупованому Донецьку у вівторок стався вибух у будівлі «республіканського центру», де загарбники займалися підготовкою військових операторів дронів.