Канада оголосила про нові санкції проти РФ, обмеження запроваджуються щодо більш як 70 осіб та організацій.

Про це повідомляє The Canadian Press, передає Укрінформ.
«Сьогодні Канада оголосила про запровадження понад 70 нових санкцій, спрямованих проти людей, які підтримують незаконні військові дії Росії та є співучасниками порушень прав людини», — сказав прем'єр-міністр Джастін Трюдо під час саміту G7 у Хіросімі.

В Офісі прем’єр-міністра заявили, що санкції стосуються «17 осіб та 18 організацій, пов’язаних з російськими компаніями, які постачають військові технології та розробки збройним силам РФ, родичів підсанкційних осіб та членів кремлівської еліти».
Санкції також будуть застосовані до 30 осіб та восьми організацій, причетних до порушень прав людини Росією, зокрема викрадення українських дітей.
Як повідомляв Укрінформ, в японській Хіросімі сьогодні розпочався саміт лідерів «Групи семи» - високорозвинених країн світу. До G7 входять Велика Британія, Канада, Німеччина, Франція, Сполучені Штати і Японія та Європейський Союз.
Фото: THE CANADIAN PRESS