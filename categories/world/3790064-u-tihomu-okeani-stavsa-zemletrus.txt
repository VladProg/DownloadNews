Землетрус магнітудою 7 стався в регіоні Вануату в південній частині Тихого океану в середу.

Як передає Укрінформ, про це повідомляє Independent із посиланням на дані Геологічної служби США (USGS).
За даними USGS, землетрус виник на глибині 10 кілометрів. Після підземних поштовхів попереджень про цунамі не оголошували.
Інформації про пошкодження внаслідок землетрусу теж не надходило.
Вануату, до складу якого входять десятки островів із населенням 280 000 осіб, часто відчуває сейсмічну і вулканічну активність, оскільки знаходиться на Тихоокеанському вогняному кільці, де стикаються тектонічні плити.
Як повідомляв Укрінформ, у понеділок, 20 листопада, землетрус магнітудою 5,8 зафіксували в японській префектурі Аоморі.