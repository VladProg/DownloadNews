Уряд США твердо налаштовані зміцнювати Договір про нерозповсюдження ядерної зброї (ДНЯЗ), який охоплює численні глобальні виклики, у тому числі загрози для ядерних об’єктів України з боку Росії.

Про це йдеться в офіційній заяві речника Держдепартаменту США, передає Укрінформ.
«Сполучені Штати підтверджують прихильність Договору про нерозповсюдження ядерної зброї», - сказано в документі, приуроченому до засідання Підготовчого комітету ДНЯЗ у Відні.
При цьому підкреслюється, що Вашингтон твердо налаштований на співпрацю з країнами-учасницями цієї зустрічі \ на основі трьох принципів Договору - нерозповсюдження, мирного використання ядерної енергії та подальшого прогресу в роззброєнні.
Серед актуальних викликів для глобального режиму нерозповсюдження в Держдепі назвали, зокрема, захоплення Росією ядерних енергетичних об’єктів України. Це, як зазначили у Вашингтоні, «створює серйозні проблеми у сфері ядерної безпеки». Крім того, це обмежує доступ України до мирного використання ядерної енергії, що передбачає ДНЯЗ.
Інші глобальні виклики у цій сфері пов’язані зі «швидким і непрозорим» нарощуванням Китаєм ядерної зброї, ядерною програмою Ірану, а також зусиллями КНДР щодо розвитку свого ядерного арсеналу.
«Сполучені Штати й наші партнери в усьому світі працюватимуть над відповіддю на ці виклики», - запевнили у Вашингтоні.
Як повідомлялося, у Відні впродовж наступних двох тижнів відбудеться засідання Підготовчого комітету – 2023 країн-учасниць Договору про нерозповсюдження ядерної зброї. Очікуються обговорення рішень з метою подолання глобальних проблем для режиму нерозповсюдження.
Фото: Depositphotos.com