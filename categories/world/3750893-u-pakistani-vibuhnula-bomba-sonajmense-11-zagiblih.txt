Унаслідок теракту на північному-заході Пакистану загинуло щонайменше 11 людей.

Як повідомляє кореспондент Укрінформу, про це пише Сіньхуа із посиланням на місцевих рятувальників.
“Щонайменше 11 робітників було вбито, двоє отримали поранення та троє зникли під час вибуху у районі Північний Вазірістан північно-західної провінції Пакистану Хібер Пахтунхва”, - йдеться у матеріалі.
Зазначається, що вибухом було підірвано автомобіль, у якому пересувалися робітники. “Двоє поранених перебувають у важкому стані, а загалом в знищеному транспорті перебувало 16 осіб”, - стверджує Сіньхуа.




Агентство додає, що одразу після вибуху до місця інциденту прибули рятувальники й правоохоронці, які організували безпековий периметр.
Як повідомляв Укрінформ, рано вранці у неділю в Пакистані через зіткнення пасажирського автобусу з фургоном загинули щонайменше 18 людей і ще 13 постраждали.
Фото: ATS