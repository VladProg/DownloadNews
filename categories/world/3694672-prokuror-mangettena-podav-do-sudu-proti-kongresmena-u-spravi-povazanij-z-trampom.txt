Окружний прокурор Мангеттена Елвін Брегг подав до суду проти конгресмена-республіканця Джима Джордана, заявивши, що той намагається залякати та запобігти притягненню до відповідальності експрезидента США Дональда Трампа.

Про це йдеться в повідомленні АР у вівторок, передає Укрінформ.
«Брегг, який належить до демократів, попросив суддю визнати недійсними виклики на слухання, який голова комітету від Республіканської партії конгресмен Джим Джордан видавав та планує видати в рамках розслідування комітету», - зазначається в повідомленні.
При цьому уточнюється, що комітет, контрольований республіканцями, називає переслідуванням процес над Трампом, ініційований прокурором Бреггом.
Тим часом окружна суддя Мері Кей Вискоціл, яку раніше призначив на цю посаду Трамп, у вівторок відмовилася вжити негайних заходів щодо позову. Вона призначила перші слухання на 19 квітня в Мангеттені – за день до того, як комітет планує провести слухання прокурора, який брав участь у розслідуванні проти експрезидента.
Як повідомляв Укрінформ, Дональд Трамп у четвер повернеться до Нью-Йорка, де даватиме свідчення у справі про шахрайство, в якому прокуратура штату підозрює його компанію, його самого та членів його родини.