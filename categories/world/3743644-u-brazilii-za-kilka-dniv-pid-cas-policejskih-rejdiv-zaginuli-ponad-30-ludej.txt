У Бразилії за п'ять діб під час операцій поліції проти організованої злочинності загинуло щонайменше 33 особи.

Про це повідомляє The Rio Times, передає Укрінформ.
За словами правоохоронців, під час рейдів на них нападали представники кримінального світу.
У Сан-Паулу поблизу порту "Сантос" правоохоронці провели спецоперацію після вбивства поліцейського. Під час збройної сутички між бандитами і поліцейськими загинули щонайменше 14 осіб.
Уу штаті Баїя під час поліцейських рейдів у трьох містах загинули 19 осіб.
Військова поліція вже розпочала розслідування інцидентів.
Як повідомляв Укрінформ, у німецькому місті Аугсбург (земля Баварія) затримали чоловіка, який підозрюється у тому, що ввечері у п’ятницю застрелив трьох людей і двох поранив.
Фото ілюстративне з сайту ndtv.com