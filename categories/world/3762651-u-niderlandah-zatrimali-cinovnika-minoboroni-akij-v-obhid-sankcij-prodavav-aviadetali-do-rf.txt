У Нідерландах 48-річного співробітника міноборони, якого підозрюють у відправленні авіазапчастин до Росії через треті країни.

Як повідомляє Укрінформ з посиланням на rtlnieuws.
“Співробітника Міністерства оборони в Арнемі затримали за підозрою в обході санкцій проти Росії. 48-річного чоловіка підозрюють у відправленні авіазапчастин до Росії”, - йдеться у повідомленні.
Зазначається, що чоловіка затримали 30 серпня, однак відомо про це стало тільки зараз.
Оскільки підозрюваний працював у міністерстві оборони, до розслідування також залучена військова поліція.
Служба фіскальної розвідки та розслідувань Нідерландів (FIOD) зазначає, що за місцем проживання чоловіка вилучили боєприпаси, документи, цифрові носії інформації.
Наразі відомо, що чоловік був відсторонений від роботи і перебуває в СІЗО.
Згідно з новинним вебсайтом Follow The Money, чоловік працював у міністерстві оборони з 1990-х років.
Співробітника міноборони затримали після арешту 53-річного чоловіка з Арнема днем ​​раніше, який надав слідству необхідну інформацію про свого спільника.
“Підозрюваний має нідерландську компанію, яка експортувала авіазапчастини переважно в Росію”, – повідомили у FIOD.
Під час обшуку місця проживання та складських приміщень 53-річного чоловіка було вилучено деталі літаків, зброю, гільзи та боєприпаси. Окрім 250 000 євро та 8 000 доларів готівкою, FIOD також конфіскувала приблизно 160 000 євро банківських активів.
Правоохоронці у Нідерландах ведуть десятки кримінальних проваджень за фактами обходу санкцій проти Росії. У березні було вже 45 випадків.
Як повідомляв Укрінформ, 14 вересня міністерство фінансів США і Держдепартамент оголосили про нові масштабні санкції проти представників російської еліти, фінансового й промислового секторів РФ, спрямовані на послаблення спроможності Кремля вести війну проти України.