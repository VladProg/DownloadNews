Посол України Євген Корнійчук закликав разом із телеканалом Al Jazeera заблокувати в Ізраїлі Russia Today та інші російські канали.

Про це дипломат заявив на брифінгу в Медіацентрі Україна – Укрінформ.
“Саме сьогодні в Ізраїлі закривають відділення Al Jazeera. Це важливо, оскільки це той орган, який надавав неправдиву з точки зору Ізраїлю інформацію щодо дій ХАМАС, Хезболли, інших терористичних організацій. Ми ставимо питання про те, щоб так само закрити Russia Today та інші російськомовні й англомовні канали, які мають відкрите мовлення на Ізраїль”, – сказав він.
Корнійчук висловив сподівання, що уряд Ізраїлю підтримає петицію громадських організацій, які на прохання українського посольства до нього звернулися, і діяльність терористичних каналів, які сіють російську пропаганду, буде припинено в Ізраїлі.
Як повідомлялося, минулого тижня ізраїльська розвідка “Моссад” підтримала пропозицію голови Мінзвʼязку Шломо Караі закрити катарський канал Al Jazeera.