На тлі підриву літака А-50 на аеродромі "Мачулищі" у Білорусі проводять обшуки у всіх, кого судили з 2020 року.


Про це повідомляє правозахисний центр "Вясна", передає Укрінформ.
За даними правозахисників, обшуки проводять співробітники КДБ. Вони проходять у всіх, кого судили або карали за політичними адміністративними статтями з 2020 по 2023 рік.
Попередньо відомо про затримання мінімум 10 людей. Їх після обшуків відправляють до слідчого ізолятора КДБ.
Раніше речник Командування Повітряних сил ЗСУ Юрій Ігнат заявляв, що попри те, що кілька днів тому радіолокаційний літак рф А50 був пошкоджений на білоруському аеродромі "Мачулищі", загроза ударів по Україні гіперзвуковими ракетними комплексами "Кинджал" не зникла.
Фото: EPA-EFE