Міністр комунікацій та транспорту Литви Марюс Скуодіс пропонує заснувати центр контролю за дотриманням санкційного режиму щодо росії та білорусі.

Про це повідомляє Укрінформ з посиланням на Baltics News.
«Виконання міжнародних санкцій у Литві міг би контролювати спеціальний центр – така інституція також має діяти на рівні Європейського Союзу», - вважає Скуодіс.
За його словами, це забезпечить краще виконання санкцій.
Таку думку Скуодіс висловив після затриманого вантажу добрив з білорусі.
Як повідомлялося, раніше у Литві запропонували ввести штрафи за порушення санкцій проти рф та білорусі.
Також сьогодні стало відомо, що група з десяти країн-членів ЄС закликала до більш рішучих дій, щоб зупинити росію від отримання військових запчастин через підставні компанії в сусідніх країнах в обхід західних санкцій.