У Британії п’ятьом громадянам Болгарії будуть пред'явлені звинувачення у змові з метою шпигунства.

Про це повідомляє SkyNews із посиланням на Королівську прокуратуру, передає Укрінформ.
Серед обвинувачених - троє чоловіків і дві жінки: Орлін Русєв, 45 років, Бізер Джамбазов, 41 рік, Катрін Іванова, 31 рік, Іван Стоянов, 31 рік, і Ваня Габерова, 29 років.
Керівник Управління з боротьби з особливо небезпечними злочинами і тероризмом ГПУ Нік Прайс заявив, що їм буде пред'явлено звинувачення в "змові з метою збору інформації, призначеної для прямого або опосередкованого використання ворогом з метою, що завдає шкоди безпеці та інтересам держави, в період з 30 серпня 2020 року по 8 лютого 2023 року".
Усі п'ятеро постануть перед Вестмінстерським магістратським судом 26 вересня.
Як повідомляв Укрінформ, у серпні британські правоохоронці затримали трьох громадян Болгарії, яких підозрюють у шпигунстві на користь російських спецслужб.