Винищувач KF-16 розбився під час зльоту з бази в південнокорейському місті Сосан у четвер, пілот безпечно катапультувався.

Про це повідомляє Yonhap news, передає Укрінформ.
Військовий літак зазнав аварії на базі в Сосані, приблизно за 120 кілометрів на південний захід від Сеула, о 08.20 ранку під час зльоту.
"Пілот здійснив екстрене катапультування і знаходиться в безпеці", - додали у ВПС.
Після приземленні пілот був доставлений до лікарні.
Зазначається, що інцидент стався на території бази, тому шкоди для цивільного населення немає.
Військово-повітряні сили сформували робочу групу для визначення точної причини катастрофи.
Як повідомляє Укрінформ, в США зник «невидимий» винищувач, пілот встиг катапультуватися. Пізніше американські військові знайшли уламки літака F-35 вартістю 100 млн дол. у сільській місцевості округу Вільямсбург.
Фото: Yonhap