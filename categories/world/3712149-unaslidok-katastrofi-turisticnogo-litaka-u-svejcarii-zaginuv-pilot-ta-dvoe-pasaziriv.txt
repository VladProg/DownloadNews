Туристичний літак розбився у лісистій гірській місцевості на заході Швейцарії, внаслідок чого загинули троє людей.

Про це повідомляє The Guardian, передає Укрінформ.
«Пілот і двоє пасажирів загинули на місці», – заявили у поліції.
Зазначається, що невеликикий туристичний літак розбився у лісистій місцевості поблизу міста Пон-де-Мартель у швейцарському кантоні Невшатель.
Він був зареєстрований у Швейцарії та вилетів із аеропорту "Ла-Шо-де-Фон", виконував екскурсійний політ.
Причина катастрофи залишається незрозумілою. Проводиться розслідування.
За словами правоохоронців, авіакатастрофа сталася у пересіченій місцевості, що ускладнює роботи.
Як повідомляв Укрінформ, у суботу винищувач F-18 Збройних сил Іспанії зазнав аварії на авіабазі у Сарагосі.
Фото: Вікіпедія