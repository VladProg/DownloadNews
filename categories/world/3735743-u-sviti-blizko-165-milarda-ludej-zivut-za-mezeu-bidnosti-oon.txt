Згідно з даними ООН, упродовж останніх років ще 165 млн людей у світі опинилися за межею бідності, а загалом на планеті за порогом бідності зараз живе близько 1,65 млрд осіб.

Як передає Укрінформ, про це повідомляється на сайті агентства ООН з розвитку (UNDP).
Через пандемію коронавірусної інфекції та інші економічні потрясіння, що послідували за нею, з 2020 року щоденна грошова сума, яку мають люди на власні витрати, впала нижче порога у 3,65 долара США (близько 3,26 євро), повідомило в п'ятницю, 14 липня, агентство ООН з розвитку.
«Ця цифра могла б бути ще вищою, якби уряди не запустили соціальні програми та пакети заходів щодо стимулювання економіки під час кризи, спричиненої пандемією COVID-19», - зазначив очільник UNDP, німецький дипломат Ахім Штайнер.
Сьогодні 46 країн сплачують понад 10 відсотків своїх державних прибутків на чисті виплати відсотків. Обслуговування боргу робить дедалі важчим для країн підтримку свого населення шляхом інвестицій у охорону здоров’я, освіту та соціальний захист».
«Існує людська ціна бездіяльності, якщо не реструктуризувати суверенний борг країн, що розвиваються. Нам потрібні нові механізми, щоб передбачати та поглинати потрясіння, щоб фінансова архітектура працювала для найбільш вразливих верств населення», – додав Штайнер.
Протягом останнього десятиліття виплати з обслуговування боргу стабільно споживали все більшу й більшу частку державних прибутків та витрат у країнах, що розвиваються. Наприклад, останні дані свідчать про те, що середня країна з низьким рівнем прибутк витрачає подвійну або потрійну частку доходів або витрат на обслуговування відсоткових платежів.
Прогнозується, що в середньому країни з низьким рівнем прибутку, швидше за все, виділять більш ніж удвічі більше коштів на обслуговування чистих відсоткових платежів, ніж на соціальну допомогу, і в 1,4 рази більше, ніж на охорону здоров’я. На обслуговування боргу припадає 60% витрат на освіту в цих країнах.
Як повідомляв Укрінформ, за даними ООН, у 2022 році понад 250 мільйонів людей у світі зіткнулися із сильним голодом на тлі загострення глобальної продовольчої кризи.