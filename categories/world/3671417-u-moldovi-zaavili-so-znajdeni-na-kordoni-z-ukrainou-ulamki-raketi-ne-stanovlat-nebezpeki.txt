Міністерство внутрішніх справ Молдови завершило пошуки уламків ракети, виявленої 16 лютого на кордоні з Україною, і заявило, що уламки не становлять жодної небезпеки.

Про це повідомляє Укрінформ із посиланням на NewsMaker.

Як зазначили у МВС Молдови, виявлені уламки ракети зберігають на території сектору прикордонної поліції Ларга. Згодом їх відправлять на експертизу.
"За результатами перевірки фахівці дійшли висновку, що фрагменти ракети не становлять жодної небезпеки", - заявили в міністерстві.
Прикордонна поліція порушила кримінальну справу, яку разом із зібраними матеріалами буде передано до прокуратури.
Як повідомлялося, 16 лютого співробітники прикордонної поліції Молдови виявили уламки ракети біля КПП Ларга на кордоні з Україною. Зону оточили. На місце виїхали сапери та співробітники прокуратури Бричан.
Це вже четвертий випадок, коли уламки ракет після бомбардувань росією України падають на території Молдови.
Фото: МАІ