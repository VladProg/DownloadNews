Станом на середину дня 30 вересня, до Вірменії доїхали 100 тисяч 417 людей із Нагірного Карабаху.

Як передає Укрінформ, про це повідомила Назелі Багдасарян, речниця премʼєр-міністра Вірменії, повідомляє ArmenPress.
"За наявними на даний момент даними, загалом з Нагірного Карабаху було насильно переміщено 100 тисяч 417 осіб. На даний момент мостом Хакарі проїхало 21 тисяча 43 транспортні засоби", - сказала Багдасарян.
При цьому, кількість зареєстрованих у Вірменії біженців наразі сягає 81 тисячі 139 осіб.
Як повідомляв Укрінформ, Азербайджан закликає вірменів, які проживають у Нагірному Карабасі, не виїжджати і реінтегруватися в азербайджанське суспільство.
Фото: armenpress.am