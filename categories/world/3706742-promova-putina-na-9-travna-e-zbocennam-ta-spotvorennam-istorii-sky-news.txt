Промова російського лідера володимира путіна - "гротескне збочення" та "спотворення історії".

Як передає Укрінформ, так її охарактеризував редактор з міжнародних справ Sky News Домінік Вагорн.
Вагорн сказав, що це була та сама історія, якою путін "торгував протягом усієї цієї війни", що "росію атакують русофобські західні еліти", які нібито прагнуть скасувати результати Другої світової війни та дестабілізувати світовий порядок.
"Його лінія полягає в тому, що росія продовжує добру справу переможців Другої світової війни, і він та його пропагандисти вже деякий час говорять, що фактично Друга світова війна була війною росії проти решти, проти Заходу", - йдеться в дописі.
"Вони навіть сказали, що Захід створив нацистів", - додав британський журналіст, назвавши це "гротескним збоченням та спотворенням історії".
Але це наративи, які він (путін - ред.) поширює тим, хто хоче у це вірити в російських державних ЗМІ; і багато людей вірять у це, додав експерт.
Як повідомляв Укрінформ, у ніч проти 9 травня російські війська здійснили пуски по Україні 25 крилатих ракет «Калібр» та Х-101/Х-555. 23 з них були знищені протиповітряною обороною України.