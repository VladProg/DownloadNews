У східному австралійському штаті Квінсленд, де вирують 53 лісові пожежі, вигоріло вже 8 тисяч гектарів території, загинула щонайменше одна людина.

Про це повідомляє dpa, передає Укрінформ.
Поліція заявила про загибель чоловіка в регіоні Вестерн-Даунс унаслідок вогняної стихії. Понад 200 людей були змушені евакуюватися.
На сьогодні відомо про руйнування щонайменше п’яти будинків.
Через високі температури та сильний вітер полегшення ситуації найближчими днями не очікується. За словами метеорологів, до вихідних зниження температури не буде.
Як повідомляв Укрінформ, унаслідок лісових пожеж у Канаді знищено близько 180 тис. кв. км лісу.
Фото: Queensland Fire and Emergency Services