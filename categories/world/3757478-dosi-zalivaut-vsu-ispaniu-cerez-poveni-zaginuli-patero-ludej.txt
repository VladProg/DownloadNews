В Іспанії п'ятеро осіб загинули внаслідок повеней, спричинених зливами.

Як передає Укрінформ, про це повідомляє The Local.
Екстрені служби продовжують шукати ще трьох людей, які вважаються зниклими безвісти внаслідок раптових повеней, які спричинили хаос по всій країні.
Шторм у вихідні охопив майже всю країну, найсильніші дощі були зафіксовані в неділю у прибережних іспанських провінціях Кадіс, Таррагона та Кастельон.
Троє людей загинули в провінції Толедо внаслідок шторму, повідомив голова регіонального уряду Кастилії Ла-Манча Еміліано Гарсія-Паж.
Двоє чоловіків у віці 31 та 34 років потонули в суботу, намагаючись піднятися в ущелину у північно-східному регіоні Арагон.
Рятувальники знайшли у понеділок на вершині дерева 10-річного хлопчика, який спочатку вважався зниклим безвісти, разом зі своїм батьком.
Прем'єр-міністр Іспанії Педро Санчес подякував екстреним службам за їхню роботу та закликав людей продовжувати поводитися обережно.
Як повідомлялося, в іспанському місті Мадрид після зливи закрили кілька ліній метро та припинили сполучення швидкісних поїздів із південними містами.
Речник екстреної допомоги у регіоні Хав’єр Чівіте розповів, що протягом ночі рятувальники брали участь у майже 1200 інцидентах. Він додав, що пожежники та поліція шукали двох зниклих безвісти чоловіків.