Вашингтон дав згоду на продаж Варшаві 96 гелікоптерів Apache.

Про це в у соцмережі Х (колишній Твіттер) повідомив міністр національної оборони Польщі Маріуш Блащак, передає Укрінформ.
"Маємо згоду Конгресу США на продаж Польщі 96 гелікоптерів Apache з радарами та озброєнням!" – написав Блащак.
Він додав, що Польща розпочинає переговори з американською стороною щодо ціни на ці гелікоптери. За його словами, до завершення усіх процедур і доставки закуплених гелікоптерів до Польщі армія США забезпечить Польщу гелікоптерами Apache з власних ресурсів.
Apache – американський основний ударний вертоліт, що перебуває на озброєнні армії США і близько 20-ти інших країн світу.
Раніше Блащак неодноразово заявляв, що завдяки закупівлям сучасної техніки та озброєння Польща упродовж двох найближчих років матиме найсильніші сухопутні війська в Європі.
Як повідомлялося, Латвія передала Україні ще один гелікоптер Мі-17.