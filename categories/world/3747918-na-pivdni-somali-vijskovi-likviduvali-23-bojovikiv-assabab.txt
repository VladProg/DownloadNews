Сомалійська національна армія знищила на півдні країни 23 бойовиків радикального ісламістського угруповання "Аш-Шабааб".

Про це повідомляє Сіньхуа з посиланням на міністерство оборони Сомалі, передає Укрінформ.
Зазначається, що в ході трьох військових операцій у регіоні Бай було знищено три бази "Аш-Шабааб".
"Ліквідовано 23 терористів, включно з двома командирами. Цілями були контрольно-пропускний пункт, гараж для виробництва вибухівки та адміністративний офіс ватажків", - ідеться у заяві міноборони.
Як нагадує Сіньхуа, урядові війська активізували бойові дії проти "Аш-Шабаб" 2022 року, коли президент Сомалі Хасан Шейх Мохамуд оголосив бойовикам цього угрупування тотальну війну.
Фото: svoboda.org