Щонайменше 320 іноземців і кілька поранених жителів Гази уже покинули палестинський анклав через КПП Рафах до Єгипту в середу, першими скориставшись угодою, укладеною за посередництва Катару.

Про це повідомляє Reuters з посиланням на три єгипетських джерела і одного палестинського чиновника.
Поки не повідомляють про національності тих, хто покинув сектор Гази.
У списку першої групи власників іноземних паспортів, які отримали дозвіл на евакуацію, опублікованому на сторінці прикордонної служби Гази у Facebook, вказані групи з Японії, Австрії, Болгарії, Індонезії, Йорданії, Австралії, Чеської Республіки та Фінляндії.
Також у списку були співробітники деяких неурядових організацій і Міжнародного комітету Червоного Хреста. За даними, які оголосив представник Міністерства закордонних справ Філіппін, одними з перших Газу мали залишити двоє філіппінських лікарів, які працюють у групі медичної допомоги "Лікарі без кордонів" (MSF).
Палестинський чиновник повідомив, що власники іноземних паспортів виїхали з території на шести автобусах. Джерело на єгипетській стороні заявило, що всі вони пройдуть перевірку, коли прибудуть до Єгипту.
Вдень невелика кількість постраждалих була евакуйована на машинах швидкої допомоги, їх оглянули єгипетські медичні бригади та до різних лікарень залежно від тяжкості стану. Єгипет також підготував польовий госпіталь в Шейх-Зувейді, за 15 км від Рафаха, для лікування евакуйованих з Гази. Міністерство охорони Єгипту повідомило, що на кордоні були проведені медичні огляди 117 іноземців, а 35 дітей отримали щеплення.
Одне з джерел повідомило, що дозвіл на евакуацію з Гази отримуватимуть в першу чергу громадяни мусульманських країн, а громадяни інших країн розмістять в порядку алфавіту.
Міністр закордонних справ Туреччини Хакан Фідан заявив, що його країна веде переговори про звільнення турецьких громадян.
Згідно з угодою, укладеною між Єгиптом, Ізраїлем і ХАМАСом, 81 поранений мешканець Гази і 500 власників іноземних паспортів, як очікується, будуть випущені зі сектору Гази найближчими днями.
Дипломатичне джерело, поінформоване про плани Єгипту, повідомило, що близько 7500 іноземців мають бути евакуйовані з Гази протягом приблизно двох тижнів.
Оскільки Єгипет побоюється нестабільності, лише люди, які отримали дозвіл єгипетської влади, можуть перейти кордон у контрольно-пропускному пункті Рафах.
Як повідомляв Укрінформ, у середу сектор Гази мали залишити 545 іноземців та осіб із подвійним громадянством, у т.ч. громадянин України. Усіх їх мали випустити через пункт пропуску "Рафах" на кордоні з Єгиптом.
Фото: The Washington Post