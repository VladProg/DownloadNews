Поблизу популярного португальського курортного міста Кашкайш горів національний парк.

Як передає Укрінформ, про це повідомляє Sky News.
Зазначається, що пожежа охопила природний парк учора. На кадрах з місця події видно, як дим підіймається в небо під час евакуації мешканців району Алькабідеше.
Як повідомляє RTP, пожежа у муніципалітеті Кашкайш взята під контроль о 4:00 в середу. Однак на її місці залишаються 540 пожежників та 170 транспортних засобів. Пожежники наразі укріплюють периметр.
Автошлях А5, який через пожежу перекрили в обох напрямках між розв'язками Алвіде та Кашкайш, знову вільний для проїзду транспорту.
Як повідомляв Укрінформ, в Алжирі внаслідок лісових пожеж загинули щонайменше 34 людини. Через сильний вітер вогонь поширився на сусідній Туніс.
Фото ілюстративне, SkyNews