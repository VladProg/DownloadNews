Президент Франції Емманюель Макрон пообіцяв сім'ям французьких заручників, утримуваних палестинським угрупованням ХАМАС в секторі Гази, що країна зробить все, аби безпечно повернути їх до Франції.

Про це французький лідер написав у соцмережі Х після того, як поспілкувався з родинами зниклих безвісти, передає Укрінформ.
«Щойно я мав нагоду поговорити з родинами французьких заручників, яких утримує ХАМАС. Хочу сказати всім, що Франція не відмовляється від своїх громадян. Ми робимо все можливе, щоб домогтися звільнення і повернення наших співвітчизників», - заявив Макрон.

J'ai pu échanger à l’instant avec des familles d’otages français retenus par le Hamas.

Je le dis ici à tous : la France n'abandonne pas les siens. Nous faisons tout notre possible pour obtenir la libération et le retour de nos compatriotes.

La Nation se tient à leurs côtés.
— Emmanuel Macron (@EmmanuelMacron) October 20, 2023

Нагадаємо: семеро громадян Франції досі вважаються зниклими безвісти. Наразі підтверджено, що деякі з них є заручниками ХАМАСу. Кількість французьких жертв з початку військового вторгнення ХАМАСу на територію Ізраїля зросла до 28, інформує Міністерство закордонних справ.
Як повідомлялось, Ізраїль оновив дані про загиблих іноземців. Жертвами атаки ХАМАСу стали, зокрема, 24 українці. Серед жертв також громадяни Аргентини, РФ, Таїланду, Німеччини, Британії, Канади, Австрії, Угорщини, Ірландії, Італії, Іспанії, Латвії, Литви, Португалії, Румунії, Чилі, Перу, Парагваю, Азербайджану, Білорусі, Молдови, Бразилії, Китаю, Індії, Шрі-Ланки, Камбоджі, Філіппін, Непалу, ПАР, Судану, Туреччини, Узбекистану та Казахстану.