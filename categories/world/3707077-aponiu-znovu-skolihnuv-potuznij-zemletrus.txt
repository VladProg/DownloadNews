Префектуру Ішікава в центральній частині Японії, яка постраждала від потужного землетрусу минулої п’ятниці, в середу вранці знову сколихнув підземний поштовх.

Як передає Укрінформ, про це з посиланням на Метеорологічне агентство Японії повідомляє Kyodo.
Агентство зареєструвало підземний поштовх на півострові Ното в префектурі Ішікава магнітудою 4.0 за японською 7-бальною шкалою сейсмічної інтенсивності.
Епіцентр землетрусу залягав неподалік узбережжя в Японському морі на глибині близько 10 кілометрів. Сила початкового поштовху становила 5.0.
Як повідомляв Укрінформ, 6 травня в цьому ж таки районі на півострові Ното стався потужний підземний поштовх магнітудою 6,5, унаслідок чого одна людина загинула і понад 20 дістали поранення.