Сім'ї заручників, утримуваних ХАМАСом у секторі Гази, і тисячі тих, хто їх підтримує, зібралися на мітингу на «Площі заручників» у Тель-Авіві, куди вони прийшли маршем з Єрусалима за п’ять останніх днів.

Як передає Укрінформ, про це повідомляє The Times of Israel.
Представники сімей заручників, що утримуються ХАМАСом, вже зустрілися з міністром військового кабінету Бенні Ганцем і спостерігачем військового кабінету Гаді Айзенкотом, обидва з яких є колишніми начальниками штабів ЦАХАЛу.
У понеділок вони мають зустрітися з прем’єр-міністром Біньяміном Нетаньягу та міністром оборони Йоавом Галлантом.
Нині ХАМАС утримує близько 240 заручників, серед яких 40 дітей.
Пізніше прем'єр-міністр Біньямін Нетаньягу заявив на пресконференції, що його серце з сім'ями заручників, утримуваних у секторі Гази.
«Ми маршируємо з вами, я марширую з вами, увесь народ Ізраїлю марширує з вами», — сказав він.
Як повідомляв Укрінформ, ізраїльський прем'єр-міністр Біньямін Нетаньягу припускає можливість укладення угоди про обмін заручниками з угрупуванням ХАМАС.
Фото: The Times of Israel