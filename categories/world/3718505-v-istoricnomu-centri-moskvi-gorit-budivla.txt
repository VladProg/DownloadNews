У Москві почалася пожежа на другому поверсі будівлі в Оружейному провулку в центрі міста.

Як передає Укрінформ, про це повідомляє Телеграм-канал Shot, публікуючи відео.
«Пожежа у ресторані китайської кухні "Тан" на другому поверсі в Оружейному провулку в центрі Москви, на місці працюють екстрені служби», - йдеться у повідомленні.

Як повідомляв Укрінформ, в середині квітня в центрі Москви спалахнула багатофункціональна будівля на Бережківській набережній. Вогонь спалахнув у кафе «Плов центр». При цьому в іншому крилі будівлі від високої температури почали вибухати літієві акумулятори з розташованої там тюнінг-студії для автомобілів.