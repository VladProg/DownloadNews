Кандидат у президенти США від Республіканської партії Ніккі Гейлі на зовнішньополітичного форуму в Айові захистила підтримку Сполученими Штатами України після того, як її перервали, стверджуючи, що Україна не є союзником США.

Про це повідомляє CNN, передає Укрінформ.
В ході заходу один із присутніх запитав у Гейлі, навіщо США підтримують Україну, яка не є їхнім союзником.
Гейлі відповіла, що хоча Україна не є прямим союзником, «у нас не було кращого союзника в ООН, ніж Україна». Вона наголосила, що програш розв`язаної рф війни проти України може призвести до світової війни.
«Мова йде не про те, щоб розпочати війну, а про те, щоб запобігти війні», - сказала Гейлі.
Вона також заявила, що відповідь США на війну в Україні може вплинути на розвиток інших міжнародних ситуацій. Зокрема, на занепокоєння щодо напруженості між Китаєм і Тайванем.
«Китай стежить за тим, що ми робимо по відношенню до України. Вони стежать, на кого ми наклали санкції. Вони дивляться, що до нас приєднуються інші країни. Якщо вони побачать, що ми залишаємося вірними Україні з нашими союзниками, вони утримаються від Тайваню. Це велике питання, чому все це має значення», - сказала Гейлі.
Як повідомляв Укрінформ, з моменту повномасштабного російського вторгнення США надали Україні понад 14 млрд доларів фінансової допомоги.
Фото: Scott Olson/Getty Images