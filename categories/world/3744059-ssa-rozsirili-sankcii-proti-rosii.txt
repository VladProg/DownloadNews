Міністерство фінансів США оголосило про введення додаткових санкцій проти Росії, у тому числі проти наукових установ зі складу Російської академії наук (РАН).

Про це йдеться в повідомленні Офісу контролю за іноземними активами Мінфіну США, передає Укрінформ.
Так, у списку санкцій США опинилися Інститут загальної фізики імені Прохорова Російської академії наук, Казанський науковий центр РАН, а також Інститут фізики твердого тіла РАН.
Крім того, до переліку обмежень додані двоє фізичних осіб з Росії та ОАЕ, пов’язані з компанією Vega Strategic Services, а також із лідером Чечні Рамзаном Кадировим. Додатково у списку позначені два вантажні судна та одна яхта.
Як повідомлялося, США реалізують послідовну політику щодо введення санкцій та інших обмежень проти Росії та пов’язаних із нею осіб та організацій через агресивну політику Кремля та війну, розв’язану ним проти України.