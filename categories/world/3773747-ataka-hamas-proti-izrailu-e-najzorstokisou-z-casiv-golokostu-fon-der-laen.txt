Терористична атака бойовиків ХАМАС проти Ізраїлю та звірячі вбивства ні в чому не повинних людей стали найбільш жахливим нападом на єврейське населення з часів Голокосту.

Про це сьогодні в Ізраїлі після зустрічі з прем’єр-міністром Беньяміном Нетаньягу заявила президент Європейської комісії Урсула фон дер Ляєн, повідомляє кореспондент Укрінформу.
За її словами, ця атака також піддала небезпеці також життя мирних палестинців та підірвала їх надію на мирне та стабільне життя. В цих умовах ЄС висловлює повну солідарність з народом Ізраїлю у його боротьбі за власне існування.
«Вони (ХАМАС – ред.) мають на меті стерти єврейське життя з землі, і вони перейшли до дій. Це найбільш жахливий напад на євреїв з часів Голокосту. Ми думали, що це ніколи не може трапитися знову, але це відбулося. Перед фактом цієї невимовної трагедії, є лише одна можлива відповідь: Європа стоїть поряд з Ізраїлем. Ізраїль має право захищати себе, де факто, це його обов’язок – захистити свій народ», - наголосила президент Єврокомісії.
«Ми маємо назвати своїми іменами звірства, що були скоєні ХАМАСом. Це тероризм. Це акт війни. Ніщо не може виправдати те, що зробив Хамас. Прийшов час постати в солідарності з Ізраїлем та його народом. Саме тому я зараз тут», - додала фон дер Ляєн.
Вона розповіла, що була сьогодні в ізраїльському містечку Kfar Azza, і це розбило її серце. Вона бачила кров, чула розповідь про безневинних людей, які були спалені живцем або забиті у власних домівках, про батьків, які ховали новонароджених дітей перед тим, як постати перед терористами, про дітей та літніх людей, які були викрадені із власних родин, серед них – навіть ті, хто вижили під час Голокосту. Понад 1300 людей вже були вбиті під час цієї варварської терористичної атаки.
«Дозвольте мені також бути дуже чіткою у тому, що лише ХАМАС є відповідальним за те, що трапилося. Дії ХАМАСу не мають нічого спільного із правомірними прагненнями народу Палестини. Навпаки той жах, що був скоєний ХАМАСом, лише приніс більше страждань безневинним палестинцям. Вони також опинилися під загрозою. Невимовні вчинки ХАМАСу є ознакою терористів. І я знаю, що відповідь Ізраїлю покаже, чим є демократія», - зауважила президент Єврокомісії.
Вона повідомила, що упродовж кількох днів мала контакти з королем Йорданії та з президентом Єгипту, та зауважила, що Європа буде продовжувати працювати для підтримки мирного та інтегрованого Близького Сходу.
«Ми знаємо, що дії ХАМАСу піддають ризику історичне зближення Ізраїлю з його арабськими сусідами. І ми маємо дуже уважно поглянути на тих, хто продовжує отримувати користь від продовження конфлікту на Близькому Сході, як Іран і Росія. Тож зараз прийшов час працювати навіть тісніше з Ізраїлем та з іншими країнами регіону для стабільності та проти терору», - заявила фон дер Ляєн.
Вона зауважила, що ці події вразили також єврейські спільноти по усьому світу, включаючи Європу, де продовжує зростати кількість антисемітських інцидентів. Це, за її словами, є неприйнятним. ЄС глибоко занепокоєний поширенням «мови ненависті» та фейкових новин, походження яких «інколи навіть важко відстежити». Саме тому ЄС продовжує прямі контакти із соціальними інтернет-платформами, та нагадує їх про обов’язок протидіяти таким явищам.
«Не має місця та є нульова толерантність для ненависті в Європі, як онлайн, так і офлайн, проти будь-кого. Протягом минулих років, Європейський Союз поставив боротьбу проти антисемітизму та розвиток життя єврейських спільнот в Європі у центр всіх наших дій, як ніколи раніше. Це є для всіх нас постати разом», - наголосила президент Єврокомісії.
Як вже повідомляв Укрінформ, сьогодні до Ізраїлю прибули президент Європейської комісії Урсула фон дер Ляєн та президент Європейського парламенту Роберта Мецола, на знак солідарності з народом цієї країни.
7 жовтня палестинське ісламістське угруповання ХАМАС розпочало масштабну атаку на Ізраїль. Бойовики прорвалися до країни, одночасно завдаючи масованого ракетного удару. Вторгнення супроводжувалося масовими вбивствами мирного населення, включаючи дітей. В результаті цієї атаки загинули понад 1300 ізраїльтян, більше сотні людей бойовики захопили у заручники.
Ізраїль оголосив про початок військової операції проти ХАМАС та в ніч на 13 жовтня попередив ООН, що все населення Гази на північ від Ваді Газа має переселитися до південної частини протягом наступних 24 годин. У згаданому регіоні проживають близько 1,1 мільйона людей.
США, ЄС, Україна та низка інших держав засудили атаки ХАМАС проти Ізраїлю.