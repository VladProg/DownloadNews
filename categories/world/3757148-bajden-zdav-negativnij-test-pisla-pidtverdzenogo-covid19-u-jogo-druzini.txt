Президент США Джо Байден здав негативний тест на коронавірус після того, як COVID-19 виявили у першої леді Джилл Байден.

Як передає Укрінформ, про це йдеться у заяві речниці Білого дому Карін Жан-П’єр.
“Після позитивного тесту першої леді на COVID-19 ввечері президенту Байдену зробили тест на COVID. Тест президента – негативний”, - сказала Жан-П’єр.
Вона також додала, що цього тижня президент США здаватиме регулярні тести та відстежуватиме наявність симптомів.
Як повідомляв Укрінформ, наприкінці липня міністр закордонних справ України Дмитро Кулеба захворів на коронавірус.