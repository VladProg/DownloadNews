Президент Казахстану Касим-Жомарт Токаєв під час телефонної розмови з президентом РФ Володимиром Путіним назвав заколот "вагнерівців" "внутрішньою справою Росії".

Про це повідомляє Укрінформ з посиланням на сайт адміністрації президента Казахстану.
"Президент Касим-Жомарт Токаєв переговорив телефоном із президентом Росії. Володимир Путін поінформував про ситуацію в країні. Касим-Жомарт Токаєв зазначив, що події, які відбуваються, – це внутрішня справа Росії", - йдеться у повідомленні.
Токаєв додав, що конституційний порядок і верховенство закону є "неодмінною умовою підтримки правопорядку в країні".
Як повідомляв Укрінформ, вранці 24 червня ворожнеча між ПВК "Вагнер" та Міноборони Росії переросла у відкрите військове протистояння. Підрозділи приватної військової компанії мають на меті дістатися до Москви.