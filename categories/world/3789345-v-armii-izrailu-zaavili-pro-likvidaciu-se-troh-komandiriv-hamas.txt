Армія оборони Ізраїлю заявила, що в ніч на понеділок винищувачі ЦАХАЛ під час авіаударів знищили ще трьох командирів роти ХАМАСу.

Про це повідомляє Times of Israel, передає Укрінформ.


כוחות צה"ל ממשיכים לפעול בשטח הרצועה לחיסול מחבלים, תוך הכוונת כלי טיס לחיסול מחבלים ותשתיות טרור ולאיתור אמצעי לחימה וציוד צבאי.

צה"ל תקף באמצעות מטוסי קרב, בהכוונה מודיעינית של אמ"ן ושב"כ, וחיסל שלושה מפקדי פלוגה נוספים של ארגון הטרור חמאס>> pic.twitter.com/BUvEMlgf7G
— צבא ההגנה לישראל (@idfonline) November 20, 2023

За даними ЦАХАЛ, ударів було завдано після отримання розвідувальної інформації про місце знаходження бойовиків.
Також військовослужбовці бригади "Нахаль" виявили терористичний осередок, в якому переховувались бойовики ХАМАС, і завдали по ньому авіаудару. Повідомляється, що будівля використовувалася як склад зброї і була знищена разом із терористами.
Крім того, видання опублікувало зображення, поширене в соціальних мережах, яке показує солдатів бригади "Нахаль" біля будівлі суду ХАМАСу після її захоплення в секторі Гази.

Солдати тримають ізраїльські прапори, проте коли було зроблене фото - невідомо.
Як повідомляв Укрінформ, ізраїльські військові виявили 55-метровий тунель бойовиків ХАМАС під найбільшою лікарнею Гази Аль-Шифа.