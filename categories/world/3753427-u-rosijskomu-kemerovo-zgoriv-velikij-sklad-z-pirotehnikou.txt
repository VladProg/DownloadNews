В обласному центрі Кемерово в РФ у суботу згорів великий «склад з піротехнікою».

Про це повідомляє Укрінформ з посиланням на Телеграм-канал МНС Росії.
«Кадри з місця пожежі у Кемерово. Відкрите горіння ліквідовано», - йдеться у повідомленні.

Перед тим повідомлялося, що рятувальники, понад 30 осіб з 11 одиницями техніки, локалізували пожежу на площі 750 кв. м. Заявлялося, що палає «склад з піротехнікою».
Російські ТГ-канали публікують відео з пожежі в Кемерові. Також зазначається, що нібито «перевіряється інформація, що, окрім піротехніки, на складі зберігали газові балони».

Як повідомлялося, після початку Росією повномасштабної війни проти України в РФ регулярно стаються вибухи та пожежі. При цьому з якогось часу російські медіа почали казати про палаючі «склади з піротехнікою», що можна вважати евфемізмом складів, в яких зберігаються вибухові речовини.