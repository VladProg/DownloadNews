На східному фланзі НАТО потрібно створити більше складів із озброєнням союзницьких сил на випадок зовнішньої агресії.

Про це заявив президент Польщі Анджей Дуда під час спільної з генсеком НАТО Єнсом Столтенбергом пресконференції у Брюсселі, передає кореспондент Укрінформу.

“Ми хотіли б, щоб на східному фланзі НАТО було створено якомога більше cкладів із озброєнням Північноатлантичного альянсу, щоб це озброєння зберігалося там у разі будь-якого нападу та залишалося в розпорядженні сил Альянсу, які перебувають на цій території, або прибудуть в цей район”, - зазначив Дуда.
Він зазначив, що за умови наявності інфраструктури на східному фланзі НАТО прибуття союзницьких сил відбуватиметься швидше. За його словами, це питання є дуже важливим з точки зору інтересів Польщі.
Як повідомлялося, у січні до нідерландського порту Вліссінген прибула велика кількість американських танків і військових транспортних засобів, призначених для відправлення в Польщу й Литву для посилення східного флангу НАТО.
Фото: polskieradio.pl