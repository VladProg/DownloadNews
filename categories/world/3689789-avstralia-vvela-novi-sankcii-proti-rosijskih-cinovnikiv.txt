Уряд Австралії запровадив у п’ятницю, 31 березня, нові обмежувальні заходи проти російських чиновників.

Як передає Укрінформ, про це повідомляє AAP.
Нові санкції, які включають заборону на в'їзд, торкнулися семи російських чиновників у тимчасово окупованому Криму.
Ці росіяни обіймають регіональні керівні посади в найбільшому місті регіону – тимчасово окупованому Севастополі.
Серед російських чиновників, які потрапили до санкційного списку, так званий «губернатор, прем’єр-міністр, колишній голова та заступник голови виборчої комісії та депутати».
Зазначається, що Австралія запровадила санкції вже проти понад 1 000 осіб після вторгнення росії в Україну у 2022 році.
Як повідомляв Укрінформ, Міністерство економіки, торгівлі та комерції Японії розширило список товарів, заборонених до експорту в росію.