У водах Середземного моря цього року загинули або зникли безвісти щонайменше 2480 мігрантів.

Про це йдеться в оновленій доповіді Міжнародної організації з міграції, повідомляє Укрінформ із посиланням на Euronews.
Як зазначається, торік цей показник становив 2411 осіб, тож 2023 рік уже став найбільш смертоносним на середземноморських маршрутах з 2018-го.
Від часу запуску моніторингової системи "Зниклі мігранти" у 2014 році найбільша кількість загиблих та зниклих безвісти була зафіксована у 2016 році – 5136.
Кількість загиблих мігрантів на Американському континенті цього року оцінюється у 1078. Зазначається, що впродовж останніх двох десятиліть ситуація на кордоні між Мексикою та США значно погіршилася.
Як повідомляв Укрінформ, Агентство ООН у справах біженців заявило, що цьогоріч близько 186 тис. мігрантів прибули до Південної Європи, переважна більшість із них - в Італію.
Фото: АА