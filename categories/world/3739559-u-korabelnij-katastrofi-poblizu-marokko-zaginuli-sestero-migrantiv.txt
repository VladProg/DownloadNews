Унаслідок корабельної катастрофи поблизу північного узбережжя Марокко загинуло шестеро мігрантів.

Як повідомляє Укрінформ, про це пише Сіньхуа із посиланням на місцеві ЗМІ.
“Через погані погодні умови та високий приплив, судно не змогло здійснити маневр й зіштовхнулося з камінням”, - йдеться у матеріалі.
Зазначається, що загалом на борту човна, який зазнав аварії поблизу поселення Ізанін, було 54 незаконні мігранти, із них 48 спромоглися доплисти до берега.
“Місцева влада надала першу допомогу тим, хто вижив, та дістала тіла загиблих”, - стверджує Сіньхуа.
Як раніше повідомляло агентство, щонайменше 289 дітей загинули в першій половині 2023 року під час спроби перетнути Середземне море, щоб потрапити до Європи.