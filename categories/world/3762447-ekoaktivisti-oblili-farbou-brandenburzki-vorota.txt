Кліматичні активісти облили фарбою візитівку Берліна - Бранденбурзькі ворота.

Про це повідомляє кореспондент Укрінформу.
До акту вандалізму вдалися учасники руку «Останнє покоління». Вони використали помаранчеву та жовту фарби і облили всі 6 колон воріт, а також простір перед історичною пам'яткою. Оголошуючи про акцію, вони пояснили, що використали вогнегасники, які заправили фарбою та непомітно пронесли на площу.

На місці наразі працюють екстрені служби - поліція та пожежники. За словами представника поліції, затримані 13 осіб.

Акцію вже засудили представники берлінської влади та інші політики від різних партій.
Дії екологічного руху стають дедалі більш радикальними. Останніми місяцями чималої шкоди завдають активісти, які приклеюють себе до доріг, перекриваючи рух або навіть блокуючи роботу аеропортів. Таким чином вони вимагають від німецької влади більше робити для зменшення наслідків кліматичної кризи.
Як повідомляв Укрінформ, нідерландська поліція затримала 2400 учасників кліматичного протесту, які впродовж кількох годин блокували автобан A12 у Гаазі.
Фото: dpa