У Єгипті сталася масштабна ДТП, внаслідок якої загинули 32 людини і 63 особи постраждали.

Про це повідомляє Sky News, передає Укрінформ.
Як зазначається, аварія сталася в районі Бехейра на автобані, який з’єднує столицю Каїр із Александрією. У ДТП потрапили пасажирський автобус та інші транспортні засоби. Є інформація про займання деяких із них.
Державна газета Al-Ahram з посиланням на джерела в поліції повідомила, що аварія сталася через витік мастила з одного з автомобілів.
На місці працюють медики та правоохоронці.
Як повідомляв Укрінформ, у США на міжрегіональній трасі в штаті Луїзіана у ДТП за участю щонайменше 158 транспортних засобів семеро людей загинули та понад 20 постраждали.
Фото: RTE