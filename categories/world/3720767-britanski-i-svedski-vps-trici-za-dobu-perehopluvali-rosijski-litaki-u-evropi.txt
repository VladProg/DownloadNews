Літаки Typhoon Британських ВПС, які базуються на авіабазі Амарі в Естонії, а також винищувачі Gripens Шведських ВПС кілька разів за останню добу перехоплювали російські військові літаки поблизу повітряного простору НАТО.

Про це йдеться в повідомленні міністерства оборони Великої Британії, оприлюдненому в п’ятницю, передає Укрінформ.
«Політ російських літаків не відповідав міжнародним нормам»,- зазначається в повідомленні.
При цьому уточнюється, що з росіянами неможливо було зв’язатися, однак вони залишалися в міжнародному повітряному просторі.
Перше перехоплення літаків Іл-20 і Су-27 було здійснено в четвер. Однак зранку п’ятниці знову виникла необхідність підняти винищувачі через проліт російських Ан-12 і Ан-72, які прямували від материкової частини Росії до Калінінградської області.
Пізніше винищувачі британських і фінських сил знову отримали задачу перехопити росіян на Ту-22М і двох Су-30, які також летіли на над Фінською затокою та Балтійським морем.
«Російські літаки знову не дотримувалися міжнародних норм»,- зазначається в повідомленні.
Як повідомлялося, наразі НАТО проводить військово-морські навчання в Балтійському морі. Російська авіація, як очікувалось, намагається стежити за кораблями Альянсу.