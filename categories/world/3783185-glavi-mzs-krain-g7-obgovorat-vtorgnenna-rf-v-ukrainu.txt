Міністри закордонних справ країн G7 обговорять у вівторок ряд питань, серед яких вторгнення Росії в Україну.

Як передає Укрінформ, про це повідомляє NHK.
Дводенна зустріч глав МЗС країн G7 розпочнеться в японському Токіо у вівторок, 7 листопада. Підсумкове комюніке очікується в середу.
Серед питань, які стоять на порядку денному: вторгнення Росії в Україну, конфлікт Ізраїлю й ХАМАСу, посилення активності Китаю в Азійсько-Тихоокеанському регіоні, ядерні та ракетні розробки Північної Кореї.
Зазначається, що цього року Японія прийматиме вже другу зустріч міністрів закордонних справ G7 після зустрічі в Каруїзаві в префектурі Нагано у квітні. Японія також головувала на вересневій зустрічі міністрів у Нью-Йорку.
Як повідомляв Укрінформ, міністри торгівлі країн «Групи семи» засудили агресивну війну Росії проти України та знищення її зернової інфраструктури.
Фото: @SecBlinken