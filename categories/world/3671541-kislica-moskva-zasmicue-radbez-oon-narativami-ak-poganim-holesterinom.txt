росія скликала у п’ятницю засідання Ради Безпеки ООН для поширення фейків щодо Мінських угод, які вона зірвала, розпочавши рік тому широкомасштабну війну проти України.

Як передає Укрінформ, постійний представник України при ООН Сергій Кислиця порівняв російські фейки з поганим холестерином у своєму пості в Твіттері.
«москва продовжує засмічувати Раду Безпеки, як поганим холестерином, цього разу – скликавши засідання щодо Мінських угод, які путін убив, коли визнав «незалежність» частин Донецької та Луганської областей 21 лютого 2022 року за три дні до вторгнення».
Виступаючи в Радбезі, постпред рф при ООН василь небезнзя звинуватив у зриві виконання угод Україну, «колективний Захід», Раду Безпеки та «чиновників ООН», ОБСЄ.
Як повідомлялося, росія у п’ятницю зібрала РБ ООН для озвучення брехливих наративів про нібито недотримання Україною мінських угод, намагаючись у такий спосіб виправдати свою агресію проти нашої країни.