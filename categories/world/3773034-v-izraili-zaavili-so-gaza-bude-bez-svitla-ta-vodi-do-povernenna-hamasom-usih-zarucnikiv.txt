Міністр енергетики Ізраїлю Ісраель Кац заявив, що до Гази не будуть подавати електроенергію, воду та паливо, доки бойовики ХАМАС не звільнить всіх захоплених заручників.

Про це повідомляє Sky News, передає Укрінформ.
«Гуманітарна допомога Газі? Жоден електричний вимикач не буде увімкнено, жоден водопровідний гідрант не буде відкрито, жоден бензовоз не заїде доти, доки викрадені ізраїльтяни не повернуться додому. Гуманітарний крок у відповідь на гуманітарний крок. І нехай ніхто не буде проповідувати нам мораль», - заявив Кац.
Раніше міністр Кац наказав повністю відключити сектор Гази від подачі електроенергії.
Як повідомлялося, ХАМАС утримує 100-150 осіб заручників, захоплених на території Ізраїлю їхня доля не відома. Серед них і військові, і цивільні особи, а також громадяни інших країн.
Вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару.
Ізраїль офіційно оголосив стан війни та мобілізував 300 тисяч резервістів для відповіді на терористичну атаку і вторгнення ХАМАСу.
США, ЄС, Україна та низка інших держав засудили атаки по Ізраїлю.
У четвер в Ізраїль прибув глава МЗС Великої Британії Джеймс Клеверлі.
Фото: АА