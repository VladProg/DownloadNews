Міністерство оборони Сомалі заявило, що армія країни у п’ятницю ліквідувала щонайменше 27 бойовиків радикального ісламістського угруповання «Аш-Шабаб».

Як передає Укрінформ, про це повідомляє Anadolu Agency.
«Більш як 27 бойовиків-хариджитів були знищені у ході успішної операції Національної армії Сомалі», – йдеться у заяві сомалійського Міноборони.
Операція проводилася в селах Балал-Дхір, Ель-Гамбар та Міліліко, які розташовані у штаті Центральний Галмудуг, йдеться у матеріалі.
Три бази терористів були обстріляні та знищені разом із транспортними засобами і військовою технікою, додали в оборонному відомстві.
Агентство Сіньхуа зазначає, що терористичне угруповання збільшило число нападів після того, як обраний на другий термін президент Сомалі Хасан Шейх Мохамуд оголосив «тотальну війну» проти «Аш-Шабаб».
Як повідомляв Укрінформ, Національна армія Сомалі ліквідувала щонайменше 30 бойовиків «Аш-Шабаб». Зокрема серед убитих бойовиків виявився Мохамед Башир Мусе, один із високопоставлених лідерів «Аш-Шабаб», зазначили у Міністерстві інформації, культури та туризму Сомалі.
Фото: AA