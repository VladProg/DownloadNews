Біля залізничних колій у Новій Москві (Московська область рф) виявили уламки безпілотника з написом на крилі «Слава Україні».

Як передає Укрінформ, про це повідомляє Телеграм-канал Baza, який опублікував фото фрагментів дрону.
«Уламки знайшов мешканець села Світіно (Троїцького адмінокругу москви, - ред.) коли гуляв із собакою. Вони знаходилися приблизно за 100 метрів від залізниці. Приблизний розмах крил БПЛА, що впав, — два метри», йдеться у повідомленні.




Фото: Телеграм Baza

Безпілотник, пише ТГ-канал, був пофарбований у жовто-блакитні кольори.
ТАСС із посиланням на правоохоронні органи повідомляє, що на місці падіння БПЛА працюють слідчі.
Раніше, в середині березня, жителі москви та підмосков’я масово говорили про невідомі безпілотники, більшість з яких кружляла над будинками, а один літав біля нафтопереробного заводу.