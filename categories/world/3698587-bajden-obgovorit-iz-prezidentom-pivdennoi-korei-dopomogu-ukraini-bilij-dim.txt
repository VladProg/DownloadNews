Президент США Джо Байден має намір обговорити з президентом Республіки Корея Юна Сок Йолем під час його державного візиту до Вашингтона питання підтримки України й безпекову ситуацію в Європі.

Про це повідомив на пресбрифінгу координатор Ради нацбезпеки Білого дому Джон Кірбі, передає кореспондент Укрінформу.
«Ми дуже раді вітати президента Юна наступного тижня у Вашингтоні з державним візитом, під час якого, не сумніваюся, лідери обговорять низку викликів не лише в Індо-Тихоокеанському регіоні, а й у Європі та Україні», - зауважив представник адміністрації Байдена.
Він також висловив вдячність з боку США Південній Кореї за вже надану Україні підтримку, а також за політичну позицію проти агресії рф.
Як повідомляв Укрінформ, раніше Республіка Корея заявила про намір виділити $230 мільйонів на підтримку України.