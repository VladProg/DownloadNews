В ніч на 26 листопада у Росії дрон влетів у житлову багатоповерхівку в місті Тула.

Про це передає Укрінформ із посиланням на російський телеграм-канал Mash.
Дрон влетів у квартиру на 12-му поверсі будинку на вулиці Хворостухіна. Постраждала одна людина, у неї травма стопи.
Також про допомогу попросили діти, які мешкають поверхом нижче, у них переляк. На місці працюють екстрені служби.

Губернатор Тульської області Олексій Дюмін заявив, що над Тулою збили два безпілотники. Один із них і потрапив у багатоповерхівку. За його словами, серйозних пошкоджень немає, пошкоджені вікна у трьох квартирах, легкого поранення зазнала одна людина.

Нагадаємо: раніше у Росії заявили про спробу масованої атаки безпілотниками на Москву.