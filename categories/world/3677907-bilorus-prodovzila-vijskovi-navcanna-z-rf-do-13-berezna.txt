Навчання збройних сил білорусі та росії на території рб продовжили щонайменше до 13 березня.

Про це повідомляє моніторингова група "Беларускі Гаюн" з посиланням на графік навчань, передає Укрінформ.
Згідно з графіком, 4-5 березня стануть вихідними для деяких полігонів, а інші, де сконцентровані сили росії, працюватимуть без перерви: "Осиповицький", "Доманово", "Лепельський", "Обуз-Лісновський".
На полігонах "Гозький" і "Німан" навчання продовжено до 10 березня; на "Борисівському" і "Брестському" - до 11 березня, на "Осиповицькому", "Доманово", "Лепельському" – до 12 березня; на "Обуз-Ліснівському" – до 13 березня.
"Таким чином, ми бачимо чергове продовження навчань на тиждень на білоруських полігонах, які безперервно йдуть з 29 квітня 2022 року. Загальна кількість продовжень становить 45 тижні", – йдеться у повідомленні.
У моніторинговій групі вважають, що збройні сили рб покращують навички, стають більш підготовленими до оборони, але вони не готові до наступальних дій через відсутність реального бойового досвіду.
Як повідомляв Укрінформ, Кабінет Міністрів України припинив дію угоди з урядом білорусі щодо організації спільного контролю в пунктах пропуску на державному кордоні.