Щонайменше 733 людини звернулися до лікарень і медичних центрів після потужної пилово-піщаної бурі в іранській південно-східній провінції Сістан-Белуджистан.

Як передає Укрінформ, про це повідомляє IRNA.
За словами представників місцевої влади, близько 58 осіб були госпіталізовані. Найчастіше люди зверталися до лікарень зі скаргами на проблеми з серцем і легенями, а також з очима.
13 серпня, було оголошено про закриття всіх банків і офісів у п’яти округах провінції.
За прогнозами, протягом наступних трьох днів очікується вітер швидкістю до 94 км за годину і піщано-пилові бурі.
Як повідомляв Укрінформ, в американському штаті Іллінойс буревій здійняв хмари пилу над фермерськими полями та спричинив десятки автомобільних аварій, внаслідок яких загинули щонайменше шестеро осіб.