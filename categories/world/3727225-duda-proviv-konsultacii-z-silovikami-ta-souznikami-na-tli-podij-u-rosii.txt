Президент Польщі Анджей Дуда провів у суботу консультації з главою уряду і міністром оборони Польщі, а також союзниками з приводу ситуації, яка розвивається в Росії.

Про це Дуда написав у Твіттері, передає Укрінформ.
“У зв’язку з ситуацією в Росії провів уранці консультації з прем’єром і міністром національної оборони, а також союзниками. Перебіг подій за нашим східним кордоном перебуває під постійним моніторингом”, - написав Дуда.
Як повідомлялося, ватажок ПВК «Вагнер» Євген Пригожин напередодні, 23 червня, оголосив демарш проти російського військового керівництва, зокрема, і проти міністра оборони РФ Сергія Шойгу.
Підрозділи ПВК «Вагнер» захопили штаб російських військ у Ростові і рухаються у напрямку Москви.