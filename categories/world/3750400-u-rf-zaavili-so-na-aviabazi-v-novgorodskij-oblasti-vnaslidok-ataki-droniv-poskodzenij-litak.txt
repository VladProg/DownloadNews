Міністерство оборони РФ заявило, що сьогодні вранці була атакована безпілотниками військова авіабаза в Новгородській області, внаслідок чого виникла пожежа та був пошкоджений літак.

Про це повідомляється на Телеграм-каналі російського відомства, передає Укрінформ.
За версією Міноборони, атака на військовий аеродром у Новгородській області сталася близько 10:00, був застосований безпілотник коптерного типу. Внаслідок атаки на території аеродрому виникло займання на стоянці літаків, один із них дістав пошкодження.
Як повідомляв Укрінформ, у п’ятницю через безпілотник, який летів у Москву та підірвався в її центрі, були обмежені польоти в усіх чотирьох основних аеропортах московського регіону — "Внуково", "Домодєдово", "Шереметьєво" та "Жуковський".
Фото: Телеграм / Збройні Сили України