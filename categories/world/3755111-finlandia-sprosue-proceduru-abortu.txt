У Фінляндії з 1 вересня набувають чинності законодавчі зміни, що спрощують процедуру аборту.

Як передає Укрінформ, про це повідомляє Yle.
"З 1 вересня доступ до послуг з переривання вагітності у Фінляндії стане легшим, оскільки набуває чинності довгоочікувана законодавча реформа", - йдеться у повідомленні.
Відповідні зміни до закону у Фінляндії ухвалили торік.
До цього у Фінляндії діяло жорстке законодавство щодо абортів, ухвалене ще в 1970-х роках, що вимагало схвалення двох лікарів для переривання вагітності.
Після набуття чинності змін до закону Фінляндія стане однією з найбільш ліберальних щодо абортів європейських країн.
Згідно зі змінами, для переривання вагітності жінці не потрібно буде отримувати висновок двох лікарів, а до 12 тижня вагітності аборт буде можливий за бажанням самої вагітної.
Раніше жінці необхідно було обґрунтувати, чому вона хоче перервати вагітність.
Оскільки медичного висновку не потрібно, достатньо буде одного візиту до лікаря. Лікар повинен буде провести обстеження та визначити терміни вагітності.
За даними Державного департаменту охорони здоров'я, у Фінляндії щороку роблять близько 7 000 абортів.
Фото: Retu Liikanen/Yle