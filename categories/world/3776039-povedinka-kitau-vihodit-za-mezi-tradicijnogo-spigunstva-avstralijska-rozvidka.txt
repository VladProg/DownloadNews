Китай здійснює безпрецедентну в історії людства розвідувальну діяльність з метою викрадення інтелектуальної власності.

Про це заявив глава Австралійської служби безпеки й розвідки Майк Баргес, передає Укрінформ з посиланням на CBC News.
“Загроза полягає у тому, що уряд Китаю займається безпрецедентно тривалою, масштабною та складною крадіжкою інтелектуальної власності в історії людства”, - сказав Баргес.
Водночас він визнав, що “усі держави шпигують”. “Усі держави шукають секрети й прагнуть стратегічної переваги. Але поведінка, про яку йдеться, виходить далеко за межі традиційного шпигунства”, - наголосив глава австралійської розвідувальної служби.
Як повідомлялося, цього тижня у Каліфорнії відбулася зустріч керівників розвідувальних служб Нової Зеландії, Австралії, Канади, США та Великої Британії, на якій обговорювалося використання недружніми державами технологій та загроза іноземної шпигунської діяльності для інновацій та досліджень.
Фото: Spencer Colby/The Canadian Press