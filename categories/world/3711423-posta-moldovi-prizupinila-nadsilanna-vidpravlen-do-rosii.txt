Відсьогодні Пошта Молдови призупинила відправлення поштою листів та посилок до Російської Федерації.

Як передає Укрінформ, про це повідомляє NewsMaker.
"З 19 травня "Пошта Молдови“ тимчасово припиняє обробку всіх поштових відправлень (EMS, листів, посилок) до Росії, тому що неможливо відправляти пошту в цьому напрямку. Ми докладаємо всіх зусиль, щоб у найкоротші терміни знайти рішення", — йдеться у повідомленні.
Як повідомляв Укрінформ, Молдова прагне здобути членство в Євросоюзі якнайшвидше з огляду на загрозу з боку Росії та сподівається на рішення про початок переговорів у найближчі місяці.
Фото:Poșta Moldovei via Facebook