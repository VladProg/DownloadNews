Очільниця Єврокомісії Урсула фон дер Ляєн посилить тиск на Об'єднані Арабські Емірати з метою обмежити експорт підсанкційних товарів до РФ.

Як передає Укрінформ, про це повідомляє агенція Bloomberg.
Як зазначається, фон дер Ляєн зустрінеться з президентом ОАЕ шейхом Мохаммедом бен Заїдом в Абу-Дабі у четвер. За даними джерел агентства, вона попросить лідера ОАЕ продемонструвати більше співпраці та конструктивності розв'язання проблеми уникнення запроваджених проти РФ санкцій.
ЄС хотів би, щоб ОАЕ як перший крок взяли на себе зобов'язання надавати більше своїх торгових даних, джерела. Цю тему вже порушував посланець ЄС із санкцій, який нещодавно відвідав цю країну.
За даними видання, ОАЕ − одна з кількох країн, у яких протягом останніх 18 місяців спостерігалося різке зростання імпорту технологій, зокрема напівпровідників та передової електроніки з Європи та США. Союзники України заборонили експорт багатьох таких товарів до РФ у разі їх використання у військових цілях.
Окрім того, ОАЕ стали ключовим напрямком для російських туристів, бізнесменів та росіян, що залишили свою країну після вторгнення у лютому минулого року. Російські інвестиції в ринки нерухомості Дубая та Абу-Дабі різко зросли.
З лютого 2022 року по червень 2023 року ЄС експортував до ОАЕ підсанкційних товарів з бойовим застосуванням на суму 1,8 мільярда доларів. Відтак експорт напівпровідників, радіонавігаційних пристроїв та інших товарів, які потрібні Москві для виробництва ракет, безпілотників та інших систем озброєння, зріс на 55% порівняно з попереднім 17-місячним періодом на 55%.
Пріоритетом ЄС є боротьба зі списком приблизно з 30 так званих бойових предметів, які були виявлені в російській зброї в Україні або необхідні для її виробництва.
Як повідомляв Укрінформ, у вівторок заступник речника Держдепу США Ведант Пател заявив, що делегація високопоставлених посадовців ЄС, Великої Британії та США відвідають ОАЕ, щоб обговорити ефективне впровадження спільних санкцій.