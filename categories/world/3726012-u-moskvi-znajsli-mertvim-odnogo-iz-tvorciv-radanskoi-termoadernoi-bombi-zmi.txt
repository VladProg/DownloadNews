У центрі Москви знайшли мертвим 92-річного фізика-ядерника Григорія Клінішова - одного з творців першої радянської двоступеневої термоядерної бомби РДС-37.

Як передає Укрінформ, про це повідомляє Медуза.
"В екстрених службах заявили, що учений вчинив самогубство. Клінішов залишив передсмертну записку, в якій попрощався з близькими", - йдеться в повідомленні.
Зазначається, що тіло фізика ще 17 червня у квартирі виявили його родичі.
Випробування термоядерної бомби РДС-37 відбулося 22 листопада 1955 року на Семипалатинському полігоні.
Тоді через ударну хвилю було пошкоджено будівлі в 59 населених пунктах, а кілька десятків людей отримали травми.
Григорій Клінішов не тільки брав участь у створенні РДС-37, але також розробив кілька типів термоядерних зарядів бомб наступних поколінь.