Росія, ймовірно, перекинула системи ППО С-400 з Калінінградської області до Ростова.

Про це повідомляє Укрінформ з посиланням на Bellingcat.

“Принаймні деякі російські батареї С-400 дійсно були переміщені зі своїх попередніх дислокацій у Калінінградській області. Куди саме вони поїхали, залишається невизначеним”, - йдеться у повідомленні.
Однак припускається, що ці системи були доставлені до Ростова-на-Дону.
Розслідувачі Bellingcat проаналізували супутникові знімки за період кінця жовтня до початку листопада.
Зазначається, що переміщення озброєння збігалося з почастішанням польотів російських військово-транспортних літаків Ан-124 та Ил-76 з Калінінграда над Балтійським морем в бік материкової частини Росії. При цьому пілоти під час польоту над територією Росії відключали транспондери, що дозволяють відстежувати маршрут літака та місце приземлення.


https://t.co/K0BnVKPzzS
— Markus Jonsson mastodon.world/@auonsson (@auonsson) November 5, 2023

Як повідомляв Укрінформ, РФ намагається ефективніше використовувати виробничі потужності.
Заплановане в Росії збільшення виробництва керованих артилерійських боєприпасів калібру 152 мм “Краснополь-М2” є спробою ефективніше використовувати виробничі потужності.
Як зауважили у Міноборони Британії, Росія використовує безпілотні літальні апарати для позначення цілей для “Краснополя-М2”, направляючи на ціль лазерний промінь.