Президент Європейської комісії Урсула фон дер Ляєн під час розмови зі спеціальним посланником ЄС наголосила на рішучості продовжувати зусилля з послаблення російської «машини війни» за допомогою санкцій ЄС.

Про це фон дер Ляєн повідомила у Твіттері, повідомляє Укрінформ.
«Була рада обговорити з нашим посланником Девідом О'Салліваном виконання санкцій ЄС проти Росії та протидію їх оминанню. Координація з нашими партнерами залишається вирішальною. Ми рішуче налаштовані й надалі послаблювати російську машину війни шляхом санкцій», - написала президент Єврокомісії.
Як повідомлялося, Рада Європейського Союзу 23 червня затвердила 11-й пакет економічних та індивідуальних обмежувальних заходів, спрямованих на посилення санкцій ЄС проти Росії та протидію їх оминанню.
Фото: Twitter