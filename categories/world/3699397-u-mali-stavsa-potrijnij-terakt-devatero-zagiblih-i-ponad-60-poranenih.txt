У центральній частині Малі, в місті Севаре, стався потрійний теракт, внаслідок якого загинули щонайменше дев'ятеро людей і понад 60 дістали поранення, зруйновано близько 20 будівель.

Про це повідомляє Reuters, передає Укрінформ.
Як зазначається, атаку вчинили терористи-смертники.
Речник губернатора Якуба Майга повідомив, що всі загиблі і поранені були цивільними.
Наразі ніхто не взяв на себе відповідальність за напад.
Раніше в суботу уряд Малі заявив, що армія зупинила "терористичну атаку" в Севаре.
"Три автомобілі, начинені вибухівкою, знищені вогнем з армійського безпілотника", - було сказано у заяві.

Як повідомляв Укрінформ, у Мексиці щонайменше семеро людей загинули внаслідок стрілянини у громадському басейні.
Фото: Getty Images