Президент США Джо Байден схвалив оголошення надзвичайного стану у штаті Міссісіпі після потужного шторму, внаслідок якого загинули щонайменше 25 людей.

Про це повідомляє агенція Reuters, передає Укрінформ.

Також, одна людина загинула у штаті Алабама.
Байден розпорядився надати допомогу з федерального бюджету для посилення заходів місцевої влади у постраждалих районах.

Фінансування буде доступне постраждалим людям у графствах Керролл, Хамфріс, Монро та Шаркі, повідомили у Білому домі.

Як повідомляв Укрінформ, потужні торнадо пронеслися південними штатами США, забравши життя щонайменше 25 людей у штаті Міссісіпі і знищивши десятки будівель.
Фото: Rory Doyle for The New York Times