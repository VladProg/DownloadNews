До трьох осіб зросла кількість загиблих унаслідок стрілянини на автобусній зупинці під час ранкової години пік на в'їзді до Єрусалиму.

Як передає Укрінформ, про це повідомляє The Times of Israel.
"Поліція та медики повідомили, що троє людей загинули та шестеро отримали поранення, двоє з них у тяжкому стані, унаслідок терористичної атаки на в’їзді до Єрусалиму в четвер вранці".
За даними поліції, близько 7:40 ранку двоє озброєних палестинців вийшли з автомобіля на вулиці Вейцмана біля головного в'їзду до столиці та відкрили вогонь по людях на автобусній зупинці.
Поліція повідомила, що двоє військових, які не були на службі, та озброєний цивільний, який перебував у цьому районі, відкрили вогонь у відповідь, ліквідувавши двох терористів.


Surveillance camera footage shows the shooting attack at the entrance to Jerusalem this morning. Two people were killed, and at least seven others were hurt. Two off-duty soldiers and an armed civilian shot the terrorists dead. pic.twitter.com/CwucVb5IV7
— Emanuel (Mannie) Fabian (@manniefabian) November 30, 2023

Нападниками вважають братів 38-річного Мурада Намра та 30-річного Ібрагіма Намра зі Східного Єрусалиму.
За даними Служби безпеки Shin Bet, вони були членами угруповання ХАМАС та раніше були ув'язнені за терористичну діяльність.
Раніше повідомлялося про двох загиблих.
Як повідомляв Укрінформ, це вже не перший терористичний акт в Єрусалимі цього року. 27 січня терорист розпочав стрілянину в районі Неве-Яаков у Єрусалимі. Тоді щонайменше 8 людей загинули, ще 10 отримали поранення. У поліції розповіли, що терорист відкрив вогонь по людях, які виходили з синагоги після вечірньої п'ятничної молитви.
28 січня у Єрусалимі 13-річний хлопець влаштував стрілянину в археологічному парку "Місто Давида". Його підстрелили двоє цивільних громадян, які мали при собі ліцензовану зброю.
Фото: Chaim Goldberg/Flash90