На північному сході Афганістану ввечері 5 серпня стався потужний землетрус із магнітудою 5,8 за шкалою Ріхтера.

Як передає Укрінформ, про це повідомляє Геологічна служба США.
Стихійне лихо було зафіксовано о 19.01 за київським часом.
Зазначається, що епіцентр потужного землетрусу виявили за 47 км від міста Юрм на глибині 207,1 км.
Нині немає інформації про постраждалих та завдану шкоду.
Видання India Today NE зазначає, що землетрус викликав підземні поштовхи, які відчувалися в столиці Індії Делі та прилеглих районах.
Землетрус тривав кілька секунд, викликавши паніку серед місцевих жителів.
Як повідомляв Укрінформ, в Аргентині вранці 5 серпня у провінції Сантьяго-дель-Естеро, що на півночі країни, стався потужний землетрус магнітудою 6,2.