Унаслідок провалу підлогу у храмі в центрі Індії, загинули щонайменше 13 людей.

Як повідомляє Укрінформ, про це пише Сіньхуа.



“Трагедія трапилася у місті Індоре в штаті Мадья Прадеш, коли підлога, на якій стояли близько 30 людей, раптово провалилася”, - йдеться у матеріалі.
Зазначається, що рятувальникам вдалося витягти з-під завалів 19 людей, яких доправили до місцевих лікувальних закладів.

“Кілька осіб, у тому числі дитина, досі вважаються зниклими безвісти, докладаються зусилля до їх порятунку”, - стверджує Сіньхуа.

Вже було розпочате розслідування, покликане встановити причини інциденту.