У Тель-Авіві знову відбувся масштабний антиурядовий протест через плани прем’єр-міністра Біньяміна Нетаньягу реформувати систему правосуддя.

Як передає Укрінформ, про це повідомляє The Times of Israel.
За попередніми оцінками, на вулиці столиці Ізраїлю напередодні вийшли близько 180 тисяч людей.
Лідери протестів пообіцяли ще більше посилити свою протидію планам уряду, якщо він не перегляне свої наміри щодо судової реформи.


Фото: Courtesy/Ido Meirovitz

Напередодні протестів поліція заявила, що поважатиме право на демонстрації, але «виявлятиме нульову терпимість до заворушень, пошкоджень інфраструктури та нападів на поліцейських».
Як повідомлялося, масові протести в Ізраїлі розпочалися у січні, коли влада оголосила про план перегляду судової системи. Ця реформа, зокрема, передбачає передачу парламентській більшості контролю за процесом відбору суддів Верховного суду. Також влада хоче відмовитися від законодавчого принципу, що дозволяє Верховному суду скасовувати рішення уряду.
Очікується, що наступного тижня парламент Ізраїлю проведе перше з трьох голосувань щодо нового законопроєкту, який обмежить право Верховного суду ветувати закони та рішення уряду.
Перше фото: Courtesy/GIlad Furst