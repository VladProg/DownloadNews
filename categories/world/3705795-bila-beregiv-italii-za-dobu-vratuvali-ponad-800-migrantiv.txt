Біля узбережжя Італії за добу були врятовані 823 мігранти, одна людина зникла безвісти.

Як передає Укрінформ, про це повідомляє Ansa.
12 човнів протягом доби висадили на сицилійський острів Лампедуза 823 мігрантів, які намагались перетнути Середземне море у пошуках кращої долі.
Повідомляється, що один невеликий човен перекинувся в мальтійській пошуково-рятувальній зоні, внаслідок чого один пасажир з Буркіна-Фасо зник безвісти.
Як повідомляв Укрінформ, берегова охорона Італії врятувала за одну ніч близько 1200 мігрантів, які намагалися потрапити до країни на 35 човнах.