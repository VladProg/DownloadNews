Перший президент Молдови Мірча Снєгур помер на 84-му році життя.

Про це повідомляє NewsMaker, передає Укрінформ.
Як зазначається, 83-річний політик помер 13 вересня від невиліковної хвороби.

Мірча Снєгур був президентом Молдови з 1990 по 1997 рік.
Він народився 17 січня 1940 року в селі Трифенешть Сороцького повіту. За фахом був агрономом, здобув ступінь доктора сільськогосподарських наук.
У 1961-1968 pp. працював агрономом та головою колгоспу в селі Лунга Флорештського району, згодом обіймав посади директора експериментальної станції з польових культур, начальника Головного управління сільськогосподарських наук Міністерства сільського господарства, генерального директора Асоціації науково-виробничо «Селекція» та директора Бєльцького інституту наукових досліджень у галузі польових культур.
У 1981-1985 роках був першим секретарем Єдинецького районного комітету КПМ, з 1985 по 1989 рік обіймав посаду секретаря Центрального комітету КПМ. У 1989-1990 pp. був головою Президії Верховної Ради МРСР та головою Верховної Ради МРСР.
Із 3 вересня 1990 року по 1 грудня 1996 року обіймав посаду президента Молдови.