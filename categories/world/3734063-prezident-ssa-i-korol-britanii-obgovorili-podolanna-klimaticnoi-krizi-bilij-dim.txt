Президент США Джо Байден і король Великої Британії Чарльз ІІІ на зустрічі у Віндзорському замку зосередилися переважно на питаннях протидії глобальним кліматичним змінам.

Про це йдеться в офіційному повідомленні Білого дому за результатами переговорів, передає Укрінформ.
Зазначається, що сторони попрацювали з групою провідних філантропів та інвесторів, «які зосередилися на мобілізації фінансування для подолання кліматичної кризи».
Крім того, лідери відзначили міцні відносини між Сполученими Штатами й Великою Британією і дружбу між двома народами.
Як повідомляв Укрінформ, у понеділок президент США Джо Байден відвідав з візитом Велику Британію. Він зустрівся в Лондоні з прем’єр-міністром Ріші Сунаком, з яким обговорив питання підтримки України.
Фото: Twitter POTUS