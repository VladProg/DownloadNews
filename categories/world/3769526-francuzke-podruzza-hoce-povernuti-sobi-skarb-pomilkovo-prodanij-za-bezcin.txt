Власники унікальної африканської маски, яку вони продали антиквару за 150 євро, а той згодом вторгував за неї на аукціоні 4,2 мільйона євро, домагаються скасувати цю угоду. Адвокат спирається на прецедентне право та «помилкове» уявлення його клієнтів про ціну.

Про це повідомляє Укрінформ з посиланням на Le Monde.
Звільняючи свій будинок у 2021 році, подружжя вирішило продати кілька речей. Серед них була й африканська маска, за яку вони вторгували 150 євро. Через пів року вони виявили, що той самий предмет насправді є надзвичайно рідкісною маскою Фанга, і на аукціоні в Монпельє за нього вторгували 4,2 мільйона євро.
Подружжя вважає, що антиквар їх ошукав, тому подало скаргу. За їх словами, спеціаліст ніколи не виставляв цей предмет у своїй крамниці. Він повернувся, щоб розпитати про його походження, адже предмет був привезений з Габону дідом чоловіка, колоніальним губернатором в Африці на початку 20-го століття.
Спираючись на прецедентне право, згідно з яким "помилка" продавця робить договір недійсним, якщо вона стосується суті предмета договору, адвокат позивачів сподівається домогтися анулювання угоди, оскільки його клієнти "помилково" вважали, що маска нічого не коштує.
В очікуванні судового рішення, а розгляд справи може зайняти до п'ятнадцять років, адвокат вже добився арешту коштів, отриманих від перепродажу. Понад 3 мільйони євро на рахунку антиквара заморозили окремою ухвалою суду.