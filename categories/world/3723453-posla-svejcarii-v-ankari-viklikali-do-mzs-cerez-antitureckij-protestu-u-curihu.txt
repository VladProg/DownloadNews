Посла Швейцарії в Анкарі викликали до міністерства закордонних справ у зв’язку з подіями на антитурецькій акції протесту у Цюріху.

Як передає Укрінформ, про це повідомляє TRT Haber.
“Дипломатичні джерела поширили інформацію про те, що посла Швейцарії в Анкарі Жана Даніеля Руха викликав до Міністерства закордонних справ заступник міністра та посол у справах ЄС Мехмет Кемаль Бозай після інциденту зі спаленням макета і демонстрацією банера, спрямованого проти президента Реджепа Таїпа Ердогана, в Цюріху», - повідомляє телеканал.
Зазначається, що на зустрічі в МЗС Туреччини послу Швейцарії було наголошено, що «ці провокаційні дії, спрямовані проти президента Ердогана, жодним чином не є прийнятними». Також вимагалося негайно розпочати розслідування інциденту, встановити винних та вжити необхідних заходів.
Як повідомляв Укрінформ, раніше Туреччина викликала посла Нідерландів в Анкарі після акції протесту в Гаазі із розірваним Кораном.