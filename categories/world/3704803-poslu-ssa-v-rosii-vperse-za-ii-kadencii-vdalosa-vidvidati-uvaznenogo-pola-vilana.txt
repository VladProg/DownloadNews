Надзвичайний і повноважний посол США в росії Лінн Трейсі вперше з початку своєї каденції відвідала ув’язненого в рф американського громадянина, колишнього морського піхотинця Пола Вілана.

Про це йдеться в повідомленні на офіційній твіттер-сторінці американського посольства в москві, передає Укрінформ.
«Пол незаконно утримується в росії більше чотирьох років, і його звільнення залишається безумовним пріоритетом. Уряд США продовжить звертати увагу російської влади до його справи, аби Пол міг повернутися додому якомога скоріше», - зауважили в американському дипломатичному представництві.


Today, Ambassador Tracy visited #PaulWhelan at IK17 prison in Mordovia. Paul has been wrongfully detained in Russia for more than 4 years, and his release remains an absolute priority. The U.S. government will continue to engage Russian authorities on his case so Paul can come… pic.twitter.com/0DzL2falKk
— Посольство США в РФ/ U.S. Embassy Russia (@USEmbRu) May 4, 2023

При цьому уточнюється, що Вілан відбуває ув’язнення в таборі в Мордовії.
Як повідомлялося, російська влада затримала Пола Вілана в грудні 2018 року. Його звинуватили у шпигунстві та ув’язнили на 16 років. Вілан категорично заперечує звинувачення. Пол Вілан є одним із двох американців, які перебувають в ув’язненні в росії. Більше місяця тому влада рф затримала репортера The Wall Street Journal Евана Гершковича.