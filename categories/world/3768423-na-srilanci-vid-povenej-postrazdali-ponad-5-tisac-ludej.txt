Понад 5 000 людей із трьох районів Шрі-Ланки постраждали від повеней.

Як передає Укрінформ, про це повідомляє Сіньхуа із посиланням на Центр боротьби зі стихійними лихами країни (DMC).
В DMC зазначили, що рівень води в річках Джин, Нілвала, Калу та Аттанагалу Оя продовжував підійматися, що призводило до незначних повеней у деяких районах країни. Рівень води у річці Келані, яка протікає через густонаселені райони, також зростає, додали в Центрі.
Там також розповіли, що попередження про зсуви ґрунту було введено для восьми районів Шрі-Ланки.
У Департаменті метеорології прогнозують сильні дощі у різних частинах країни у понеділок.
Як повідомляв Укрінформ, на півночі В’єтнаму внаслідок паводків та спричинених ними зсувів ґрунту загинуло щонайменше п’ятеро людей і четверо вважаються зниклими безвісти.
Фото: @XHNews