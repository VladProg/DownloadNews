Щонайменше 150 людей було заарештовано у Франції на тлі заворушень, спричинених вбивством поліцією підлітка.

Як передає Укрінформ, про це повідомляє BBC.
Повідомляється про сутички у передмістях Парижа, а також про заворушення, які поширилися на інші міста.
У районі Нантер, де поліцейські застрелили підлітка у вівторок, поліція застосувала сльозогінний газ проти демонстрантів, які кидали каміння, підпалювали сміттєві контейнери та транспортні засоби.
Міністр внутрішніх справ Франції Жеральд Дарманен повідомив, що акти насильства відбулися майже скрізь у Франції.
Президент Франції Еммануель Макрон скликав кризову нараду з міністрами після нічних заворушень, оголосили у Єлисейському палаці під час якої засудив напади на державні установи. Він також назвав «невиправданою» другу ніч насильства після того, як поліція застрелила підлітка.

Як повідомлялося, у Парижі напередодні ввечері та вночі відбулися протести та заворушення після того, як поліція застрелила 17-річного хлопця, який не зупинився за наказом поліцейського.
Фото: EPA