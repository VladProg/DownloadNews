Комітет захисту журналістів (CPJ) повідомляє, що від 7 жовтня до сьогодні у війні між Ізраїлем і ХАМАС загинув 31 журналіст.

Про це пише Times of Israel, передає Укрінформ.
Четверо з них були вбиті в Ізраїлі під час наступу ХАМАСу 7 жовтня. Ще 26 убито в Газі.
Один журналіст загинув у Лівані, ймовірно, внаслідок ізраїльського обстрілу, спрямованого проти "Хезболли".
CPJ повідомляє, що ще дев'ять журналістів вважаються зниклими безвісти або затримані.
"CPJ також розслідує численні непідтверджені повідомлення про вбивства, зникнення, затримання, поранення або погрози іншим журналістам, а також про пошкодження офісів ЗМІ та будинків журналістів", - йдеться в пресрелізі.
Як повідомляв Укрінформ, унаслідок обстрілу території Лівану з напрямку Ізраїлю загинув оператор Reuters, ще шестеро інших журналістів зазнали поранень.
Фото: Nati Shohat/Flash90