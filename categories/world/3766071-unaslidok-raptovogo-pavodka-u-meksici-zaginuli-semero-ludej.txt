Щонайменше семеро людей загинули під час раптового паводка, що трапився у штаті Яліско на заході Мексики.

Як повідомляє Укрінформ, про це пише Сіньхуа.

“За попередніми даними, дев’ятеро людей зникло, семеро загинули й троє були врятовані. Також були пошкоджені дороги та будівлі”, - заявили в уряді штату.

Зазначається, що паводок трапився вздовж балки Ель Кангрейо в місті Отлан де Наваро. Жителям цього регіону, які проживають поблизу балки, порадили перебратися у зони, які знаходяться якомога вище рівня моря.

Для допомоги постраждалим та пошуку зниклих до міста прибули рятувальники з інших регіонів країни.
Як раніше повідомляло агентство, у В’єтнамі внаслідок паводків загинули п'ятеро осіб.