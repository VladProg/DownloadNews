Інститут судових експертиз Нідерландів (NFI) створив базу даних холодної зброї, щоб допомогти правоохоронцям у розслідуванні випадків ножових атак.

Про це повідомляє NOS, передає Укрінформ.
“Причина – зростання насильства з застосуванням ножів серед молоді”, - йдеться у повідомленні.
Як зазначається, лише торік зафіксовано щонайменше сімдесят випадків ножових поранень за участю неповнолітніх.
За даними поліції, кількість поранень за останні роки значно зросла, як і кількість затриманих неповнолітніх із холодною зброєю: 2019 року їх було 33, торік 355.
Правоохоронці хотіли отримати уявлення про типи ножів, які є на вулицях.
Така база даних вже існувала для вогнепальної зброї, а тепер доступна і для холодної.
NFI перевіряє склад металу кожного ножа і його покриття. Під час удару кожен ніж залишає свої сліди, які тепер можна порівняти зі зразками у базі.


Фото: NOS