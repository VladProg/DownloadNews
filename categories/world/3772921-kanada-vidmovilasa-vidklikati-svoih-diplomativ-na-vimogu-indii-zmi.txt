Канада не виконала вимогу Індії стосовно відкликання 41 дипломата з посольства у Нью-Делі й консульств у Мумбаї, Калькуті, Бенгалуру та Чандігарху.

Як повідомляє Укрінформ, про це із посиланням на власні дипломатичні джерела пише CBC News.

“Канада продовжує дискусії з Індією та пропустила кінцевий термін, не виконавши вимогу Нью-Делі”, - йдеться у матеріалі.

Зазначається, що наразі в Індії залишаються “майже всі канадські дипломати”. “Офіційно Канада відмовляється відповідати на запитання про свої наміри, а також пересування й місця перебування канадських дипломатів”, - зауважує CBC News.
Нагадаємо: минулого тижня з’явилася інформація, що Індія вимагає від Канади відкликати 41 дипломата, що становить дві третини загального канадського дипломатичного представництва у Індії. Кінцевим терміном виконання цієї вимоги в Нью-Делі обрали 10 жовтня, пригрозивши позбавити дипломатичного імунітету тих представників Канади, які залишаться в країні після зазначеної дати.

Як повідомляв Укрінформ, 25 вересня Канада публічно звинуватила індійський уряд у можливій причетності до вбивства сикхського сепаратистського активіста на канадській землі після того, як отримала дані від розвідувального альянсу "П'ять очей", до якого входять США, Велика Британія, Австралія та Нова Зеландія.

Після цього відносини між Оттавою та Нью-Делі швидко погіршилися.
Фото: Posh&Rock