В Алжирі внаслідок лісових пожеж загинули щонайменше 34 людини. Через сильний вітер вогонь поширився на сусідній Туніс.

Як передає Укрінформ, про це повідомляє Reuters.
За даними влада Алжиру, станом на вівторок пожежникам вдалося взяти під контроль до п’яти пожеж. До гасіння залучено понад 8000 пожежників.
У Тунісі через лісові пожежі, спричинені сильним вітром з боку Алжира, довелося закрити два пропускні пункти на кордоні.
Служба цивільного захисту Алжиру повідомила, що у вівторок у восьми регіонах країни вирували 15 пожеж.
Десятеро із 34 загиблих були військовими.
Як повідомлялося, у понеділок у 16 провінціях Алжиру зафіксували 97 лісових пожеж, вогонь охопив ліси, поля та сільськогосподарські угіддя.
Раніше повідомлялося про 15 загиблих, 26 постраждалих та 1500 евакуйованих в Алжирі внаслідок поширення вогню.