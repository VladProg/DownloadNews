Під час пошуків туристичного човна «Титан», який прямував до затонулого «Титаніка», було виявлено «поле уламків».

Експерт рятувальної команди заявив ЗМІ, що було знайдено посадочну раму та задню кришку зниклої субмарини були знайдені. Як передає Укрінформ, про це повідомляє Sky News.
«Поле уламків свідчить про розпад підводного апарату, що справді вказує на те, що є найгіршим сценарієм, - катастрофічний збій і, як правило, вибух», – сказав експерт Девід Мірнс, який був знайомий з двома пасажирами човна.
Мірнс отримав повідомлення, у якому йдеться про виявлення двох важливих частин субмарини, проте її корпус досі не знайдений.
Уламки були знайдені дистанційно керованим підводним апаратом, який у ході пошуків використовував камери та гідролокатори.
Офіційні особи ще не підтвердили належність виявлених елементів зниклому човну.
На борту човна перебували п’ятеро пасажирів: мільярдер Хеміш Гардінг, пілот підводного судна Поль-Анрі Нарголе, бізнесмен Шахзада Давуд і його син Сулеман - засновник OceanGate компанії-власника зниклого човна, та капітан Стоктон Раш.
Видання The New York Times пише, що дружина пілота підводного човна Венді Раш є праправнучкою Ісидора Штрауса та його дружини Іди, двох найбагатших людей, які загинули на борту «Титаніка» у 1912 році.
Венді Раш, дівоче прізвище якої Венді Голлінгс Вейл, вийшла заміж за Стоктона Раша у 1986 році. Вона взяла участь у трьох експедиціях OceanGate до уламків «Титаніка» за останні два роки. Вона є директором з комунікацій у компанії чоловіка та давньою членкинею правління благодійного фонду компанії.
Коментарів з приводу інциденту з підводним човном Раш не надала.
Як повідомлялося, у неділю субмарина, яка використовувалась для перевезення туристів для огляду уламків затонулого “Титаніка”, зникла безвісти в Атлантичному океані.
Фото: РА