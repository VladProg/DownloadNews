У російському місті Тула вранці у неділю пролунали нові вибухи. ЗМІ пишуть про роботу ППО по дронах.

Про це повідомляє Укрінформ з посиланням на телеграм-канал Mash.
«Вибухи у Тулі. За нашою інформацією, ППО збила щонайменше ще один український БПЛА у небі над містом. За словами місцевих, також було чути польоти кількох дронів у Заріченському районі міста», - йдеться у повідомленні.
Телеграм-канал Baza пише про збиття двох дронів.
Офіційної інформації поки що немає.
Як повідомляв Укрінформ, губернатор Тульської області Олексій Дюмін заявив, що в ніч на 26 листопада над Тулою збили два безпілотники. Один із них влетів у багатоповерхівку. За його словами, серйозних пошкоджень немає, пошкоджені вікна у трьох квартирах, легкого поранення зазнала одна людина.
Також раніше у Росії заявили про спробу масованої атаки безпілотниками на Москву.