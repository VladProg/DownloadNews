Грузія водинадцяте приймає міжнародні військові навчання Agile Spirit («Твердий дух») під керівництвом Західного командування Сил оборони Грузії.

Як передає Укрінформ, про це повідомляє Эхо Кавказа з посиланням на заяву Міноборони Грузії.
Військові навчання НАТО та партнерів альянсу розпочалися на базі Крцанісі 21 серпня і охоплюють Східну та Західну Грузію. Завершаться навчання 1 вересня.
В Agile Spirit 2023 беруть участь 22 країни – партнери і члени НАТО, три організації та 3600 військовослужбовців. У цьому році до навчань вперше доєднається Йорданія.
Серед країн-учасниць навчань: Грузія, США, Туреччина, Велика Британія, Азербайджан, Бельгія, Болгарія, Франція, Німеччина, Греція та інші. Серед організацій, які беруть участь у тренуваннях, MND-SE, LITPOLUKR Brigade, MNMPBAT NATO.
Основними цілями цьогорічних Agile Spirit є підвищення оперативної сумності на тактичному рівні між Силами оборони Грузії, об’єднаними силами США, силами союзників та партнерів, а також вдосконалення та зміцнення оперативних можливостей під час планування та проведення операцій у багатонаціональному середовищі.
Як повідомляв Укрінформ, у Південній Кореї в понеділок стартували наймасштабніші щорічні спільні зі Сполученими Штатами військові навчання, метою яких є протидія загрозам з боку КНДР.
Фото: DVIDS