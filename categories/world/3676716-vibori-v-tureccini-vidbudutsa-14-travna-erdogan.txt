Президентські та парламентські вибори в Туреччині не будуть перенесені через надзвичайну ситуацію внаслідок землетрусів та відбудуться. як і було оголошено раніше, 14 травня.

Про це Президент Туреччини Тайїп Ердоган сказав на засіданні Партії справедливості та розвитку, повідомляє власкор Укрінформу.
«Будьте певні, що ця нація, сподіваюся, зробить те, що необхідно, 14 травня», - сказав Ердоган про майбутні вибори.
Таким чином він відреагував на критику дій влади та нібито маніпулювання датою виборів, та можливе перенесення дати виборів у звязку із землетрусами, які поширювались опозиційними до нинішньої влади силами.
Критикам влади турецький лідер запропонував поїхати в зону землетрусу та проявити себе там, допомагаючи у подоланні наслідків руйнувань.
Як повідомляв Укрінформ, президентські та парламентські вибори мали відбутися 18 червня. Датою виборів 14 травня було визначене в кінці січня.