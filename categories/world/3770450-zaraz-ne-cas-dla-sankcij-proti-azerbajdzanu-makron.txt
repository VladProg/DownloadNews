На саміті Європейського політичного співтовариства в Гранаді в четвер президент Франції Еммануель Макрон підтвердив свою позицію, що переговори з Баку мають тривати.

Про це повідомляє кореспондент Укрінформу
"Зараз не час для санкцій", - сказав французький президент, стверджуючи, що "ми повинні продовжувати дискусії з Азербайджаном".
Макрон також висловив жаль з приводу відсутності своїх вірменських та азербайджанських колег в Гранаді через високу дипломатичну напруженість між двома країнами. Зокрема, він "глибоко шкодує" про відсутність президентів Азербайджану і Туреччини, які добровільно відхилили запрошення Європейського співтовариства. Незважаючи на цю відсутність, президент республіки закликав "Європу продовжувати саджати президента Алієва за стіл переговорів" для обміну думками і переговорів.
Макрон наголосив, що "передзвонить" президенту Азербайджану, щоб "продовжити тиск" на цю країну.
Як повідомляв Укрінформ, раніше голова Європейської Ради Шарль Мішель заявив, що був «шокований рішенням Азербайджану застосувати війська» в Нагірному Карабасі. А також телефонував Алієву, аби «змусити заявити вголос», що вони «не будуть проводити ніяких «чисток» вірменів». Євросоюз береться підтримати Вірменію та допомогти цій країні побудувати тісніші зв’язки з ЄС, наголосив Шарль Мішель.
Фото: ОП