Землетрус магнітудою 5,1 стався на півдні штату Каліфорнія, США під час тропічного шторму Гіларі.

Про це повідомляє Укрінформ із посиланням на Reuters.
Повідомляється, що епіцентр землетрусу знаходився на північ від Лос-Анджелеса в окрузі Вентура. За ним було кілька дрібніших афтершоків.
"Наразі не надходило повідомлень про пошкодження та постраждалих, проте землетрус сильно відчувався по всьому округу Вентура", - йдеться у повідомленні адміністрації округу Вентура.
В американській службі моніторингу за цунамі заявили, що загрози з океану внаслідок землетрусу немає.
Як раніше повідомляло агентство, у Тихому океані стався землетрус магнітудою 6,1.