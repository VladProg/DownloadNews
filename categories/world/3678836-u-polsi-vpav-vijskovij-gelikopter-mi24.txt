На сході Польщі в районі міста Біла-Подляска впав військовий гелікоптер Мі-24, унаслідок надзвичайної події серйозних ушкоджень ніхто не зазнав.

Про це повідомляє у Твіттері генеральне командування ЗС Польщі, передає Укрінформ.
“6 березня 2023 року поблизу міста Бяла-Подляска, на незабудованій території, під час передпольотних випробувань сталася авіаційна пригода, внаслідок якої було пошкоджено шасі та праве крило гелікоптера Мі-24. Унаслідок інциденту ніхто серйозно не постраждав”,- йдеться в повідомленні генерального командування.
Як зазначається, у відповідності до такого роду подій, обставини та причини авіапригоди вивчатиме Державна комісія з розслідування катастроф.
Фото: Reporter