Кількість російських найманців у Білорусі поступово зменшуються, переважно вони їдуть до РФ.

Про це повідомив речник ДПСУ Андрій Демченко в ефірі телемарафону «Єдині новини», передає Укрінформ
«Ще до подій 23 серпня, які відбулись у РФ, ми фіксували, що кількість російських найманців в Білорусі зменшується. Не значно, але поступово кількість «вагнерів», які перебували у Білорусі, йшла на зниження. І тепер зрозуміло, що з 23 числа їхня кількість продовжує зменшуватися», - сказав речник.
Демченко зазначив, що після подій 23 серпня треба по-іншому ставитись до перебування російських найманців у Білорусі. Він повідомив, що за інформацією ДПСУ, вони виїхали у РФ під приводом відпусток і більше не поверталась у Білорусь.
За його словами, загалом на кордоні з Білоруссю ситуація контрольована. «Ми не фіксували якихось незрозумілих дій, які могли відбуватися з того боку», - додав він.
Як повідомлялося, 23 серпня у Тверській області (РФ) розбився приватний літак, на борту якого, за попередньою інформацією, перебував ватажок ПВК "Вагнер" Євген Пригожин.