Міністр закордонних справ Південної Кореї Пак Джин заявив, що Сеул не буде сидіти склавши руки в разі передачі Москвою ракетних технології КНДР.

Як передає Укрінформ, про це повідомляє Yonhap.
Зазначається, що міністр відповів: «Так», коли під час парламентських слухань у п’ятницю депутат його запитав, чи поінформувала Південна Корея Росію про те, що Сеул не буде стояти осторонь і вживатиме заходів, якщо Росія передасть Північній Кореї ракетні або збройові технології.
При цьому Пак Джин не уточнив, які саме заходи у відповідь вживатиме Південна Корея.
Як повідомлялося, Сполучені Штати заявили, що Пхеньян відправив до Москви понад 1000 контейнерів із військовим обладнанням і боєприпасами після саміту між північнокорейським лідером Кім Чен Ином і президентом Росії Володимиром Путіним у вересні.
Уряди США, Південної Кореї та Японії засудили надання Північною Кореєю військового обладнання та боєприпасів Росії.
Фото: Yonhap