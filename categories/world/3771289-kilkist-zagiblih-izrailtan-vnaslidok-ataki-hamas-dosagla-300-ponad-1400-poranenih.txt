Кількість ізраїльтян, які загинули під час нападу ХАМАС, зросла щонайменше до 300 осіб.

Як передає Укрінформ, про це повідомляє Haaretz та The Jerusalem Post.
За даними Міністерства охорони здоров’я Ізраїлю, кількість поранених досягла 1452, 18 з них перебувають у критичному стані, 267 отримали серйозні поранення. Кількість ізраїльтян, які загинули під час нападу ХАМАС, зросла щонайменше до 300 осіб. Щонайменше 1590 отримали поранення, багато з них у важкому стані.
У суботу ввечері речник ЦАХАЛу заявив, що армія відновила контроль над більшістю прикордонних населених пунктів Гази, в які проникли бойовики ХАМАСу та Ісламського джихаду.
У південних містах Беер і Офакім ізраїльські цивільні особи були захоплені терористами у своїх будинках. Пізно ввечері ізраїльські сили звільнили всіх заручників у цих містах.
Міністр національної безпеки Ітамар Бен-Гвір оголосив надзвичайний стан, який набув чинності ввечері.
Ізраїльська армія відповіла на хвилю нападів ударами по позиціях ХАМАСу, які тривали всю ніч. Палестинці повідомляють про 230 загиблих і понад 1700 поранених внаслідок ізраїльських авіаударів.
Кабінет безпеки Ізраїлю в суботу ввечері ухвалив низку оперативних рішень, спрямованих на знищення ХАМАСу. Серед них - припинення постачання електроенергії, палива, а також товарів до сектору Гази.
"Ізраїль перебуває в стані війни. Це не так звана військова операція", - заявив премʼєр-міністр Беньямін Нетаньягу.
Виступаючи на засіданні кабінету безпеки він сказав, що першочерговою метою Ізраїлю є "очищення території від ворожих сил, які проникли туди, і відновлення безпеки й миру в містах, які зазнали нападу".
Пізніше партія Нетаньягу "Лікуд" заявила, що прем'єр-міністр запропонував лідерам опозиції Яїру Лапіду і Бенні Ганцу сформувати надзвичайний уряд єдності.
Десятки тисяч військовослужбовців запасу ізраїльської армії будуть мобілізовані на службу.
Раніше повідомлялося про 250 загиблих та щонайменше 1100 поранених.
Як повідомлялося, по центральних та південних районах Ізраїлю в суботу вранці було завдано масованого ракетного удару. Унаслідок масштабної атаки ХАМАС по Ізраїлю загинуло щонайменше 250 осіб.
Старший військовий командувач ХАМАС Мохаммад ад-Дейф оголосив про початок операції в трансляції в ЗМІ, закликаючи палестинців у всьому світі до боротьби. Він повідомив, що по Ізраїлю було випущено 5000 ракет. В Ізраїлі заявили, що по території країни було випущено 2200 ракет.
Міністр оборони Ізраїлю затвердив призов резервістів відповідно до потреб ЦАХАЛу. Армія Ізраїлю оголосила про початок контртерористичної операції «Залізні мечі» у відповідь на атаку ХАМАС.
Міністр оборони Ізраїлю затвердив призов резервістів відповідно до потреб ЦАХАЛу. Армія Ізраїлю оголосила про початок контртерористичної операції «Залізні мечі» у відповідь на атаку ХАМАС.
Прем'єр-міністр Біньямін Нетаньягу заявив, що країна перебуває у стані війни.
США, ЄС, Україна та низка інших держав засудили атаки по Ізраїлю.