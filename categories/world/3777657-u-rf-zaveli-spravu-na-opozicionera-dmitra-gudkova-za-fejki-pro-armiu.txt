Слідчий комітет Росії порушив кримінальну справу щодо опозиційного політика Дмитра Гудкова за поширення «фейків» про армію РФ через торішній відеоролик, у якому він розповідав про вбивства українців у Бучі, Ірпені, Бородянці.

Про це повідомляє Укрінформ із посиланням на Телеграм-канал Гудкова.
Політик опублікував фото відповідної ухвали, з якої випливає, що приводом для переслідування Гудкова стали цитати з відео «До чого привела війна Путіна в Україні?», опублікованого на його Ютуб-каналі у квітні 2022 року. У ролику йшлося про масові вбивства мирних жителів у Бучі, Ірпені та Бородянці.



Опозиціонеру загрожує покарання до десяти років позбавлення волі.

Як повідомляв Укрінформ, у лютому 2023 року Мін'юст РФ оголосив Гудкова "іноагентом".
У червні 2021 року Дмитро Гудков виїхав із Росії в Україну.
Фото: RFE/RL