Депутати фінського міста Турку проголосували за те, щоб викупити колишню офісну будівлю генерального консульства Росії за 1,6 мільйона євро.

Про це повідомляє Yle, передає Укрінформ.
Депутати вирішили знести будівлю і побудувати на її місці інший об'єкт, можливо, дитячий садок.
Площа земельної ділянки, на якій стоїть будівля, становить близько 3500 квадратних метрів. Будинок побудований російським консульством у 1974 році і має площу близько 2000 квадратних метрів.
Ґрунт на території консульства потребує очищення, оскільки на початку ХХ століття тут був ливарний цех і завод цинкування.
Як повідомляв Укрінформ, Фінляндія скасувала дозвіл на роботу російського консульства в Турку після того, як Росія оголосила про відкликання згоди на роботу генконсульства Фінляндії у Санкт-Петербурзі.