Дим від масштабних лісових пожеж у Канаді поширився до Афганістану і Сибіру через Атлантичний океан.

Як передає Укрінформ, про це повідомляє Space.com.
На знімку японського метеорологічного супутника Himawari 9 хмара блакитного диму застигла над Азійським континентом, охопивши площу в понад один мільйон квадратних кілометрів.

Фото: space.com
Супутник зробив світлини з місця свого розташування на геостаціонарній орбіті приблизно в 36 тисяч кілометрів над Землею.
Науковець з британського Національного центру спостереження за Землею Саймон Прауд обробив зображення супутника та виділив хмару диму червоним контуром.


It's not only Canada that has wildfires. This video, from Japan's #Himawari weather sat, shows smoke and wildfires in Siberia.

Watch on the left - one cluster of fires is powerful enough to trigger a HUGE thunderstorm!

These storms are known as PyroCbs: https://t.co/w8w028Jp08 pic.twitter.com/xvssV3Fh7i
— Simon Proud (@simon_sat) June 30, 2023

«Це дим від канадських пожеж. Він пройшов через Атлантику та Європу і тепер простягається від Афганістану до озера Байкал», - написав Прауд у Твіттері.
Як повідомляв Укрінформ, від початку року в Канаді вогнем було знищено близько 2,7 млн га лісу, що співставно із площею усієї Київської області.
Фото: euronews