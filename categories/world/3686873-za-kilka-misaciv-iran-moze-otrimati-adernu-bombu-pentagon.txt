Ірану знадобиться лише декілька місяців для того, щоб створити власну ядерну зброю, якщо Тегеран має на меті її створення.

Як передає Укрінформ, про це пише The Wall Street Journal.
За даними видання, про це заявив у четвер, під час виступу в Конгресі США, генерал Марк Міллі - голова Об’єднаного комітету начальників штабів.
"Іран може виготовити розщеплюваний матеріал для ядерної зброї менш ніж за два тижні, а для виготовлення реальної ядерної зброї йому знадобиться ще декілька місяців", - сказав генерал Міллі.
Ця заява повторює нещодавні оцінки офіційних осіб США про те, що Тегеран може виготовити достатньо необхідного матеріалу для ядерної бомби вже найближчим часом.
Заява генерала Міллі супроводжувалась попередженнями про те, що США не дозволять Тегерану отримати «виставлену на озброєння ядерну зброю».
Як повідомлялося, офіційний Вашингтон розробляє санкції проти Ірану, щоб обмежити розробку та виробництво в країні бойових безпілотників, а також керованих ракет, які, за оцінками західних розвідок, несуть більшу загрозу, ніж іранська ядерна програма.