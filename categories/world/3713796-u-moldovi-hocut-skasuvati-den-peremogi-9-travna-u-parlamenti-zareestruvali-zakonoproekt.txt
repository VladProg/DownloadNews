У Молдові депутати від партії «Дія та солідарність» (PAS) зареєстрували в парламенті законопроект про перейменування Дня перемоги 9 травня на День пам'яті, який відзначатиметься 8 травня.

Як передає Укрінформ, ініціативу PAS обговорять на засіданні парламенту 25 травня, інформує "NewsMaker".
Згідно з документом, депутати від PAS пропонують перейменувати День перемоги на День пам'яті та примирення на згадку про загиблих у Другій світовій війні. При цьому пам'ятні заходи у Молдові, як й у країнах Європи, відбуватимуться 8 травня.
Автори ініціативи вважають, що це необхідно, щоб перейти до «інтерпретації та сприйняття без супутньої ідеології деяких історичних подій, пов'язаних із Другою світовою війною, у молдавському суспільстві.




Водночас автори законопроекту наголошують, що законопроект не ставить за мету гармонізацію національного законодавства із законодавством Євросоюзу.
Як повідомляв Укрінформ, Президент України Володимир Зеленський подав до Верховної Ради законопроєкт про встановлення 8 травня Дня пам’яті та перемоги над нацизмом у Другій світовій війні.