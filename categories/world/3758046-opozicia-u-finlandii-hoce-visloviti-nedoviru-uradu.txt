Наприкінці тижня у парламенті Фінляндії пройде голосування за висловлення недовіри чинному уряду.

Як передає Укрінформ, про це пише Reuters.



“Три фінські опозиційні партії закликали провести наступного тижня голосування про недовіру до уряду через скандал, який бентежить коаліційну більшість з часу приходу її до влади у червні”, - йдеться у матеріалі.

Зазначається, що голосування, направлене переважно проти міністра фінансів Рііки Пури та міністра економіки Віллє Рідмана, навряд призведе до відставки або бодай перестановок в уряді, але ставить урядовці у незручне становище.
“За кілька днів після приходу до влади влітку, урядова коаліція правих поглядів, що складається із чотирьох партій, потрапила у скандал, коли фінські ЗМІ оприлюднили старі дописи кількох членів уряду, які критики назвали расистськими”, - нагадує Reuters.

Намагаючись уникнути розвалу, уряд минулого тижня погодився ухвалити законодавчі ініціативи стосовно боротьби із нетолерантністю й виніс їх на обговорення парламенту. “Однак обіцянку зосередитися на боротьбі із дискримінацією у найбільшій опозиційній Соціально-демократичній партії назвали “надто малим й надто пізнім кроком”, - зазначає агенство.

Очікується, що голосування, яке окрім Соціально-демократичної партії, підтримали також у партії Зелених й Альянсі лівих, пройде у п’ятницю й включатиме окремі голосування проти Пурри й Рідмана. “Утім три опозиційні партії разом мають лише 67 голосів із 200 у парламенті, а уряд - 108 депутатів, що робить успішне голосування маловірогідним”, - підсумовує Reuters.
Фото: Lansi-Suomi