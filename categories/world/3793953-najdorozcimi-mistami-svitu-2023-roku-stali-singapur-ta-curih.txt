Згідно з новим глобальним рейтингом, Сінгапур та Цюрих випередили Нью-Йорк та стали найдорожчими містами світу цьогоріч.

Як передає Укрінформ, про це повідомляє The Japan Times.
До 10 найдорожчих міст світу, за рейтингом 2023 року, увійшли: Сінгапур та Цюрих, Женева і Нью-Йорк, Гонконг, Лос-Анджелес, Париж, Копенгаген, Тель-Авів, Сан-Франциско.
Згідно зі звітом Economist Intelligence Unit (EIU) Worldwide Cost of Living 2023, Сінгапур випередив Нью-Йорк, з яким минулого року ділив перше місце, через захмарну вартість дозволу на володіння автомобілем, високі ціни на алкоголь та зростання вартості продуктів.
Цюрих перескочив з шостого місця минулого року на перше місце, частково завдяки сильному швейцарському франку, а також дорогим продуктам, побутовим товарам та місцям відпочинку.

Загалом світові ціни зросли в середньому на 7,4% у річному обчисленні у національній валюті, що трохи менше, ніж торішнє зростання на 8,1%.
Найдешевшим містом залишилася сирійська столиця Дамаск, попри те, що вартість життя в цьому місті подорожчала на 321%.
Як повідомляв Укрінформ, Київ піднявся на 16 пунктів у світовому рейтингу Smart City Index та зайняв 82 місце.
Фото: Bloomberg