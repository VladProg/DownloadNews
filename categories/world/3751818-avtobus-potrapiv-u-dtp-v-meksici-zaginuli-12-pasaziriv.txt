Унаслідок аварії автобуса у центральному регіоні Мексики, загинули щонайменше 16 людей, ще 36 отримали травми.

Як повідомляє Укрінформ, про це пише ВВС із посиланням на місцеву владу.

Зазначається, що автобус, який перевозив як місцевих мешканців, так і мігрантів, зіштовхнувся із вантажівкою на кордоні штатів Оаксака й Пуебла.
“У ДТП загинуло щонайменше восьмеро чоловіків й восьмеро жінок, серед яких одна неповнолітня. Поранених було доставлено до лікарень у Пуеблі для надання медичної допомоги”, - стверджує ВВС.

Причина аварії наразі невідома, але влада пообіцяла провести детальне розслідування.
Як раніше повідомляло агентство, у Пакистані унаслідок ДТП загорівся автобус.