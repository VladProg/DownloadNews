Туреччина, Румунія та Болгарія будуть спільно протидіяти морським мінам у Чорному морі.

Про це повідомляє Міністерство оборони Туреччини, передає Укрінформ.
«Міністр національної оборони Яшар Гюлер зустрівся з міністром оборони Болгарії Тодором Тагарьовим і заступником міністра оборони Румунії Симоною Кожокару в штаб-квартирі НАТО, де він брав участь у засіданні міністрів оборони країн НАТО. На засіданні було ухвалено рішення про створення «тристоронньої ініціативи» для спільної роботи над боротьбою з морськими мінами в Чорному морі», - йдеться у повідомленні.

Як повідомляв Укрінформ, Туреччина, Румунія і Болгарія планують об’єднати сили для знешкодження мін, які потрапили у Чорне море внаслідок війни Росії проти України.