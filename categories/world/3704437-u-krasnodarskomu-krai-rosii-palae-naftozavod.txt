На нафтопереробному заводі у Краснодарському краї росії спалахнула пожежа, за даними екстрених служб, причиною стало падіння безпілотника.

Про це повідомляють російські ЗМІ, передає Укрінформ.
«Пожежа сталася у резервуарі Ільського нафтопереробного заводу у Краснодарському краї», - йдеться в повідомленні.

Зазначається, що за даними екстрених служб, пожежу спричинило падіння безпілотника.
Як повідомлялося, 29 квітня на нафтобазі в тимчасово окупованому Севастополі сталася пожежа через імовірне влучання безпілотника. У Головному управлінні розвідки заявили, що внаслідок цього знищено 10 резервуарів з нафтопродуктами загальною місткістю 40 тисяч тонн, які призначалися для ворожого флоту.