До Польщі розпочинається транспортування із США танків Abrams версії M1A1.

Про це написав у Твіттері в п'ятницю віцепрем’єр, міністр національної оборони Польщі Маріуш Блащак, передає Укрінформ.
“Розпочинається транспортування першої партії танків Abrams. Незабаром до Польщі відправляться 14 танків M1A1 Abrams і три транспортні засоби технічного забезпечення M88A2 Hercules”, - написав Блащак.
Він додав, що їх буде доставлено до Польщі до кінця червня.
Як відомо, на початку січня Польща підписала угоду про купівлю у США 116 танків Abrams M1A1, які вже були в експлуатації.
У липні минулого року Польща отримала від США перші 28 танків Abrams відповідно до контракту, що передбачає закупівлю 250 нових танків у версії M1A2 SEPv3.
Як відомо, торік Польща також підписала з Південною Кореєю угоду на купівлю близько тисячі танків K2. На початку грудня минулого року Польща отримала перші 10 танків цього типу.
Після початку повномасштабної збройної агресії Росії проти України Варшава передала Україні понад 250 танків T-72.
Фото: Richard Bumgardner