В африканських країнах Мозамбік та Малаві жертвами тропічного шторму “Фредді” стали понад 60 людей.

Як передає Укрінформ, про це повідомляє Reuters.
Крім того, за даними представниці організації “Лікарі без кордонів” Маріон Печайр, близько 200 постраждалих нині перебувають у лікарнях.
За її словами, люди зазнали травм внаслідок падіння дерев, дахів будинків, через зсуви грунту, повінь тощо.
Як повідомляв Укрінформ, у ніч на 11 березня потужний циклон “Фредді” вдруге за місяць вдарив по центральній частині Республіки Мозамбік.
За інформацією Управління ООН із координації гуманітарних справ, у Мозамбіку можуть постраждати понад пів мільйона людей.
Фото: EPA