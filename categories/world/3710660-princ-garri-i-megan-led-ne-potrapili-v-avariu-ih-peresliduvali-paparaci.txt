Принц Гаррі та його дружина Меган ледь ухилилися від аварії на власному автомобілі через агресивну погоню папараці в Нью-Йорку.

Інцидент стався в середу, передає Укрінформ із посиланням на CNN.
«За парою стежила «зграя» папараці, але ДТП (за участю автомобіля герцога й герцогині Сассекських – ред.) вдалося уникнути», - зазначає телеканал із посиланням на джерело в правоохоронних органах.
Інцидент стався після того, як Гаррі супроводжував Меган на церемонії вручення премії Women of Vision Awards, яка проходила в Нью-Йорку. Повідомляється, що з герцогом і герцогинею Сассекськими також подорожувала мати Меган, Дорія Регланд.
Речник пари повідомив в офіційній заяві, що принц Гаррі і його дружина Меган потрапили в «майже катастрофічну» автомобільну погоню. «Ця безжалісна гонитва, яка тривала понад дві години, призвела до численних зіткнень за участю інших водіїв на дорозі, пішоходів і двох поліцейських Нью-Йорка», - зазначається в заяві.
Тим часом джерело в правоохоронних органах повідомило, що у вівторок натовп папараці стежив за Меган і Гаррі на автомобілях, мотоциклах і скутерах.
Фото: Kevin Mazur/Getty Images