Спікер Палати представників США республіканець Кевін Маккарті висловив сумнів, що експрезидент Дональд Трамп є найсильнішим кандидатом від республіканців на президентських виборах 2024 року, хоча й може перемогти нинішнього президента Джо Байдена.

Про це передає Укрінформ з посиланням на The Hill.

«Чи може він виграти ці вибори? Так, може. Питання в тому, чи він найсильніший, щоб виграти вибори... Я не знаю відповіді на це питання, – сказав Маккарті в ефірі CNBC у вівторок. – Але чи може хтось інший, будь-хто перемогти Байдена? Так, будь-хто може перемогти Байдена. Чи може Байден перемогти інших людей? Так, Байден може їх перемогти. У будь-якому разі».
Раніше Маккарті висловлював упевненість у тому, що Трамп переможе Байдена, якщо буде висунутий на виборах від Республіканської партії.
Нинішня невпевненість Маккарті сприймається як щось особливе, враховуючи, наскільки близькими були спікер з експрезидентом.