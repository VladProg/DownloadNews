Кількість загиблих унаслідок потужного землетрусу в Марокко зросла до 820 осіб.

Про це повідомляє СNN із посиланням на місцеве державне телебачення та владу, передає Укрінформ.
Зазначається, що також збільшилася кількість постраждалих – до 672 людей. З них 205 осіб перебувають у критичному стані.
Як повідомляв Укрінформ, землетрус стався у провінціях Аль-Хауз, Уарзазат, Марракеш, Азілал, Чічауа і Тарудант. Геофізичний центр Марокко повідомив, що землетрус стався в районі Ігхіл у Високому Атласі магнітудою 7,2. Водночас Геологічна служба США оцінила силу землетрусу у 6,8 бала. Міністерство внутрішніх справ зазначає, що багато людей перебувають під завалами пошкоджених будівель.
Раніше повідомлялося про 632 загиблих і 329 поранених осіб. Цей землетрус став найбільшим за кількістю жертв у Марокко.