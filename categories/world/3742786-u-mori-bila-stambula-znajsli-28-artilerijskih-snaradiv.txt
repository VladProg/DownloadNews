На одному з пляжів на узбережжі Шіле, що в провінції Стамбул, виявили 28 нерозірваних артилерійських снарядів.

Про це повідомляє Укрінформ з посиланням на NTV.
“Людина, яка входила в море на громадському пляжі Софулар у Шиле, помітила в морі нерозірвані артилерійські снаряди, про що було сповіщено підрозділи жандармерії”, - йдеться у повідомленні.

На місце виявлення знахідки прибули групи водолазів, які визначили місцезнаходження боєприпасів. Пляж закрили для відвідувачів, знахідку буде знешкоджено 2 серпня.
Як повідомляв Укрінформ, у Греції внаслідок лісових пожеж сталися потужні вибухи на складі боєприпасів.
Фото: www.ntv.com.tr