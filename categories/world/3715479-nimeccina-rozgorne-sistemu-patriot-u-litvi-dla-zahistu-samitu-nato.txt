Німеччина розмістить у Литві систему протиповітряної оборони далекого радіусу дії Patriot для забезпечення безпеки саміту НАТО у Вільнюсі у липні.

Про це повідомило Міністерство оборони ФРН, передає Укрінформ із посиланням на LRT.
Як зазначається, системи будуть перекинуті зі Словаччини, їх допоміжні підрозділи передислокують з Польщі.
Крім того, Німеччина також надасть інші засоби наземного, повітряного та морського базування для забезпечення безпеки саміту у Вільнюсі, запланованого на 11-12 липня.
Як повідомляв Укрінформ, раніше генеральний секретар НАТО Єнс Столтенберг заявляв, що на липневому саміті НАТО Україна отримає запевнення про допомогу з боку союзників і готовність підтримати членство Києва в Альянсі.