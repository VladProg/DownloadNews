Льотну програму параду перемоги на червоній площі в москві, а також в інших найбільших і знакових містах росії було скасовано, офіційною причиною названо «погодні умови».

Як передає Укрінформ, про це повідомляє Интерфакс.
Пояснення, що авіаційну частину російського параду "скасовано через погоду" підтвердив главком сухопутних військ рф генерал армії олег салюков.
Авіаційна частина військового параду була також скасована у петербурзі, єкатеринбурзі, новосибірську, самарі та ростові-на-дону.
В росії 9 травня 2023 року проводиться парад до Дня перемоги. Традиційно на ньому була й демонстрація військової авіатехніки. Можливо, цього разу її не було через побоювання, що можуть завадити БПЛА невідомого походження.
Як повідомлялося, шість російських регіонів, тимчасово окупований Крим і 21 місто скасували паради до Дня Перемоги 9 травня з міркувань безпеки.