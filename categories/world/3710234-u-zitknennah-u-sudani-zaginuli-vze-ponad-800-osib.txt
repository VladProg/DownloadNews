Унаслідок громадянського конфлікту у Судані, що триває з квітня, загинуло уже щонайменше 800 цивільних, ще більш як 3 200 отримали поранення.

Як повідомляє кореспондент Укрінформу, про це із посиланням на заяву профспілки лікарів Судану пише Сіньхуа.



“Кількість загиблих цивільних від початку конфлікту зросла до 822 осіб, ще 3 215 зазнали поранень”, - заявили у профспілці.

Зазначається, що у цих підрахунках враховано жертв у столиці країни Хартумі та провінційних столицях Женейні й Ель-Обейді.

Як повідомлялося, з 15 квітня між армією Судану та Силами швидкого реагування в Хартумі точаться бойові дії. Конфлікт виник навколо запропонованого переходу країни до цивільного правління. За даними ООН, щонайменше 700 тис суданців стали вимушеними переселенцями.