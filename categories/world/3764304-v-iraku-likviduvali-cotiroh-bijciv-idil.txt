Іракські військові повідомили у четвер, що внаслідок одного з авіаударів у північній іракській провінції Кіркук були вбиті чотири бойовики «Ісламської держави» (ІДІЛ).

Як передає Укрінформ, про це повідомляє Сіньхуа.
Іракські військові літаки у вівторок завдали авіаударів по схованках ІДІЛ у важкодоступній місцевості Ваді-Згайтун.
Авіаудари завдавалися на основі звітів розвідки, йдеться у заяві Security Media Cell.
У четвер, 21 вересня, об’єднані армійські та розвідувальні сили Іраку прибули на місце бомбардування, виявили тіла чотирьох загиблих бойовиків ІДІЛ, вилучили чотири гвинтівки та знешкодили чотири пояси із вибухівкою та інше обладнання, йдеться у повідомленні.
Як повідомляв Укрінформ, 15 вересня щонайменше троє бойовиків «Ісламської держави» (ІДІЛ) були вбиті під час авіаудару по місцю їхнього розташування у північній провінції Іраку Кіркук.
Джерело в армії повідомило на умовах анонімності, що «було вбито від трьох до п’яти терористів».