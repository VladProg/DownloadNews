РФ вживає заходів у межах Співдружності Незалежних Держав проти нинішніх і колишніх офіційних осіб Латвії, які брали участь у прийнятті рішень, спрямованих на засудження агресії РФ проти України та зменшення впливу РФ на країни ЄС.

Як передає Укрінформ про це повідомляє МЗС Латвії.
Зокрема наприкінці минулого тижня МЗС надало допомогу громадянину Латвії, якого влада РФ вимагала затримати на території однієї з країн СНД за політично вмотивованим звинуваченням та всупереч із загальноприйнятою міжнародною практикою. Завдяки оперативним діям дипломатичної служби Латвії та конструктивному співробітництву держави СНД латвійський громадянин без зволікань повернувся до Латвії.
За інформацією Латвійського телебачення йдеться про затримання екс-депутата Сейму В'ячеслава Домбровського у Киргизстані на запит РФ.
МЗС Латвії проводить поглиблений аналіз конкретного випадку, але вже можна припустити, що такі заходи з боку РФ можуть бути спрямовані не тільки щодо латвійських чиновників, а й щодо інших небажаних чинних і колишніх чиновників держав-членів ЄС. Не виключено, що подібні запити отримують не лише країни СНД.
Міністерство закордонних справ Латвії також обговорить цю справу в рамках ЄС та інших міжнародних організацій, щоб запобігти подальшим незаконним, політично вмотивованим діям влади РФ проти громадян ЄС.
МЗС закликає громадян Латвії ретельно зважувати напрямки подорожі, враховуючи історичні зв’язки країн та співпрацю з Росією, а також позицію цих країн щодо агресії РФ проти України.
Як повідомлялося, Домбровський входив до парламентської більшості латвійського Сейму минулого скликання та голосував за знесення радянського меморіалу «визволителям» у Ризі, який був прибраний у серпні 2022 року.
Фото: Michal Fludra/NurPhoto via Getty Images