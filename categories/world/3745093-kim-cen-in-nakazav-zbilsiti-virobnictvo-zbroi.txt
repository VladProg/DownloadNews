Лідер Північної Кореї Кім Чен Ин наказав наростити виробництво озброєнь у межах модернізації обороноспроможності країни.

Про це повідомляє Sky News із посиланням на північнокорейські ЗМІ, передає Укрінформ.
Як зазначає інформагентство KCNA, наприкінці тижня Кім провів перевірки підприємств із виробництва крилатих ракет, літальних апаратів та ракетних установок.
Лідер КНДР наголосив на «важливих обов’язках і завданнях у вдосконаленні боєготовності» та закликав до масового виробництва «різних типів передових двигунів для стратегічної зброї».
Як повідомляв Укрінформ, координатор Ради нацбезпеки Білого дому Джон Кірбі заявив, що США отримали розвіддані, які вказують на спроби Росії розширити військову взаємодію з Північною Кореєю та придбати у неї партію снарядів для використання у війні проти України.
Фото: KCNA