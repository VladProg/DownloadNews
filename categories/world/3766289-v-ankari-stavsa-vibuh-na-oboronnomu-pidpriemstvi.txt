Вибух стався на заводі SAGE компанії TÜBİTAK в Анкарі, де займалися розробкою авіаційних ракетних систем. В результаті інциденту загинув один співробітник.

Про це повідомляє Укрінформ із посиланням на CNN Türk.
“Після вибуху в Інституті досліджень і розробок оборонної промисловості TÜBİTAK спалахнула пожежа. Вогонь було ліквідовано працівниками TÜBİTAK. В результаті інциденту загинув один співробітник”, - повідомляє телеканал.
Вибух стався в районі Мамак Гекчеюрт.
У заяві губернатора Анкари вказується, що причиною вибуху стали відпрацьовані хімікати, триває розслідування інциденту.
Як повідомляв Укрінформ, у червні цього року в Анкарі стався вибух в одному з цехів підприємства з виробництва ракет та вибухових речовин.