Російський уряд ввів тимчасову заборону на вивезення з країни набоїв і гільз до нарізної вогнепальної зброї.

Про це передає Укрінформ з посилання на пресслужбу кабміну РФ.
«У Росії запроваджено тимчасову заборону на вивезення з країни набоїв для цивільної та службової нарізної зброї, а також гільз для набоїв до нарізної вогнепальної зброї певних калібрів, — йдеться в повідомленні.
При цьому винятками є «патрони та гільзи для забезпечення діяльності» російської армії, інших військ та військових формувань. Відповідну постанову підписав голова російського уряду Михайло Мішустін.
Заборона діятиме до 31 грудня 2023 року.
Як повідомлялося, у листопаді минулого року кабмін Росії заборонив вивіз низки товарів подвійного призначення до «недружніх країн». До переліку товарів увійшли ракети-носії, гелікоптери Мі-2, Мі-8, Мі-17 та Мі-26, нарізна зброя, безпілотники та різне обладнання. Крім зазначених найменувань, до списку також були включені вантажна автомобільна техніка, бронежилети та прилади нічного бачення.
Ілюстративне фото з UNSPLASH