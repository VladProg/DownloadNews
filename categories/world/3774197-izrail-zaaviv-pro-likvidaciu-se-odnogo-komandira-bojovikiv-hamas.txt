Армія оборони Ізраїлю (ЦАХАЛ) ліквідувала командира бойовиків ХАМАС Біллала аль-Кедру, який керував жорстокими нападами на кібуци на кордоні з сектором Гази.

Про це CNN заявив представник ЦАХАЛ, передає Укрінформ.


מטוסי קרב של צה"ל, בהכוונה מודיעינית של שב"כ, חיסלו אמש ברצועת עזה את בילל אל קדרה, מפקד כוח נח׳בה בגדוד דרום חאן יונס של ארגון הטרור חמאס, שהיה אחראי על הפשיטה הרצחנית בקיבוצים נירים וניר עוז. בנוסף, חוסלו פעילים נוספים בארגון הטרור חמאס וכן בג'יהאד האסלאמי הפלסטיני>> pic.twitter.com/sKIKuDrQoF
— צבא ההגנה לישראל (@idfonline) October 15, 2023

«Це просто приклад того, що у нас є розвідувальні дані, щоб ліквідувати керівництво ХАМАС... аж до терористів, які проникли всередину та вбили наших дітей у їхніх спальнях. Отже, операція триває», — сказав лейтенант-полковник Пітер Лернер.
За його словами, Армія оборони Ізраїлю продовжує закликати цивільних осіб Гази евакуюватися на південь, щоб ізраїльські військові могли атакувати ХАМАС.
Лернер наголосив, що ХАМАС фізично перешкоджав пересуванню людей і замінував деякі дороги на південь Гази.
Загалом, за даними ЦАХАЛ, за ніч було уражено понад 100 цілей, включно з командними центрами ХАМАСу, військовими комплексами, десятками ракетних установок, пусковими установками протитанкових ракет і спостережними пунктами, а також командними центрами Ісламського джихаду. Також було знищено ще кількох терористів ХАМАСу та Ісламського джихаду.
Крім цього, Лернер попередив Хезболлу утриматися від атак. Ліванські бойовики Хезболли запустили ракету по ізраїльському селу на північному кордоні в неділю, убивши одну людину та поранивши ще трьох, пише Reuters. Ізраїльські військові заявили, що завдали удару по Лівану у відповідь.
Як повідомляв Укрінформ, у суботу, 14 жовтня, Армія оборони Ізраїлю (ЦАХАЛ) ліквідувала одного з ватажків ХАМАС у секторі Гази, який відповідав за повітряну систему терористів.
Фото: АА