Поблизу столиці Молдови Кишинева планують збудувати сучасну військову базу для підготовки особового складу національної армії.

Як передає Укрінформ, про це повідомив очільник Міноборони Молдови Анатолій Носатий, інформує NewsMaker.
За словами Носатого, будівництво нової військової бази триватиме від трьох до п'яти років. Кошти на реалізацію проєкту виділили з державного бюджету.
«Йдеться про створення з нуля інфраструктури, що б дозволила розмістити військову частину відповідно до сучасних стандартів. Ми хочемо, щоб у бажаючих працювати в Національній армії були гідні умови для роботи з сучасними аудиторіями, спортзалами, з симуляторами. Хочемо гарних умов для розміщення техніки, яку скоро отримаємо», - зазначив урядовець.
Як повідомляв Укрінформ, президент Молдови Мая Санду закликала громадян зібратися 21 травня на площі Великого національного зібрання у центрі столиці з метою підтримки європейської інтеграції Молдови.