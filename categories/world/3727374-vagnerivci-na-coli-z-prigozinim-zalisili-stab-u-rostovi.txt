Власник ПВК «Вагнер» Євген Пригожин та його бойовики виїхали зі штабу Південного військового округу в Ростові, який захопили напередодні.

Відповідне відео оприлюднив пропагандистський ресурс РИА Новости, передає Укрінформ.
"Пригожин залишив штаб ПВО разом із бійцями "Вагнера". - ідеться в дописі.

На поширеному відео видно, що жителі Ростова, які зібралися біля штабу, проводжають Пригожина схвальними вигуками та оплесками.

Як повідомлялося, очільник ПВК «Вагнер» Євген Пригожин 23 червня оголосив демарш проти російського військового керівництва, зокрема проти міністра оборони Сергія Шойгу.
За його словами, Шойгу прилітав у Ростов-на-Дону, де особисто провів операцію зі знищення «вагнерівців».
«Вагнер» установив контроль над військовими об’єктами у Ростові-на-Дону. Пригожин заявив про намір дійти до Москви.
24 червня Олександр Лукашенко за погодженням з президентом РФ Володимиром Путіним провів переговори з Євгеном Пригожиним. За результатами перемовин очільник ПВК «Вагнер» заявив, що розвертає бійців угруповання до польових таборів.