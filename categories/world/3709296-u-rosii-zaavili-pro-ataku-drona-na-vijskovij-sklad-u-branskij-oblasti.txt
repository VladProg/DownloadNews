У Брянській області рф безпілотник 14 травня атакував військовий склад, внаслідок чого пошкоджені п’ять одиниць техніки.

Про це повідомляє Телеграм-канал Baza, передає Укрінформ.
«Безпілотник атакував склад із військовою технікою у Брянській області. Вибуховий пристрій був скинутий із БпЛА на дах складу у Суземському районі вранці 14 травня. Внаслідок вибуху пошкоджено 5 одиниць техніки. Постраждалих немає», - йдеться у повідомленні.
За даними місцевих ЗМІ, внаслідок вибуху пошкоджені гаубиця та 4 машини «Урал».
Як повідомляв Укрінформ, 13 квітня на території Брянської області зазнали аварії два гелікоптери Мі-8, а також літаки Су-34 та Су-35.
Речник Повітряних сил ЗСУ Юрій Ігнат заявив, що до авіакатастроф причетна російська протиповітряна оборона.
Фото: Getty Images