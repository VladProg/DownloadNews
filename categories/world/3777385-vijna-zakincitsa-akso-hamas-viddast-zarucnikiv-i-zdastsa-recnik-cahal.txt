Міжнародний речник Армії оборони Ізраїлю, підполковник Джонатан Конрікус заявив, що сухопутні війська Ізраїлю "ймовірно" вторгнуться в Газу, якщо ХАМАС "не здасться беззастережно".

Про це повідомляє Abc.net., передає Укрінформ.
"Якщо ХАМАС вийде зі своїх укриттів, які вони ховають під ізраїльським цивільним населенням, що вони зараз і роблять, поверне наших заручників - усіх 212 - і беззастережно здасться, тоді війна закінчиться. Якщо вони цього не зроблять, нам, ймовірно, доведеться увійти і зробити це ", - сказав речник.
Конрікус наголосив, що люди "повинні ставати на чийсь бік... відповідно до власної моралі".
"Якщо ви хочете бути на боці терористів або на боці Ізраїлю, це ваш вибір", - зауважив він.
Проте підполковник не відповів, чому наземне вторгнення відкладається, попри численні розмови, але запевнив, що ізраїльські війська "повністю ліквідують ХАМАС".
Як повідомляв Укрінформ, очільник Міноборони Ізраїлю Йоав Галант вважає, що майбутня наземна операція Ізраїлю в секторі Гази може тривати три місяці.
Фото: GETTY IMAGES