Державний секретар США Ентоні Блінкен здійснить візит у Туреччину 5-6 листопада.

Про це повідомляє МЗС Туреччини, передає Укрінформ.
«Держсекретар США Ентоні Блінкен відвідає нашу країну 5-6 листопада 2023 року», - йдеться у повідомленні.
Зазначається, що у понеділок Блінкен проведе переговори, під час яких "відбудеться обмін думками щодо ситуації в Газі, регіональних проблем і двосторонніх відносин".
Як повідомляв Укрінформ, раніше турецькі ЗМІ поінформували, що держсекретар США відвідає в неділю Туреччину для обговорення палестинсько-ізраїльського конфлікту.
Очікується, що Блінкен зустрінеться з міністром закордонних справ Туреччини Хаканом Фіданом.