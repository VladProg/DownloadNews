Кількість загиблих внаслідок потужного вибуху в Домініканській Республіці цього тижня зросла до 25.

Як передає Укрінформ, про це повідомляє АР.
Щонайменше 59 людей отримали поранення в результаті вибуху, який стався в пекарні у комерційному районі в центрі міста Сан-Крістобаль у понеділок. Вибух зруйнував чотири будівлі та пошкодив ще дев'ять. Також на місці спалахнула пожежа, яка перекинулася на сусідні магазини.
Ще десятеро осіб вважаються зниклими безвісти.
У середу пожежники продовжували гасити вогонь, тому рятувальникам досі не вдалося отримати повний доступ до будівлі.
Влада розслідує інцидент.
Як повідомляв Укрінформ, раніше було відомо про 12 загиблих в результаті вибуху в Домініканській Республіці.