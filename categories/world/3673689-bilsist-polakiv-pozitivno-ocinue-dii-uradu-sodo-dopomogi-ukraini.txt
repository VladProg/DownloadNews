Понад 70% поляків позитивно оцінюють дії польського уряду, спрямовані на допомогу Україні.

Про це свідчать результати опитування, проведеного 10-12 лютого центром Pollster для видання Super Express, передає Укрінформ.
Участь уряду у допомозі Україні позитивно чи загалом позитивно оцінюють 71% респондентів, водночас 18% дали негативну відповідь, а 11% не змогли відповісти на питання.
Водночас згідно з даними іншого опитування, проведеного 3-5 лютого центром United Surveys для Wirtualna Polska, 80,4% респондентів позитивно оцінили діяльність уряду на міжнародній арені у питанні підтримки України і допомозі їй для перемоги над росією?", 80,4% респондентів відповіли позитивно. Протилежну думку з цього приводу має 11,1% респондентів, а 8,5% не визначилися з цього приводу.
Як повідомлялося, у середу у Варшаві відбувається саміт “Бухарестської дев’ятки”, за участю президента США Джо Байдена, генсека НАТО Єнса Столтенберга та президента Молдови Маї Санду.