В Інституті вивчення війни (ISW) повідомили про наміри Білорусі укласти контракт з Іраном на виробництво «Шахедів» на своїй території.

Як передає Укрінформ, про це йдеться у звіті Інституту вивчення війни (ISW).
Як зазначається, міністр оборони Білорусі генерал-лейтенант Віктор Хренін прибув до Ірану 31 липня та зустрівся з міністром оборони Ірану бригадним генералом Мохаммадом Реза Аштиані, щоб підписати меморандум про взаєморозуміння та двосторонній план військового співробітництва на 2023 рік.
"Хренін і Аштиані, ймовірно, обговорювали питання продажу озброєнь під час своєї зустрічі. Білорусь, можливо, також намагалася укласти угоду про виробництво іранських безпілотників "Шахед" на території Білорусі після перших повідомлень про те, що Іран намагався переобладнати завод у Гомельській області на завод з виробництва "Шахедів"", – йдеться у звіті.
Як повідомлялося, Іран і Білорусь підписали план військового співробітництва на поточний рік, а також меморандум про взаєморозуміння між міністерствами оборони.