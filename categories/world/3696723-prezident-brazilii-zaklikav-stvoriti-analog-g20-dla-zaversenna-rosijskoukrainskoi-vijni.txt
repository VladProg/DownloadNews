Президент Бразилії Лула да Сілва закликав світ створити аналог групи країн G20 для завершення російсько-української війни.

Як передає Укрінформ, про це повідомляє France24.
«G20 була сформована, щоб врятувати світову економіку, яка опинилася в кризі. Тепер важливо створити інший вид G20, щоб покласти край цій (російсько-українській – ред.) війні та встановити мир. Це мій намір, і я думаю, що нам вдасться досягти великого успіху», - сказав да Сілва.
Він також додав, що вже обговорив питання російсько-української війни з рядом глав держав, серед яких лідер Китаю Сі Цзіньпін.
«І я думаю, що ми зустрічаємося з групою людей, які вважають за краще говорити про мир, ніж про війну. І тому я думаю, що ми досягнемо успіху», - зазначив президент Бразилії.
Як повідомляв Укрінформ, президент Бразилії Лула да Сілва заявив, що США повинні припинити «заохочувати війну» в Україні.
Фото: AA