Один із найбільш розшукуваних підозрюваних у геноциді 1994 року в Руанді, якого звинувачують у замовленні вбивства 2 000 людей, що переховувалися в церкві, заперечив свою причетність до злочину.

Як передає Укрінформ, про це повідомляє Reuters.
Фульгенс Кайішема, який переховувався протягом двох десятиліть, був заарештований у середу під чужим іменем на виноградній фермі в Південній Африці, де, за словами прокурора, його видали інші біженці.
Під час першого слухання на запитання журналіста, чи має він що сказати жертвам, 62-річний підозрюваний, тримаючи в руках Біблію і книгу з написом "Ісус понад усе", у Магістратському суді Кейптауна відповів: "Що я можу сказати? Нам шкода чути про те, що відбувалося. У той час йшла війна... Я не мав до цього ніякого відношення".
Колишній офіцер поліції Фульгенс Кайішема переховувався з 2001 року, коли Міжнародний кримінальний трибунал по Руанді (МТКР) висунув йому звинувачення в геноциді за причетність до руйнування католицької церкви Ньянге в префектурі Кібуе.
Як повідомляв Укрінформ, у Південній Африці заарештували руандійця, за чиїм наказом були вбиті близько 2000 тутсі, які шукали притулку в церкві під час геноциду 1994 року.
Фото: Getty Images