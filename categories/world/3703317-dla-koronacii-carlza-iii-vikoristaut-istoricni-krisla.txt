Під час коронації британського монарха Чарльза ІІІ використають історичні крісла.

Як передає Укрінформ, про це повідомляє Reuters із посиланням на Букінгемський палац.
Історичне крісло Святого Едуарда буде задіяне під час моменту коронації Чарльза. Виготовлене понад 700 років тому, воно вперше було використане для коронації короля Едуарда ІІ у 1308 році.

Король разом із дружиною Каміллою також сидітимуть у так званих кріслах маєтку та тронних кріслах у різні моменти урочистої служби.
Крісла маєтку будуть використовуватися під час першої частини служби для коронації Камілли. Ці меблі були виготовлені для коронації королеви Єлизавети ІІ у 1953 році.

Королівське подружжя також сидітиме у тронних кріслах під час деяких частин коронації. Тронні крісла були виготовлені для коронації діда Чарльза короля Георга VI та його дружини королеви Єлизавети.
Крісла маєтку та тронні крісла з королівської колекції «були збережені, відреставровані та адаптовані відповідно до запиту», – повідомили у Букінгемському палаці.
Як повідомлялося, британський монарх Чарльз ІІІ у день коронації одягне мантії з малинового та фіолетового шовкового оксамиту, у яких був його дід, король Георг VI, на своїй коронації у 1937 році.
Фото в тексті: Pool