Коїмбрський державний університет, що є найстарішим у Португалії, звільнив керівника російського центру Володимира Плясова за поширення пропутінської пропаганди на користь вторгнення рф в Україну.

Про це повідомляє Portugal Postsen, передає Укрінформ.
За даними з відкритих джерел, у 2012 році на базі гуманітарного факультету Коїмбрського університету за сприяння фонду «русский мир» було відкрито російський центр, який очолив Плясов.
Зазначається, що звільненню Плясова передувала стаття українських активістів В’ячеслава Медведєва та Ольги Філіпової, які є випускниками Коїмбрського університету, у виданнях Jornal Proença та Observer. В ній активісти звинуватили навчальний заклад у тому, що він є «простором для поширення російської імперської пропаганди та культури, які створили сучасну росію». Цей випадок також отримав розголос у ЗМІ.
Ректор університету Амілкар Фалькао зазначив, що серйозність справи змусила його звільнити Володимира Плясова.
«Як тільки я розібрався у тому, що відбувається, я дав вказівки на розірвання контракту, а тому контракт на цей час уже має бути розірваний», – сказав він.
Як повідомляв Укрінформ, Апеляційна палата Кишинева засудила депутата-втікача лідера проросійської партії «Шор» Ілана Шора до 15 років в’язниці з конфіскацією майна на 5 мільярдів леїв (понад 270 мільйонів доларів США).
Фото з відкритих джерел