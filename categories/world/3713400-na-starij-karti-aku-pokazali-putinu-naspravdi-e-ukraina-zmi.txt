На стародавній карті, яку голова Конституційного суду Валерій Зорькін показав президенту Росії Володимиру Путіну, насправді вказана Україна.

Як передає Укрінформ, про це повідомляє інтернет-видання Полігон Медіа.
«На карті, яку Валерій Зорькін показав Путіну, Україна таки є. Вона називається Ukraine pays des cosaques або "Україна, земля козаків" у перекладі з французької. На той час вона була частиною Речі Посполитої», - йдеться у публікації.
Карта створена картографом Гійомом Сансоном у 17 столітті.
Крім цього, видання Верстка звернуло увагу, що Крим на карті не входить до складу Росії, острів обведений як окрема держава.
У 17 столітті там знаходилося Кримське ханство, яке в союзі з Османською імперією воювало з Росією.
Як повідомляв Укрінформ, Президент Росії Володимир Путін у вівторок, 23 травня, зустрівся з головою Конституційного суду Валерієм Зорькіним, який приніс карту 17-го століття, де Україна нібито не позначена як окрема держава.