На півночі сектору Гази загинули двоє дітей, що мали французьке громадянство.

Про це Міністерство закордонних справ Франції повідомило у соцмережі Х, передає Укрінформ.
У зовнішньополітичному відомстві зауважили, що діти перебували на території анклаву разом із матір'ю-француженкою.
«Ми продовжуємо докладати зусиль, щоб зв'язатися з цією громадянкою і надати їй допомогу і підтримку, а також поінформувати її про ситуацію. Ми знову закликаємо дозволити іноземним громадянам, і зокрема нашим співвітчизникам, надати можливість виїхати з Гази», - йдеться в пресрелізі.
Зазначається, що генеральне консульство Франції в Єрусалимі не може встановити прямий контакт з цією громадянкою. За деякими даними, жінка поранена. Невідомо також, у якому стані її третя дитина.
Франція повторює терміновий заклик до гуманітарного перемир'я, щоб доправити допомогу до тих, хто її потребує. Гуманітарний доступ має бути «безперервним, швидким та безперешкодним», заявили у МЗС Франції.
Як повідомлялось, у звіті ООН зазначається, що близько 70% загиблих внаслідок бойових дій між Ізраїлем та ХАМАСом у секторі Гази.