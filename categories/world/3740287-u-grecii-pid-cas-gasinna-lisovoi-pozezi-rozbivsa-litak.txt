Пожежний літак Canadair розбився під час гасіння лісової пожежі, яка вирує у південній частині грецького острову Евія.

Як передає Укрінформ, про це повідомляє Ekathimerini.
Попередні дані свідчать, що на борту літака перебувало двоє людей, які належали до 355-ї тактичної транспортної ескадрильї ВПС Греції.
Наразі пожежники прямують до місця авіатрощі на острові Евія, що на схід від столиці Афін.
Державна телекомпанія Греції ERT оприлюднила кадри авіакатастрофи.


Πτώση καναντέρ κατά τις προσπάθειες κατάσβεσης στην περιοχή του Πλατανιστού στην Κάρυστο.#ERTNews #ΕΡΤ #πυρκαγιά pic.twitter.com/J0ohmzQmMH
— ΕΡΤ (@ertofficial_) July 25, 2023

Як повідомляв Укрінформ, рекордна спека призвела до масштабних лісових пожеж у Греції.
Влада оголосила про евакуацію понад двох тисяч людей з острова Корфу.
Раніше близько 19 тисяч людей були евакуйовані з грецького острова Родос, де шостий день вирують лісові пожежі.
Бригади пожежників по всій Греції працюють над локалізацією 82 лісових пожеж, зокрема 64, які почалися в неділю, що стала найспекотнішим днем в країні цього року.
Фото: InTime News