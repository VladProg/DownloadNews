Прем'єр-міністр Італії Джорджа Мелоні в ході візиту до Польщі провела зустріч з президентом цієї країни Анджеєм Дудою.

Про це Мелоні написала у Твіттері, повідомляє Укрінформ.



“Я дякую президенту Республіки Польща Анджею Дуді за дружбу та за сердечну і плідну зустріч, яку ми мали у Варшаві”, - зазначила вона.



Очільниця уряду Італії назвала зв’язки між двома країнами “міцними й надійними на двосторонній, європейській та міжнародній арені”.
Як повідомлялося, Джорджа Мелоні відвідає столицю України до 24 лютого, першої річниці повномасштабного вторгнення росії.
Фото: twitter.com/GiorgiaMeloni