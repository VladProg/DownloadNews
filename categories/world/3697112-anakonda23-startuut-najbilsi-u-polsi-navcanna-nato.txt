На півночі і сході Польщі розпочалася підготовка до активної фази найбільших на території країни навчань НАТО - Anakonda-2023.

Про це повідомив у Твіттері віцепрем’єр-міністр, міністр національної оборони Польщі Маріуш Блащак, передає Укрінформ.
“У східній та північній частині Польщі розпочалася підготовка та переміщення військ до активної фази навчань Anakonda-23: дев’ятих за рахунком найбільших циклічних навчань цього типу за участі майже 13 тисяч солдатів польської армії, а також сил союзників і партнерів”, - написав Блащак.
Як відомо, Anakonda-23 є найбільшими в цьому році навчаннями за участі ЗС Польщі. Вони триватимуть з 17 квітня по 16 травня. Навчання відбуватимуться на чотирьох полігонах в Польщі (Дравсько Поморське, Ожиш, Устка і Нова Демба), а також на полігонах в Швеції, Литві, Латвії та Естонії. У них братимуть участь 10 тис. польських військових і 3 тис. - з країн НАТО та країн-партнерів. Зокрема, йдеться про військових із США, Румунії, Словенії, Франції, Литви, Латвії, Естонії, Туреччини та Швеції.
Фото: Маріуш Блащак, Твіттер