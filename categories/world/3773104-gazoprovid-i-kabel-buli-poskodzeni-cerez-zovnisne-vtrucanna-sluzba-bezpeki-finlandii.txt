У Службі безпеки Фінляндії вважають що до пошкодження газопроводу Balticсonnector та паралельного телекомунікаційного кабелю було спричинено зовнішнім втручанням.

Як передає Укрінформ, про це інформує The Guardian.
"Ми можемо сказати, як і Національне бюро розслідувань, що це (пошкодження газопроводу Balticсonnector - ред.), схоже, було спричинено зовнішнім втручанням. Не можна виключати залучення до цієї справи державної структури", - сказав Антті Пелттарі, директор Служби безпеки Фінляндії.
Як повідомляв Укрінформ, голова Європейської ради Шарль Мішель наголосив на необхідності ретельного розслідування пошкодження газогону та кабелю передачі даних у Фінській затоці.
Естонський президент Алар Каріс заявив, що естонські та фінські правоохоронні служби ведуть спільне розслідування пошкодження газопроводу Balticсonnector, а також кабелю зв'язку, які зв'язують Естонію та Фінляндію.
Перед тим оператори газотранспортних систем Фінляндії та Естонії повідомили про ймовірний витік газу після того, як було зафіксовано "незвичне падіння тиску в морському газопроводі між двома країнами".
Фото: Roni Rekomaa/Bloomberg