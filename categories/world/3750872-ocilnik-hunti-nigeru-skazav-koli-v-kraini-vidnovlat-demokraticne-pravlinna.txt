Ватажок перевороту в Нігері генерал Абдурахман Чіані обіцяє відновити в країні демократичне правління та передачу влади упродовж трьох років.

Про це передає Укрінформ з посиланням на CNN.


Він заявив про це в неділю після зустрічі з посередниками від Економічного співтовариства країн Західної Африки (ECOWAS) у столиці країни Ніамеї.
За йог словами, Нігер не хоче війни, але захищатиметься від будь-якої іноземної інтервенції.
«Якщо на нас здійснять напад, це не буде прогулянка в парку, як думають деякі люди», – сказав Чіані у своєму телевізійному зверненні в суботу.
Він назвав «незаконними й негуманними» санкціями, накладеними на Нігер країнами ECOWAS. Вони охоплюють, зокрема, відімкнення від електроенергії та блокування критично важливого імпорту.
Після переговорів, що віддулися в суботу, ECOWAS відкинув ідею про трирічний перехідний період передачі влади та зажадав зробити це в найкоротші терміни.
Чіані не надав подробиць щодо його ідеї передачі влади, але зазначив, що принципи переходу будуть визначені протягом 30 днів під час «діалогу», організованого лідерами перевороту.
Суботня зустріч стала першими переговорами між лідерами хунти та ECOWAS.
Раніше країни Африки пригрозили воєнними діями, покликаними відновити правління законного президента Нігеру Мохамеда Базума, якого було скинуто в липні, – якщо переговори проваляться.