Президент Сербії Александар Вучич 1 листопада розпустив парламент і призначив на 17 грудня 2023 року дострокові парламентські та місцеві вибори.

Про це повідомляє Reuters, передає Укрінформ.
"У середу президент Сербії Александер Вучич розпустив парламент і призначив на 17 грудня дострокові парламентські та місцеві вибори у низці муніципалітетів, у тому числі в столиці Белграді", - йдеться у публікації.
Попередні загальні вибори в Сербії відбулись у квітні 2022 року, наступні за графіком вибори до парламенту мали би відбутися в 2026-му.
Як повідомлялося, цього року у Сербії спалахнули масштабні антиурядові протести після двох масових стрілянин, що сталися на початку травня, в результаті яких загинули 17 осіб, зокрема восьмеро дітей. Відтоді влада вжила жорстких заходів щодо володіння зброєю.