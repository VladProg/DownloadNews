У Стамбулі, де сейсмологи прогнозують потужний землетрус найближчі десятиліття, стартує пілотний проєкт з оцінки сейсмостійкості будівель.

Про це повідомляє Укрінформ з посиланням на Міністрf навколишнього середовища, урбанізації та зміни клімату Мурата Курума, якого цитує TRT Haber.
“Ми почнемо зі Стамбула пілотний проєкт, щоб перевірка будівель могла проводитися набагато ефективніше. Ми розділяємо інспекцію будівель на дві окремі частини - на анатолійській і європейській частинах”, - повідомив міністр.
За його словами, в двох частинах найбільшого турецького мегаполісу будуть розміщені будівельні інспекційні офіси, які проводитимуть перевірки, зокрема на будівельних майданчиках. Для відстеження їхньої роботи запустять додаток.
Як зазначив міністр, створення двох офісів дасть змогу більш оперативно реагувати на запити та прискорити процес перевірок.
Як повідомляв Укрінформ, Стамбул мають намір зробити стійким до стихійних лих, зокрема у підготовці до можливого землетрусу буде здійснено трансформацію на 1,5 млн осіб - по 500 тисяч розселять із небезпечних районів у азійській, європейській частинах та районі Умраніє.При цьому у квітні ЗМІ повідомляли, що власники житла у Стамбулі та орендарі масово продають помешкання та припиняють оренду в старих будинках, які розміщені неподалік розлому земної кори.
Внаслідок землетрусів на сході Туреччини 6 лютого цього року загинули більше 50 тисяч громадян.
Фото: TRT Haber