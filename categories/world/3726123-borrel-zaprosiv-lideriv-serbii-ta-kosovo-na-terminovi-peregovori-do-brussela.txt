Очільник європейської дипломатії Жозеп Боррель запросив президента Сербії Александара Вучича та прем’єра Косова Альбіна Курті на термінові переговори до Брюсселя.

Як передає Укрінформ, про це він повідомив у Твіттері.
«Я запросив лідерів Сербії Александара Вучича та Косова Альбіна Курті до Брюсселя на термінову зустріч, щоб знайти вихід із нинішньої кризи», - написав Боррель.
Він підкреслив, що потрібна негайна деескалація ситуації в регіоні та нові вибори на півночі Косова за участю косовських сербів.
«Це найважливіше для регіону та ЄС», - зазначив високий дипломат ЄС.
Як повідомлялося, у Косово тривають сутички між місцевою поліцією та учасниками акцій, які протестують проти приходу до влади мерів, що є етнічними албанцями, у районах проживання сербського населення.