Міністерство оборони РФ заявило, що російські засоби ППО нібито виявили та знищили над акваторією Азовського моря дві українські зенітні ракети комплексу С-200, переобладнані для ураження наземних цілей.

Про це повідомляється у телеграм-каналі міністерства, передає Укрінформ.
Зазначається, що інцидент стався у неділю о 12.00 за київським часом.
«Російськими засобами ППО дві українські ракети було виявлено та знищено в повітрі над акваторією Азовського моря», - йдеться у повідомленні.
Крім того, раніше міноборони РФ заявляло, що у ніч на 26 листопада військові РФ нібито збили кілька десятків дронів над Московською, Тульською, Калузькою та Брянською областями.
Як повідомляв Укрінформ, губернатор Тульської області Олексій Дюмін заявив, що в ніч на 26 листопада над Тулою збили два безпілотники. Один із них влетів у багатоповерхівку. За його словами, серйозних пошкоджень немає, пошкоджені вікна у трьох квартирах, легкого поранення зазнала одна людина. Вранці у неділю у Тулі пролунали нові вибухи. ЗМІ пишуть про роботу ППО по дронах.
Також раніше у Росії заявили про спробу масованої атаки безпілотниками на Москву.
Фото: vpk