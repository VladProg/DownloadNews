Двоє поліцейських і четверо нападників загинули у суботу внаслідок штурму поліцейського відділку озброєними людьми та терористами-смертниками на південному сході Ірану.

Як передає Укрінформ, про це повідомляє Reuters із посиланням на іранське державне телебачення.
Напад стався у місті Задехан - столиці провінції Сістан-Белуджистан.
Державне телебачення Ірану повідомило, що під час інциденту загинули «усі четверо терористів» і двоє поліцейських.
Сістан-Белуджистан, який має спільний кордон з Пакистаном та Афганістаном, є однією з найбідніших провінцій Ірану та основним маршрутом торгівлі наркотиками.
Як повідомляв Укрінформ, поблизу будівлі Міністерства закордонних справ Афганістану у Кабулі 27 березня підірвався терорист-смертник. Внаслідок вибуху загинули щонайменше шестеро людей.
Фото: Getty Images