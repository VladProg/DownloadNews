На півночі канадської провінції Альберта вирує лісова пожежа, яка зумовила евакуацію місцевих мешканців.

Як повідомляє Укрінформ, про це пише канадський суспільний мовник CBC News.

Зазначається, що пожежа неподалік від селища Фокс Лейк охопила близько 44 км кв, що суттєво більше, ніж зранку.

Вогнеборцям поки не вдається взяти пожежу під контроль й близько 3700 жителів вже покинули селище та довколишні поселення.
Зауважимо, що Фокс Лейк знаходиться у 600 км на північ від столиці провінції міста Едмонтон.

CBC News додає, що у Канаді уже розпочався сезон лісових пожеж і наразі у одній лише Альберта горить 72 лісові пожежі.