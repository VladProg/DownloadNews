Фінляндія вирішила тимчасово припинити роботу свого консульства у петрозаводську на північному заході росії.

Як повідомляє Укрінформ, про це із посиланням на заяву МЗС Фінляндії пише Сіньхуа.

Зазначається, що рішення було ухвалено на тлі суттєвого зниження попиту на послуги консульства. “Офіс у петрозаводську був відкритий у 1990-му році й зосереджував свою роботу на візових питаннях, двосторонній взаємодії та пропагуванні регіональної та транскордонної співпраці”, - стверджує Сіньхуа.

У МЗС зауважили, що в майбутньому можуть поновити роботу консульства, якщо в цьому буде потреба.

Нагадаємо: раніше цього року Фінляндія вирішила закрити своє консульство у мурманську, залишивши його повноваження із генконсульством у санкт-петербурзі.

Додамо, що петрозаводськ знаходиться у 300 км від фінського кордону.