Міністр оборони Китайської Народної Республіки Лі Шанфу прибув з офіційним візитом до Білорусі.

Про це повідомляє БЕЛТА, передає Укрінформ.
Як зазначається, під час триденного візиту заплановані зустрічі китайського урядовця з керівництвом білоруського оборонного відомства "для обговорення актуальних питань двостороннього військового співробітництва в галузях, що становлять взаємний інтерес".
Очікується, що Лі відвідає низку військових об'єктів у Білорусі.
Як повідомлялося, член Державної ради, міністр національної оборони Китаю Лі Шанфу у період 14 - 19 серпня візьме участь у 11-тій Московській конференції з міжнародної безпеки та здійснить поїздку до Білорусі.
Фото: CNN