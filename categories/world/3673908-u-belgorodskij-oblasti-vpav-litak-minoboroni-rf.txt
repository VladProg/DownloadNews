Літак міністерства оборони рф впав у Валуйському міському окрузі Бєлгородської області.

Про це передає Укрінформ з посиланням на ТГ-канал губернатора регіону В’ячеслава Гладкова.
«У Валуйському міському окрузі впав літак МО. Наразі на місці працюють слідча група та співробітники МНС. Причина падіння з'ясовується», - написав Гладков.

За повідомленнями ЗМІ, розбився літак Су-25. Пишуть, що військовий літак зазнав аварії на околиці села Оріхове, впавши на сарай із сіном, після чого виникла пожежа. ТАСС пише, що пілот катапультувався, зараз уточнюється, в якому він стані.
Після початку повномасштабного російського вторгнення в Україну на території рф регулярно відбуваються аварії військових літаків