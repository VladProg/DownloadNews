Упродовж триденного святкування єврейського нового року Рош га-Шана, що припадає на цей тиждень, Ізраїль перекриє усі пункти пропуску із Палестиною на Західному березі та Секторі Гази.

Як повідомляє Укрінформ, про це пише Сіньхуа із посиланням на заяву армії Ізраїлю.

Зазначається, що пункти пропуску будуть закриті з опівночі п’ятниці до півночі неділі.
“Перетин буде дозволено лише у виняткових гуманітарних й медичних ситуаціях й після затвердження координатором урядових дій на палестинських територіях”, - йдеться у поширеній заяві.

Ізраїль пішов на такий крок на тлі загострення протистояння між ізраїльтянами й палестинцями на Західному березі.

Нагадаємо: практика перекриття усіх палестинських пунктів пропуску на релігійні свята не є новою. Зазвичай причиною таких дій вказуються безпекові переконання.