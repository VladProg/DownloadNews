Норвезьке місто Берген готується до відкриття найдовшого у світі спеціально побудованого пішохідного та велосипедного тунелю.

Як передає Укрінформ, про це повідомляє Euronews.
Відкриття 2,9-кіломентрового тунелю для відвідувачів із заходами із бігу та велоспорту заплановано на 15 квітня 2023 року.
Проїзд на велосипеді займає близько 10 хвилин, тоді як прохід – від 30 до 45 хвилин.
Тунель прорізає гору Льовстаккен у південно-західному норвезькому місті, з’єднуючи житлові райони Філінгсдален і Міндемірен. Велосипедисти можуть продовжити рух до центру Бергена існуючими маршрутами.
Загальна протяжність маршруту становить 7,8 кілометра, що займає приблизно 25 хвилин у разі використання велосипеда. Наразі проїзд цим маршрутом здійснюється за 40 хвилин.

І тунель Філлінгсдаль, і решта велосипедного маршруту до центру міста Берген фінансуються через державну підтримку муніципалітету “Екологічна обіцянка”.

Мета споруди – щоб люди обирали велосипед або піші прогулянки, а не автомобіль. Разом із зменшенням трафіку в місті, тунель допоможе скоротити викиди, які нагрівають планету, а також скоротити шкідливе забруднення.
Як повідомляв Укрінформ, 9 грудня кліматичні активісти руху “Останнє покоління” блокували з обох боків відомий Монбланський тунель, аби привернути увагу до посилення боротьби зі зміною клімату.
Фото: Arild Tveit / Bybanen Utbygging