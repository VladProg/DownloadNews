Поліція Нью-Йорка заарештувала депутатку міської ради республіканку Інну Вернікову, яку сфотографували на мітингу з пістолетом на поясі, за обвинуваченням у незаконному володінні вогнепальною зброєю.

Про це повідомляє Politico, передає кореспондент Укрінформу.
На фотографіях у соцмережах уродженка України Вернікова зафіксована зі зброєю на стегні під час мітингу із засудження дій Палестини, який відбувся в четвер біля Бруклінського коледжу.
Речник поліції Нью-Йорка визначив зброю як пістолет Smith & Wesson калібру 9 мм.
Зазначається, що Вернікова має ліцензію на володіння зброєю, але вона порушила закон штату, принісши її на мітинг.
Як повідомлялося, напередодні колишній лідер ХАМАС Халед Мешааль закликав до протестів по всьому мусульманському світу у п'ятницю на підтримку палестинців.
У Франції тисячі людей попри урядову заборону вийшли на вулиці у четвер увечері з пропалестинськими гаслами.
Фото: John McCarten/NYC Council Media Unit