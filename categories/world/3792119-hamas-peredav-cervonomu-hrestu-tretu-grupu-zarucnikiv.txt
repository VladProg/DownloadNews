За даними Армії оборони Ізраїлю (ЦАХАЛ), у неділю ввечері Червоному Хресту передали звільнених заручників ХАМАСу.

Як передає Укрінформ, про це повідомляє CNN.
До третьої групи звільнених заручників входять 17 осіб, серед яких є як ізраїльтяни, так й іноземні громадяни.
Як повідомляв Укрінформ, у п'ятницю о сьомій годині набуло чинності чотириденне перемир'я, укладене між Ізраїлем та угрупованням ХАМАС за посередництва Катару.
Пенітенціарна служба Ізраїлю повідомила, що отримала список із 39 палестинських засуджених за тероризм, які будуть звільнені в рамках угоди з ХАМАСом.
У неділю, 26 листопада, друга група з 13 ізраїльських заручників та чотирьох іноземців, звільнених ХАМАСом, перетнула кордон Єгипту після 49 днів у полоні, в якому вони утримувалися терористичним угрупуванням в Газі.
Раніше терористи ХАМАСу вже звільнили перше групу заручників із 25 людей.
Фото: Moti Milrod