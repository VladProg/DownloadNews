Президент Туреччини вважає, що політична кар'єра прем'єр-міністра Ізраїлю Біньяміна Нетаньягу добігає завершення, зокрема через дії Ізраїлю в Газі та втрату політичної підтримки.

Про це Реджеп Тайїп Ердоган сказав вчора у Стамбулі, повідомляє Укрінформ з посиланням на TRT Haber.
“Нетаньягу бере двох міністрів і робить заяву для преси. Він дуже стурбований. Саміт у Ер-Ріяді та заяви Макрона стурбували його. Що я сказав днями: «Гей, Нетаньягу, це ваші добрі часи. Інші часи чекають на тебе... Нетаньягу, усвідом це добре, ти рано чи пізно підеш”, - сказав Ердоган.
Як повідомляє телеканал, після візиту в Ер-Ріяд для участі в надзвичайному спільному саміті Організації ісламської співпраці і Ліги арабських держав, президент Ердоган сказав, що Туреччина є ключовою країною для вирішення регіональних конфліктів.
“Туреччина є ключовою країною для вирішення криз і проблем у регіоні. Туреччина є єдиною країною, яка може зустрічатися з усіма країни нашої географії, зібрати конфліктуючі та ворогуючі сторони за одним столом», - сказав Ердоган журналістам за результатами візиту.
За його словами, Туреччина відправила в Єгипет для подальшого відправку в Газу 10 літаків гуманітарної допомоги загальною вагою 230 тонн. Окрім того, було відправлено велике судно з 50 контейнерами, наповненими польовими госпіталями, медичною та іншою допомогою.
Як повідомляли раніше ЗМІ, Президент США Джо Байден і його помічники вважають, що прем’єр-міністр Ізраїлю Біньямін Нетаньягу втрачає підтримку ізраїльтян і вже невдовзі може бути вимушений піти у відставку з посади глави уряду.