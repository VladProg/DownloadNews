Щонайменше 34 людини загинули внаслідок дорожньо-транспортної пригоди з пасажирським автобусом у провінції Таманрассет на півдні Алжиру.

Як передає Укрінформ, про це повідомляє BBC.
Ще 12 людей постраждали в результаті ДТП.
Управління цивільного захисту Алжиру заявило, що пасажирський автобус зіткнувся з вантажним автомобілем, а потім загорівся.
Зазначається, що південна провінція Таманрассет знаходиться поблизу Нігеру та Малі і є частим пунктом пропуску для мігрантів з Африки, які намагаються дістатися Європи.
Як повідомляв Укрінформ, берегова охорона Тунісу урятувала з моря поблизу південно-східного узбережжя країни 108 незаконних мігрантів.