Президент Володимир Зеленський подякував Палаті представників Нідерландів за визнання Голодомору геноцидом українського народу.

Про це він написав у Твіттері, передає Укрінформ.
«Вітаю визнання Палатою представників Нідерландів Голодомору геноцидом. Називати речі своїми іменами – це ключова передумова справедливості та недопущення повторення таких страшних злочинів. Вдячний Нідерландам за сильну та комплексну підтримку українців у нашій боротьбі за майбутнє України та всього вільного світу», - зазначив Зеленський.
Як повідомляв Укрінформ, 27 країн визнали Голодомор 1932–1933 років геноцидом українського народу.