Китай повинен закликати росію «повернутися до миру» і дати москві зрозуміти, що вона «зайшла у глухий кут» в Україні.

Про це заявила міністр закордонних справ Франції Катрін Колонна на урядовому засіданні, передає Укрінформ із посиланням на The Guardian.
«Китаю необхідно використати свої відносини з росією, щоб росія краще зрозуміла, що вона зайшла у глухий кут, і щоб росія схаменулася», - сказала Колонна.
Як повідомляв Укрінформ, у квітні президент Франції Еммануель Макрон після повернення з державного візиту до КНР заявив, що Європа не зацікавлена в ескалації кризи навколо Тайваню і повинна дотримуватися власної стратегії у відносинах із островом, незалежної як від Сполучених Штатів, так і від Китаю.