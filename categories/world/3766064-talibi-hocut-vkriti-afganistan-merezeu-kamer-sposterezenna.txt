Правлячий в Афганістані режим Талібану хоче запустити у країні централізовану мережу камер спостереження.

Як повідомляє Укрінформу, про це пише Reuters.

“Талібан створює масштабну мережу камер спостереження у Афганських містах, для чого може бути використано план, розроблений американцями до виходу з країни у 2021-му році”, - йдеться у матеріалі.

Зазначається, що влада Афганістану вже обговорила із Huawei плани можливої співпраці.
“Масове розгортання камер, яке передбачатиме фокус на “важливих точках” у Кабулі й деінде, стане складовою нової безпекової стратегії, на повне впровадження якої знадобиться чотири роки”, - пише Reuters із посиланням на словами речник міністерства внутрішніх справ Афганістану.

Талібан називає протидію нападам бойовиків основною причиною необхідності створення подібної системи.
“Однак деякі аналітики сумніваються у спроможності дуже обмеженого у коштах режиму фінансувати подібну програму, а правозахисники висловлюють занепокоєння, що будь-які подібні ресурси будуть використані для переслідування незгодних”, - стверджує агентство.

Додамо, що в Кабулі та інших афганських містах вже працює понад 62 тис. камер, які контролюються з одного центру.
“За інформацією попереднього уряду, який дуже покладався на Західні сили для підтримки безпеки, останнє суттєво оновлення системи камер спостереження в Кабулі було зроблено у 2008 році”, - наголошує Reuters.

У Талібані запевняють, що вже мають у розпорядженні дві мапи встановлення камер спостереження у столиці, розроблені США та Туреччиною.