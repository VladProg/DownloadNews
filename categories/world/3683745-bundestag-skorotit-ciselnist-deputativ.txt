У наступному законодавчому періоді кількість депутатів німецького парламенту скоротиться більш ніж на 100 осіб.

Таке рішення після дебатів було проголосовано в Бундестазі 17 березня, повідомляє кореспондент Укрінформу.
З нинішніх 736 депутатів у Бундестазі засідатиме 630. Таке рішення підтримали 400 депутатів правлячої коаліції, 261 висловився проти, 23 утрималися.
Скорочення числа крісел буде досягнуто шляхом відмови від надлишкових або компенсаційних мандатів.
Проти реформи вже висловилися консерватори та ліві, які пообіцяли опротестувати її в Федеральному конституційному суді. Для відповідної заяви потрібна буде чверть депутатів Бундестагу.
Слід зазначити, що після об'єднання Німеччини 1990 року склад Бундестагу було визначено на рівні 662 місця, але фактично законодавців було більше саме за рахунок додаткових мандатів, кількість яких постійно міняється. Нинішній склад є найбільшим за всю історію, у попередньому було 709 осіб, що також було рекордом.
Федеральні вибори проходять раз на 4 роки. Останні відбулися в 2021 році.