Угруповання «Ісламська держава» взяло на себе відповідальність за терористичний акт у Державному університеті Мінданао, внаслідок якого загинули четверо людей.

Відповідну заяву ІДІЛ опублікував у Телеграмі, повідомляє Укрінформ із посиланням на DW.
«Президент Філіппін Фердинанд Маркос-молодший назвав напад актом помсти з боку ІД. Напередодні філіппінські військові вбили багатьох членів ісламістського угрупування під час операції», - йдеться в повідомленні.
Зазначається, що в регіоні, де стався теракт, урядові війська Філіппін протистоять ісламістським угрупованням «Мауте» та «Абу Саяф». які вважаються підрозділами ІДІЛ.
Як повідомлялося, щонайменше чотири особи загинули та 50 постраждали внаслідок вибуху в неділю вранці у спортивній залі Державного університету Мінданао у місті Мараві на півдні Філіппін.
За даними поліції, вибух стався, коли студенти та викладачі зібралися на католицьку месу.
Фото із соцмереж