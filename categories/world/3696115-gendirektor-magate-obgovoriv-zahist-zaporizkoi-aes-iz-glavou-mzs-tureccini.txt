Гендиректор МАГАТЕ Рафаель Маріано Гроссі обговорив з міністром закордонних справ Туреччини Мевлютом Чавушоглу питання важливості захисту Запорізької АЕС.

Як передає Укрінформ, про це повідомляється у Твіттері Гроссі.
"Голос Туреччини необхідний для регіональної стабільності та розвитку. Чудовий обмін думками з міністром закордонних справ Туреччини Мевлютом Чавушоглу щодо важливості захисту Запорізької атомної електростанції, питання нерозповсюдження та прогресу щодо АЕС "Аккую" у забезпеченні стійкого енергопостачання", - йдеться у повідомленні.
Напередодні гендиректор МАГАТЕ обговорив забезпечення безпеки ЗАЕС з міністром закордонних справ Італії Антоніо Таяні.
Як повідомляв Укрінформ, 5 квітня глава Міжнародного агентства з атомної енергії (МАГАТЕ) Рафаель Гроссі зустрівся з російськими посадовцями в Калінінграді для переговорів щодо забезпечення безпеки тимчасово окупованої Запорізької атомної електростанції.

Фото: Rafael MarianoGrossi, Twitter