Росія відвічі збільшила цільові витрати на сферу оборони у 2023 році, спрямувавши на це понад 100 мільярдів доларів, що становить третину державних видатків.

Про це повідомляє Reuters із посиланням на документ російського уряду, передає Укрінформ.
За даними агентства, тільки в першій половині 2023 року Росія витратила на оборону на 12%, або 600 мільярдів рублів, більше, ніж понад 4,98 трильйона рублів (54 мільярди доларів), які вона планувала на 2023 рік.
Видатки РФ на оборонну сферу за перше півріччя становили 5,59 трильйона рублів, тобто 37,3% від 14,97 трильйона рублів, витрачених за цей період.
Водночас бюджетний план Росії передбачає видатки на національну оборону на рівні 17,1% від загального обсягу.
Зазначається, що зростання витрат на оборону може збільшити дефіцит бюджету Росії.
Як повідомлялося, за даними Стокгольмського міжнародного інституту дослідження проблем миру, військовий бюджет Росії цьогоріч становить близько 6,6 трильйона рублів (близько $85,8 мільярда), однак ці видатки можуть бути більшими.
Фото ілюстративне