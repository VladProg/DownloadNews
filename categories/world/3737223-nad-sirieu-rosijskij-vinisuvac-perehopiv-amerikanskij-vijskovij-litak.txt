У небі над Сирією сталося перехоплення російським винищувачем Су-35 американського військового літака-розвідника МС-12.

Як передає Укрінформ, про це інформує AP з посиланням на власні джерела.
Офіційні особи заявили, що інцидент, який стався у неділю, 16 липня, і став значною ескалацією на тлі низки зіткнень між літаками США та РФ в Сирії впродовж останніх тижнів.
Перехоплення російським Су-35 завадило екіпажу США безпечно керувати літаком MC-12, заявили офіційні особи, назвавши це новим рівнем небезпечної поведінки, що може призвести до аварії або загибелі людей.
Джерела AP відмовилися обговорювати деталі військової операції та не повідомили, наскільки близько російський літак підійшов до американського.
Зазначається. що МС-12 здійснював спостереження на підтримку операцій проти угруповання Ісламська держава в Сирії.
Протягом останніх тижнів російські винищувачі неодноразово переслідували американські безпілотники MQ-9, але останній інцидент викликає більшу тривогу, оскільки він поставив під загрозу життя американців.
Як повідомляв Укрінформ, на початку липня російські винищувачі здійснили небезпечні маневри перед американськими ударними безпілотниками, які виконували місію проти цілей ІДІЛ у Сирії.