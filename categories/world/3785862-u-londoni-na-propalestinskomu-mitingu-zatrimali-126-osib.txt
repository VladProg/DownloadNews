Поліція Лондона у суботу заарештувала понад 120 людей, які взяли участь у багатотисячному мітингу на підтримку Палестини.

Як передає Укрінформ, про це повідомляє Reuters.
У поліції підтвердили арешт 126 осіб, більшість із яких були радикальними протестувальниками. Серед затриманих також були футбольні хулігани.
«Надзвичайне насильство з боку правих демонстрантів щодо поліції сьогодні викликало глибоке занепокоєння», – сказав помічник комісара Метт Твіст.
Він додав, що під час обшуків затриманих поліцією було виявлено ніж та кастет.
За словами Твіста, інтенсивні дебати про протести та поліцію напередодні суботнього маршу підвищили напруженість у суспільстві. Зокрема він згадав про відхилення невеликих груп демонстрантів від основного маршруту і запуск феєрверків, які влучили в обличчя правоохоронцям.
Представник поліції запевнив, що наразі тривають розслідування невеликої кількості злочинів на ґрунті ненависті та підтримки заборонених організацій.
Як повідомляв Укрінформ, у суботу у Лондоні понад 300 тисяч людей взяли участь у про палестинській демонстрації, закликаючи до припинення вогню в Газі. Раніше повідомлялося про понад 80 заарештованих осіб внаслідок мітингу.
Фото: EPA-EFE