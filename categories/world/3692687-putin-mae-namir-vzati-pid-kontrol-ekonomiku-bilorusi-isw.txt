Президент росії володимир путін має намір посилити економічний контроль над білоруссю.

Про це в четвер, 6 квітня, йдеться у звіті ISW, передає Укрінформ.
Аналітики вказують, що під час нещодавньої зустрічі з самопроголошеним президентом білорусі олександром лукашенком глава кремля наголосив на важливості створення спільної системи непрямих податків, а також посилення заходів щодо формування загальних стандартів для російських та білоруських промислових підприємств, а також уніфікацію білоруського та російського торговельного законодавства.

За його словами, і російські та білоруські офіційні особи зосереджені на заходах щодо імпортозаміщення.

Країни також продовжують процес створення спільного ринку нафти та газу та працюють над підготовкою угоди про формування єдиного ринку електроенергії.

"Таким чином кремль, ймовірно, намагається максимально інтегрувати білоруську промислову базу до свого оборонного комплексу", - роблять висновок аналітики.
Яку раніше повідомляло агентство, самопроголошений президент білорусі олександр лукашенко тиждень тому заявив, що розміщення ядерної зброї в білорусі нібито робиться з його ініціативи, і що це не залякування чи шантаж, а можливість «убезпечити білоруську державу».