Ізраїль звільнив у неділю ще 39 палестинців відповідно до угоди про тимчасове перемир’я.

Як передає Укрінформ з посиланням на NBC, це підтвердила служба в’язниць Ізраїлю.


Міжнародний комітет Червоного Хреста також заявив, що допоміг звільнити з ізраїльських центрів утримання під вартою 19 палестинців.
Раніше в неділю речник Міністерства закордонних справ Катару заявив, що майже всі ув'язнені, яких сьогодні звільняють, – діти. Ізраїльська влада ще не оприлюднила інформацію про звільнених осіб.
Нагадаємо: у неділю Ізраїль та ХАМАС здійснили обмін третьої групи заручників. Серед 17 звільнених 13 – ізраїльтяни, зокрема 4-річна дитина, яка також має американське громадянство.