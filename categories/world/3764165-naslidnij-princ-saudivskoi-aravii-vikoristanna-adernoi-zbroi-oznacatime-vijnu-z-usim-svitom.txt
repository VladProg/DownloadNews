Якщо будь-яка країна вирішить використати ядерну зброю, це означатиме, що вона матиме війну з рештою світу.

Як передає Укрінформ, про це в інтерв’ю Fox News заявив спадкоємний принц Саудівської Аравії Мохаммед бін Салман.
«Якщо будь-яка країна використає ядерну зброю, це означатиме, що вона матиме війну з рештою світу. Другої Хіросіми світ не побачить. Якщо світ побачить смерть 100 000 людей, це означає, що ви перебуваєте у війні з рештою світу», - заявив він.
За словами бін Салмана, якщо Іран коли-небудь отримає ядерну зброю, Саудівська Аравія «муситиме також отримати ядерну зброю з міркувань безпеки, для балансування сил».
«Ми стурбовані тим, якщо будь-яка країна отримає ядерну зброю. Це погано, це поганий крок. Їм не потрібно отримувати ядерну зброю, тому що ви не можете її використовувати», - додав спадкоємний принц.
Як повідомляв Укрінформ, генеральний директор МАГАТЕ Рафаель Гроссі не вірить, що Росія, будучи підписантом Договору про нерозповсюдження ядерної зброї, може передати ядерні збройові технології Північній Кореї.