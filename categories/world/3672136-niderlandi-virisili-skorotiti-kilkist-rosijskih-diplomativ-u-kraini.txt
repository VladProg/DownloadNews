Нідерланди вирішили скоротити кількість російських дипломатів у російському посольстві в Гаазі через неодноразові спроби працевлаштувати співробітників розвідки.

Про це повідомляє Укрінформ з посиланням на заяву МЗС Нідерландів.
“Кабінет міністрів вирішив, що в російському посольстві в Гаазі може працювати не більше дипломатів, ніж у посольстві Нідерландів у москві. Таким чином ряд російських дипломатів повинні залишити Нідерланди”, - йдеться в заяві.
Зазначається, що попри численні спроби Нідерландів знайти рішення, росія продовжує намагатися тримати офіцерів розвідки в Нідерландах під дипломатичним прикриттям.
“Ми не можемо і не допустимо цього. Водночас важливо, щоб посольства залишалися відкритими як канал зв'язку, навіть зараз, коли відносини з росією складніші, ніж будь-коли”, - заявив глава МЗС Нідерландів Вопке Гукстра.
російські дипломати, перебування яких у Нідерландах припиняється, повинні залишити країну впродовж двох тижнів. російське торговельне представництво в Амстердамі має бути закрите з вівторка, 21 лютого.
Як повідомлялося, минулого тижня Нідерланди викликали посла рф для пояснень щодо ролі президент рф володимира путіна у справі MH17.