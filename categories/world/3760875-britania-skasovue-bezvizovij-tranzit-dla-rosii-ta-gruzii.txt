Уряд Великої Британії скасовує безвізовий транзит для громадян Росії та Грузії в аеропортах країни.

Як передає Укрінформ, про це повідомляє Эхо Кавказа із посиланням на оновлені правила на сайті британського уряду.
Обмеження набудуть чинності 6 жовтня, до цієї дати передбачений перехідний період. Громадяни Грузії та РФ зможуть скористатися транзитом за квитками, придбаними до 00:01 8 вересня.
Обмеження не стосуватимуться громадян, які мають візи або посвідка на проживання США, Канади, Австралії, Нової Зеландії та Швейцарії.
«З 2018 року громадяни Грузія та Росії незмінно займають перші місця серед осіб, які зловживають транзитними умовами Великої Британії для отримання притулку. Міністерство внутрішніх справ вважає, що вимога отримання транзитної візи до цих громадян перед відвідуванням Великої Британії не дозволить їм прибувати до Сполученого Королівства під приводом транзиту, а потім просити притулку після прибуття», – повідомили в NewlandChase.
Зазначається, що зазвичай нормативний акт набуває чинності не раніше ніж через 21 день після його внесення до парламенту. Однак нові транзитні правила набрали чинності майже одразу через серйозне занепокоєння, що до моменту їх впровадження могла збільшитись кількість громадян із Грузії та Росії, які б просили притулку в країні.
Як повідомляв Укрінформ, МЗС Латвії з 26 червня призупинило прийом документів на візи всіх типів у громадян РФ.