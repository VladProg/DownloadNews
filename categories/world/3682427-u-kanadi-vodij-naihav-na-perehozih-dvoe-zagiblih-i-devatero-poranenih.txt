У канадській провінції Квебек водій виїхав на тротуар та збив 11 людей, двоє з них загинули.

Про це повідомляє CBC News, передає Укрінформ.
Зазначається, що інцидент стався у містечку Амкі.
Наразі троє потерпілих перебувають у тяжкому стані, шестеро - у стабільному, серед них двоє дітей, у тому числі немовля.

Водій утік з місця аварії, однак згодом сам прийшов до поліції.

За даними правоохоронців, 38-річний місцевий мешканець планував збити автомобілем групу людей, але жертв обрав довільно. Інформація про мотиви зловмисника не розкривається, він співпрацює зі слідством.
Населення містечка Амкі, розташованого за 640 км на схід від Монреаля, становить близько 6 тис.
Фото: Jacques Boissinot/The Canadian Press