Унаслідок стрілянини в торговельному центрі у канадському місті Едмонтон отримали поранення щонайменше троє людей.

Як повідомляє кореспондент Укрінформу, про це пише CBC News.
“Троє людей із важкими травмами були доставлені до лікарні після стрілянини у торговому центрі “Вест Едмонтон”, - йдеться у матеріалі.
Зазначається, що в поліції закликали людей не наближатися до торговельного центру через "занепокоєння стосовно громадської безпеки”.
Наразі усі входи та виходи із торговельного центру закриті, як і розміщена у ньому вузлова зупинка громадського транспорту.
Зазначимо, що до 2004-го року “Вест Едмонтон” був найбільшим критим торговельним центром у світі й досі залишається другим за площею орендної поверхні ТРЦ у Північній Америці.
Фото: Rick Bremness/CBC