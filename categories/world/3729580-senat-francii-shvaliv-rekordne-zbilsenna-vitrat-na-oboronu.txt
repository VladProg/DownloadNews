Верхня палата парламенту Франції підтримала законопроєкт про військове планування, який передбачає скеровування рекордних 413 млрд євро на оборону протягом наступних семи років.

Про це передає Укрінформ із посиланням на Le Figaro.

Проєкт закону про військове програмування, який передбачає 413 мільярдів євро витрат на 2024−2030 роки, був ухвалений Сенатом у першому читанні. За нього проголосували 314 депутатів, 17 були проти.
За словами міністра збройних сил Франції Себастьєна Лекорню, ухвалений у першому читанні закон про військове планування «визнає повернення жорсткої конкуренції між великими державами на тлі ядерного розповсюдження».
Додаткові кошти будуть спрямовані на модернізацію ядерного стримування, поліпшення умов для військовослужбовців та їхніх сімей, а також на поліпшення умов для резервістів з метою подвоєння чисельності їхнього особового складу до 80 тисяч на 2030 рік.
Також Сенат Франції прописав за мету збільшити бюджет Збройних сил країни до 2% ВВП з 2025 року, тоді як уряд вважає за краще прогнозувати діапазон «між 2025 і 2027 роками».