Військові Ізраїлю та США проведуть спільні навчання, у рамках яких відпрацьовуватимуть удари по ядерних об’єктах Ірану.

Як повідомляє кореспондент Укрінформу, про це пише the Times of Israel із посиланням на місцеві ЗМІ.

“Ізраїльські військові протягом наступних місяців проведуть кілька військових навчань із США, одне з яких симулюватиме напад на іранські ядерні об’єкти”, - йдеться у матеріалі.

Зазначається, що під час інших навчань Ізраїль готуватиметься до ракетної атаки з кількох напрямків. “Для навчань американські військові доправлять до Ізраїлю велику кількість ракетних батарей Patriot класу “земля-повітря”, а також інших систем перехоплення”, - стверджує Times of Israel.

Офіційно речник армії Ізраїлю відмовився коментувати інформацію про майбутні військові навчання, зазначивши лише, що Сили оборони Ізраїлю регулярно проводять спільні навчання із США.
Фото: CENTCOM