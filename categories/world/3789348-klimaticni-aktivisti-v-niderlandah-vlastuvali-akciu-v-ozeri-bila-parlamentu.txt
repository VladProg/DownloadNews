У Гаазі кліматичні активісти з Extinction Rebellion провели акцію протесту в озері під стінами комплексу Бінненгоф, де розміщуються парламент і резиденція прем'єр-міністра.

Як повідомляє кореспондент Укрінформу, близько десятка учасників акції розгорнули плакати у воді, під вікнами комплексу Бінненгоф. На активістах були купальники, гідрокостюми, на декому - рятувальні жилети.
Інші учасники акції стояли на березі та підбадьорювали їх.

У такий спосіб активісти хотіли привернути увагу до кліматичної кризи. Вони закликали відповідально голосувати на виборах і не обирати партії, які лише дають обіцянки.




Як повідомляв Укрінформ, дострокові парламентські вибори у Нідерландах мають відбутися 22 листопада.