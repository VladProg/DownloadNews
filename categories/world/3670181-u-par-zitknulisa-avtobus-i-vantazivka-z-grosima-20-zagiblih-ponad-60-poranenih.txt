У Південно-Африканській Республіці 20 людей загинули та десятки зазнали поранень унаслідок зіткнення автобуса з вантажівкою, яка перевозила гроші.

Про це повідомляє Xinhua, передає Укрінформ.


“20 людей загинули після того, як вантажівка, що перевозила готівку, лоб у лоб зіткнулася із зустрічним автобусом у провінції Лімпопо на півночі ПАР”, - ідеться в повідомленні.

Фото: arrivealive.co.za

Уточнюється, що аварія сталася надвечір у понеділок.


За даними Департаменту транспорту та громадської безпеки провінції Лімпопо десятеро пасажирів дістали серйозні травми, 16 - середньої тяжкості та 35 - незначні.


Також повідомляється, що на місці працювала поліцейська водолазна команда - її залучили для пошуку людей у річці, біля якої сталася ДТП.
Причина автокатастрофи з’ясовується.