Напередодні першої річниці смерті британської королеви Єлизавети ІІ, поблизу Букінгемського палацу у Лондоні пройшов парад коргі.

Як передає Укрінформ, про це повідомляє The Mirror.
Усього в заході, який відбувся у неділю, 3 вересня, взяли участь близько двох десятків наряджених коргі.
Коргі були постійними супутниками королеви Єлизавети ІІ ще з її дитинства. Загалом вона мала близько 30 таких собак за все своє життя.
Зазначається, що у Її Величності був принаймні один коргі в будь-який час між 1933 і 2018 роками, коли помер останній член королівської родини коргі, Віллоу.
Агата Кререр-Гілберт, яка організувала недільний захід, заявила, що хотіла б, щоб парад коргі відбувався щороку в пам’ять Єлизавети ІІ.



Як повідомлялося, у Лондоні відбулася церемонія поховання Королеви Великої Британії Єлизавети II, яка померла 8 вересня 2022 року на 97-му році життя.
Фото: Triangle News