В угорському парламенті прихильники правлячої партії "Фідес" не проголосували за документ, який підтримує арешт та передачу російського президента володимира путіна Міжнародному кримінальному суду, якщо він приїде до Угорщини

Про це передає Укрінформ із посиланням на місцеву медіаресурс rtl.hu.
Зазначається, що депутатам відповідне розпорядження дав прем’єр-міністр Віктор Орбан.
"Фідес" поводився як вірний сторожовий пес путіна в Комітеті в закордонних справах Національних зборів: за вказівкою Орбана його депутати проголосували проти пропозиції Демократичної коаліції (ДК) щодо резолюції, яка дозволила б заарештувати й видати Міжнародному кримінальному суду російського президента, звинуваченого у воєнних злочинах, якщо він знову відвідає Угорщину", - написала у середу заступниця лідера ДК, депутатка парламенту Агнеш Вадаї.
За її словами, уряд Орбана наразі надав би притулок російському президенту, звинуваченому в депортації українських дітей, на тій підставі, що статут МКС, який уже ратифікований угорським парламентом, ще не був оприлюднений.


Вадаї вважає, що путін, російський газ і прибутки важливіші для угорського прем'єра, ніж будь-що інше.
«Орбана не цікавить ні доля українських дітей, ні життєдіяльність угорського народу, ні те, що їхній бізнес призвів до того, що ціни на комунальні послуги в Угорщині зросли в сім разів», – зазначила вона.
МКС у Гаазі видав ордер на арешт путіна Гаазі місяць тому, визнавши російського президента відповідальним за викрадення та депортацію українських дітей.
Фото з сайту rtl.hu