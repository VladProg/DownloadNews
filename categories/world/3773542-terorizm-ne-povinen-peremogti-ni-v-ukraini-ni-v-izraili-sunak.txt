Прем’єр-міністр Великої Британії Ріші Сунак заявив, що тероризм не повинен перемогти ні в Україні, ні в Ізраїлі.

Про це він заявив на зустрічі лідерів країн, що входять до Об'єднаного експедиційного корпусу (JEF) у Швеції, передає Укрінформ з посиланням на Sky News.
«Тероризм не буде, і не повинен перемогти ні в Україні, ні в Європі, ні в іншому місці», - сказав Сунак.
Як зазначається, на саміті JEF лідери 10 країн зосередять увагу на загрозі з боку Росії і війні в Україні на тлі зимового періоду. Також тема безпеки і підтримки України буде домінувати у дискусіях в рамках саміту.
Очікується, що Президент Володимир Зеленський виступить перед лідерами.
Також сторони обговорять війну між Ізраїлем і ХАМАС.
"Об'єднані експедиційні сили" – це міжнародна структура оборонної співпраці під керівництвом Великої Британії, сформована десятьма країнами: окрім Великої Британії та Фінляндії, до групи входять Нідерланди, Ісландія, Латвія, Литва, Норвегія, Швеція, Данія та Естонія.
Мета її діяльності – розвивати військовий потенціал країн-учасниць, запобігати різноманітним кризам і, за необхідності, спільно діяти у кризових ситуаціях. Основною географічною сферою діяльності JEF є Північна Європа та регіон Балтійського моря.
Фото: Lauren Hurley / No 10 Downing Street