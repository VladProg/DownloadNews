У Центрі протидії дезінформації при РНБО закликали українців дотримуватись інформаційної тиші та зберігати спокій. Ударами по цивільній інфраструктурі та мирному населенню ворог хоче схилити Україну до переговорів на своїх вимогах.

Як передає Укрінформ, про це ЦПД повідомляє в Телеграмі.
Центр закликає: не піддаватись паніці; не створювати штучних ажіотажів у продуктових магазинах та аптеках; не поширювати неперевірену інформацію; не поширювати фото/відео місць прильотів/вибухів; довіряти лише офіційним джерелам інформації.
У ЦПД зазначили, що ситуація є прогнозованою: ударами по цивільній інфраструктурі та мирному населенню ворог хоче схилити Україну до переговорів на своїх вимогах.
“Завдання кожного – зберігати спокій та вірити в наших захисників! Не дайте себе зламати”, - закликали в Центрі.
Як повідомляв Укрінформ, вранці 31 жовтня під час ракетної атаки росії на об'єкти критичної інфраструктури України знищені 44 з понад 50 ворожих ракет. Ракет Х-101/Х-555 були випущені з півночі Каспійського моря та з району Волгодонська (Ростовська область).
Фото: АА