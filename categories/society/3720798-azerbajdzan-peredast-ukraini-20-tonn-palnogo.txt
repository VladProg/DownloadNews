У рамках гуманітарної допомоги, Азербайджан відправив до України 20 тонн пального.

Як повідомляє кореспондент Укрінформу, про це пише Азертадж.

“Зважаючи на прохання української сторони, згідно з розпорядженням Президента Азербайджанської Республіки Ільхама Алієва, Державна нафтова компанія Азербайджанської Республіки направила в Україну 20 тонн палива з метою надання гуманітарної допомоги”, - йдеться у матеріалі.

Як повідомляв Укрінформ, раніше Азербайджан відправив до України надувні човни, насоси, мотопомпи, рятувальні жилети та захисні костюми для подолання наслідків підриву Каховської ГЕС.