У межах проєкту «Школа Супергероїв» створено онлайн-курс із підготовки вчителів, які працюють з дітьми у лікарнях - «Як навчати супергероїв».

Як передає Укрінформ, про це повідомляє пресслужба Міністерства освіти і науки у Фейсбуці.

«Станом на сьогодні, 26 травня 2022 року, сертифікат отримали понад 4 тисячі вчителів, а зареєструвалися понад 7,5 тисяч користувачів», - ідеться в повідомленні.

Зазначається, що мета курсу – надати теоретичну підготовку й практичні поради для комфортного та ефективного викладання у закладах охорони здоров’я.

Онлайн-курс розміщений на платформі EdEra.
Докладніше про онлайн-курс - тут.
Як повідомляв Укрінформ, заклади професійної, фахової передвищої та вищої освіти в регіонах, де це можливо та дозволяє безпекова ситуація, продовжують освітній процес. Зокрема станом на 25 травня 2022 року всі заклади професійної (професійно-технічної) освіти 19 регіонів України продовжують роботу.
Фото: Фейсбук МОН