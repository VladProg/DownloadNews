Президент України Володимир Зеленський показав фото зі своєї зустрічі з українськими бійцями, які перебувають в Івано-Франківську на лікуванні.

Глава держави виклав фото у Телеграмі, передає Укрінформ.
"Воїни 45-го окремого стрілецького батальйону абсолютно героїчні. Для мене було честю відвідати захисників, які перебувають у Франківську на лікуванні, поспілкуватися. Честь отримати шеврон, додати його на дошку шевронів у моєму кабінеті", - сказав Президент.

Він зазначив, що батальйон брав участь у боях на півночі та сході України. "Відбиті штурми ворога та втримані позиції – це подвиг, це врятовані життя, врятована Україна. Пишаюся вами, воїни! І дякую вам", - підкреслив Зеленський.
Як повідомляв Укрінформ, Президент Володимир Зеленський 2 серпня перебував з поїздкою на Закарпатті, де провів нараду з керівниками закордонних дипломатичних установ.