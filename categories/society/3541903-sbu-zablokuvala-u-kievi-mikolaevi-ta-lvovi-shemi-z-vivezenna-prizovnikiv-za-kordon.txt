СБУ ліквідувала схеми з переправлення за кордон призовників у Києві, Миколаєві та Львові.

Про це йдеться у повідомленні СБУ в Телеграмі, передає Укрінформ.

Як поінформували в СБУ, вартість «послуг» організаторів вивезення коливалася від 4 до понад 15 тис. доларів, залежно від регіону та від ступеня ризику для «замовника».



Зокрема, у Миколаївській області організатором «схеми» виявився місцевий мешканець, який оцінив свої послуги у 6 тис. доларів. Також СБУ затримала «групу супроводу», яка повинна була забезпечити безперешкодний перетин кордону.
У Києві було викрито колишнього помічника народного депутата від забороненої в Україні партії «Опозиційний блок», який, будучи працівником одного із медзакладів, задіяв «адмінресурс» для виготовлення документів, що звільняють військовозобов’язаних від служби. Свої «послуги» він оцінив у 15,2 тис. доларів.
У Львові зловмисником виявився місцевий житель, який за 4 тис. доларів виготовляв для своїх «клієнтів» підроблені документи, що нібито засвідчували їх непридатність до військової служби. Завдяки реагуванню СБУ він так і не встиг виготовити жодної фальшивки, зазначається в повідомленні.
Як повідомлялось, ДБР викрило трьох жителів Одещини, які за 12 тис. доларів переправляли