Новий випуск подкасту «Гóвори́ з Володимиром Ільченком» присвячено закарпатському діалекту.

Автор проєкту, журналіст Укрінформу, кандидат філологічних наук Володимир Ільченко представляє одну з говірок південно-східного Закарпаття на Ютуб-каналі агентства.
«Тамтешній діалект, що відзначається особливостями ледве не в кожному селі, зберіг давні риси української мови, яким сотні й сотні років, - розповідає автор подкасту. - Дивовижно, але він має багато спільного зі поліським наріччям, особливо східнополіськими говірками. Він характеризується не лише набором місцевих слів, а й своєрідною граматикою та фонетикою».

За словами Володимира Ільченка, він спробував відтворити уявний діалог, «підслуханий десь у Солотвині Тячівського району чи в навколишніх селах».
Попередні випуски були присвячені говіркам чернігівського Полісся, східної Волині, Полтавщини та Галичини.