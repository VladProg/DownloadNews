Вища рада правосуддя призначила Павла Малихіна на посаду голови Служби судової охорони.

Про це інформує пресслужба ВРП, передає Укрінформ.
“Вища рада правосуддя призначила Павла Малихіна на посаду голови Служби судової охорони”, - йдеться у повідомленні.
Нагадаємо, у вересні поточного року Конкурсна комісія з обрання голови Служби судової охорони визначила переможцем конкурсу Малихіна Павла Володимировича, який до цього очолював управління Служби судової охорони з питань логістики та зв'язку.
Посада голови Служби судової охорони була вакантною з липня 2022 року - часу звільнення з посади попереднього голови ССО Валерія Бондаря.