Дітей, яких загарбники вивозять з Херсонщини нібито на оздоровлення до рф, можуть потім не повернути.

Таку думку висловив у Телеграмі перший заступник голови Херсонської обласної ради Юрій Соболевський, передає Укрінформ.
«Дітей, яких окупаційна влада вивозить з Херсонщини нібито на оздоровлення до рф, орки можуть потім не повернути, посилаючись на небезпечні умови проживання. В умовах, коли кожен день збільшується площа звільнених територій, це цілком реалістичний сценарій", - зазначив Соболевський.

За його словами, наразі загарбники озвучили плани вивезти до 30 тисяч мешканців області, включаючи дітей.

Як повідомляв Укрінформ, загарбники відключили на Херсонщині інтернет та мобільний зв'язок від українських операторів; вони блокують «зелені коридори», евакуацію, викрадають місцевих жителів, мародерствують.
Фото: МінТОТ