У Нідерландах кількість біженців з України зросла до 48 тисяч.

Про це повідомляє Укрінформ з посиланням на NOS.
Зазначається, що у притулках для українських біженців загалом є майже 44 тис. місць, з них наразі зайнято близько 33 тис. Це означає, що близько 15 000 людей знайшли притулок, наприклад, у приватних осіб.
За даними агентства зі страхування працівників UWV, щонайменше 900 українських біженців знайшли роботу в Нідерландах.
Як повідомляв Укрінформ, станом на 31 березня Нідерланди офіційно прийняли понад 21 тисячу українців, які рятуються від розв’язаної росією війни в Україні.
24 лютого рф розпочала новий етап війни проти України – повномасштабне вторгнення. російські загарбники обстрілюють та бомбардують мирні міста й села України, катують і вбивають мирне населення.
Збройні сили України та Сили територіальної оборони чинять опір російським загарбникам та завдають їм величезних втрат.
Європейський Союз запровадив вже п’ять пакетів економічних та особистих санкцій проти російської федерації, спрямованих на обмеження можливостей кремля до продовження війни.