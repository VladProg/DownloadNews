В Україні зареєстровано 10,7 млн пенсіонерів, а середній розмір пенсії трохи перевищує 4,5 тис. грн.

Про це повідомляє Пенсійний фонд України у Фейсбуці, передає Укрінформ.
За інформацією ПФУ, станом на 1 жовтня в Україні зареєстровано 10,7 млн пенсіонерів, 2,7 млн з яких продовжують працювати.
Середній розмір пенсії дорівнює 4 539,36 грн, у працюючих пенсіонерів – 4 759,20 грн.

При цьому 38,4% пенсіонерів отримують виплати в межах від 2 001 грн до 3 000 грн. Ще 23,5% - від 3 001 грн до 4000 грн.

Переважній більшості пенсіонерів (74,3%) пенсія призначена за віком.
Як повідомлялося, Кабінет Міністрів затвердив бюджет Пенсійного фонду на 2022 рік, дохідна і видаткова частини якого визначені у розмірі 594,4 млрд грн.
Фото з відкритих джерел