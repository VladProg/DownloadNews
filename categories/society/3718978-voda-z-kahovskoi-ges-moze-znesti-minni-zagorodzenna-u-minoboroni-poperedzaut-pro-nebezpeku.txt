У зоні підтоплення внаслідок техногенної катастрофи на Каховській ГЕС, яку спричинила Російська Федерація, зростає небезпека від вибухонебезпечних предметів, що опинились під водою та можуть бути знесені потоками.

Як передає Укрінформ, про це в Телеграмі повідомляє пресслужба Міноборони.
“Ситуація, що склалась в результаті техногенної катастрофи, вчиненої росією унаслідок підриву греблі Каховської ГЕС, вивчається Державною спеціальною службою транспорту МО України. Попереджаємо місцеве населення у зоні підтоплення про підвищену небезпеку від вибухонебезпечних предметів. Ворожі мінні загородження опинились під водою та можуть бути знесені потоками”, - йдеться в повідомленні.
Як зазначається, своїми діями Росія вчинила військовий злочин, адже дамби – це об’єкти, захищені законами воєнного часу та Женевською конвенцією.
Нагадаємо, вночі 6 травня 2023 року окупаційні війська РФ здійснили підрив греблі Каховської гідроелектростанції.