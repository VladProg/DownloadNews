У вівторок, 20 вересня, у більшості областей України часом дощ, вдень від 9 до 22° тепла.

Про це Укрінформу повідомили в Укргідрометцентрі.
"20 вересня хмарно з проясненнями. Вночі у більшості областей Правобережжя, вдень в Україні, крім південного сходу, часом дощ, у центральних областях та південній частині місцями гроза. Вітер південний з переходом на західний, 7-12 м/с. Температура вночі 4-9°, у південній частині до 13°; вдень 9-14°, на півдні та сході країни 17-22°. На високогір'ї Карпат дощ з мокрим снігом; температура вночі та вдень 0-5° тепла", - зазначається у повідомленні.
У Києві та області завтра часом дощ. На Київщині вночі очікується 4-9° тепла, вдень 9-14°. У столиці вночі буде 6-8° тепла, вдень 11-13°.
21-22 вересня у західних, північних, місцями центральних областях місцями невеликі дощі. Температура вночі 4-9°, на півдні країни 8-13°; вдень 10-15°, у південній та східній частинах 14-19°. На високогір'ї Карпат невеликий дощ з мокрим снігом; температура вночі та вдень 0-5° тепла.
У столиці та на Київщині 21-22 вересня очікується дощ. По області вночі буде 4-9° тепла, вдень 10-15°. У Києві вночі 7-9° тепла, вдень 11-13°.
23-24 вересня в Україні місцями невеликі дощі. Температура вночі 2-8° тепла, на поверхні ґрунту заморозки 0-3°, вдень 9-15° тепла, на півдні та сході країни до 18°.
У Києві і столичному регіоні вночі без опадів, вдень місцями невеликий дощ. Температура вночі 2-7° тепла, на поверхні ґрунту заморозки 0-3°, вдень до 14° тепла.