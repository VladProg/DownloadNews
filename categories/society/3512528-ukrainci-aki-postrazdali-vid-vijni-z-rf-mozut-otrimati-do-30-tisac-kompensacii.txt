Українці, які постраждали від російської агресії, можуть отримати компенсацію від 5 тисяч до 30 тисяч євро.

Як передає Укрінформ, про це Міністерство цифрової трансформації України повідомляє у Телеграмі.
"Українці, які постраждали від російської агресії, можуть отримати компенсацію від 5 000 до 30 000 євро. Для цього потрібно подати заяву до Європейського суду з прав людини протягом чотирьох місяців від моменту, коли ви постраждали від російської агресії, проте не пізніше від 16 січня 2023 року", - ідеться у повідомленні.
Для того, щоб подати заяву, потрібно заповнити форму на сайті https://espl.com.ua.
"Завантажте документ на комп‘ютер, роздрукуйте, покладіть у конверт та наклейте на нього адресу ЄСПЛ (вона сформується автоматично при заповненні заяви на сайті). Надішліть заяву в одному з відділень Укрпошти, для відправника послуга безоплатна", - зазначили у Мінцифри.
Також можна заповнити заяву за родича, якщо він не може подати її самостійно.
Термін розгляду заяви становить від одного року.
Якщо виникли питання щодо допомоги та формування заяви, слід звернутись до громадської приймальні Української Гельсінської спілки з прав людини.
Як повідомляв Укрінформ, для фіксації руйнувань та відшкодування збитків за пошкоджене внаслідок дій російських загарбників майно потрібно подати заяву до ЦНАПу, нотаріуса або через "Дію" і дочекатися огляду збитків спеціальною комісією.