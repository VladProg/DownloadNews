По всій Україні перевірять готовність Пунктів незламності до зими.

Про це Прем'єр-міністр України Денис Шмигаль сказав на засіданні уряду, передає Укрінформ.
«На доручення уряду вже мали розпочатись перевірки готовності Центрів незламності до цієї зими. Місцева влада та інші відповідальні відомства мають вже зараз подбати, аби Центри були підготовлені та забезпечені всім необхідним», - сказав Шмигаль.
За його словами, також влада має обов’язково подбати про безпеку дітей в школах.
Як повідомлялося, минулої осені та зими росіяни активно атакували енергетичну інфраструктуру України. У містах і селищах часто відбувалися відключення електроенергії та води, тому люди потребували підтримки. Для них були облаштовані Пункти незламності , в яких одночасно могли перебувати 40–500 людей.
Ці пункти створили за ініціативи Президента України, який повідомив про такий проєкт 22 листопада.