Президент Володимир Зеленський висловив подяку співробітникам Служби безпеки України за виконувану ними роботу.

Як передає Укрінформ, про це глава держави написав у Телеграмі.

«Служба безпеки України бʼється з ворогом на фронті в найгарячіших точках, забезпечує кіберзахист України, стабілізує ситуацію в деокупованих районах, дбає про те, щоб у жодній із частинок України у ворога не було прислужників, допомагає нам повертати українців і українок із російської неволі», — зауважив Президент.
«Немає такого підрозділу Служби, який не дав би нашій державі потрібних здобутків. І я вдячний усім вам за це», — підкреслив він.
Як повідомлялося, День СБУ відзначається щороку 25 березня. Це професійне свято було встановлене указом Президента України від 22 березня 2001 року.