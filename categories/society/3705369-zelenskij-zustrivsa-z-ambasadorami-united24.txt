Президент Володимир Зеленський зустрівся з амбасадорами фандрейзингової платформи United24 та подякував їм за об’єднання світу для допомоги Україні.

Як передає Укрінформ, про це глава держави повідомив у Телеграмі.
"Зустрівся з амбасадорами United24, які сьогодні разом із нами в Києві підбивають підсумки першого року фандрейзингової платформи. Вдячний кожному за те, що об’єднуєте світ навколо допомоги Україні", — зазначив він.

Зокрема, Президент подякував амбасадорам напряму "Медична допомога" Андрію Шевченку й Лієву Шрайберу, амбасадорам напряму "Відбудова України" Олександру Усику, Кетрін Вінник і Мішелю Азанавічусу та представникам гурту Imagine Dragons Маку Рейнольдсу й Таю Арнольду.

Відео: Телеграм-канал Володимира Зеленського
Також Зеленський привітав у команді перших амбасадорів нового напряму "Освіта та наука" Пола Нерса й Іванну Сахно.


Відео: Офіс Президента
Як повідомляв Укрінформ, на United24 з’явилися напрями освіти й гуманітарного розмінування. Також до платформи приєдналися ще п’ять амбасадорів, зокрема науковці й лауреати Нобелівської премії Пол Нерс, Едвард Мозар, Мей-Бріт Мозер та українка Іванна Сахно.
Фото: Офіс Президента