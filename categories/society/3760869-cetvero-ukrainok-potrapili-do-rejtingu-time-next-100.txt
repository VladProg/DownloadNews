До рейтингу Time100 Next - сотні людей, які «формують майбутнє і визначають наступне покоління лідерів», увійшли четверо українок.

Як передає Укрінформ, рейтинг опублікований на сайті
До щорічного списку TIME100 Next 2023 року увійшли музиканти, медики, урядовці, лідери рухів, а також відомі викривачі корупції та топменеджери компаній.
TIME визначив переможців у п’яти категоріях: «Лідери», «Адвокати», «Митці», «Феномени» та «Новатори».
До списку «Лідери» увійшла перший віцепрем'єр-міністр України - міністр економіки Юлія Свириденко, яку номінувала міністр торгівлі США Джина Раймондо.

«Міністр Свириденко є символом стійкості українського народу. З такими молодими, розумними та рішучими лідерами на чолі післявоєнне майбутнє України видається яскравішим, ніж будь-коли», - написала Раймондо.
У категорії «Адвокати» цьогоріч відзначена виконавча директорка Центру протидії корупції Дар'я Каленюк, яку номінував Кеннет Рот – колишній виконавчий директор міжнародної організації Human Rights Watch.

«Каленюк висвітлює російські воєнні злочини, докладно описуючи особисті наслідки для окремих українців. І вона викриває олігархів і компанії, які наживаються, вливаючи гроші в російську військову машину», - заявив Рот.
У цій же номінації названа народна депутатка України від «Євросолідарності» та командир добровольчого медичного батальйону «Госпітальєри» Яна Зінкевич.

Гендиректорка компанії Regrow Ag, що надає технологічні послуги аграрному бізнесу в різних країнах, Анастасія Волкова відзначена в категорії «Новатори».

Як повідомляв Укрінформ, американський журнал Time за підсумками 2022-го назвав персоною року Президента Володимира Зеленського та "дух України" (The Spirit of Ukraine).