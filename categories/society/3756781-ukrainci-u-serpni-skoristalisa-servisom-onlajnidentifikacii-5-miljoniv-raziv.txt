Українці у серпні скористалися е-ідентифікацією та автентифікацією за допомогою системи ID.GОV.UА понад 5 млн разів.

Про це повідомляє пресслужба Міністерства цифрової трансформації України у Телеграмі, передає Укрінформ.
«За серпень 2023 року ID.GОV.UА скористалися 5+ млн разів», - йдеться в повідомленні.
За даними Мінцифри, найчастіше українці використовували ID.GОV.UА, щоб підписати петицію на сайті Офісу Президента, отримати послуги від сервісних центрів МВС, скористатися сервісами Пенсійного фонду України.

Універсальна платформа ID.GОV.UА створена для зручного та безпечного проходження електронної ідентифікації за допомогою електронних підписів (на файловому, хмарному чи інших захищених носіях), Дія.Підпис та BankID НБУ. Платформа має атестат відповідності комплексної системи захисту інформації.
Як повідомлялося, Україна увійшла до списку TC AdES LOTL, що містить інформацію про електронні підписи та печатки держав, які не є членами Європейського Союзу, і дозволяє перевіряти їх у країнах ЄС. Це відкриває можливості для українських біженців у ЄС та українського бізнесу, який бажає використовувати електронну форму контрактів й інших документів.
Фото: thedigital.gov.ua