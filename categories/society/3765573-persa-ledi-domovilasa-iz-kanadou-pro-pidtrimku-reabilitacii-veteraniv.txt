Перша леді України Олена Зеленська уклала домовленість із Канадою щодо підтримки реабілітації ветеранів, наразі вже є відповідне українсько-канадське медичне партнерство.

Про це повідомив Президент України Володимир Зеленський у вечірньому відеозверненні, передає Укрінформ.
«Маємо домовленості першої леді України щодо підтримки реабілітації ветеранів, є відповідне українсько-канадське медичне партнерство», - поінформував він.
Президент України також наголосив, що перша леді розширює доступ української культури до провідних музеїв світу.
«Зараз є домовленість із музеєм Метрополітен у Нью-Йорку», - повідомив Глава Української держави.
«Важливі зустрічі та звернення були в Олени і на майданчику ООН, зокрема те, що стосується захисту українських дітей у час війни», - додав Зеленський.

Відео: ОП
Як повідомляв Укрінформ, один із п’яти найбільших і найвідвідуваніших музеїв світу – Метрополітен-музей у Нью-Йорку – у рамках кампанії «МЕТ говорить українською» незабаром матиме українські аудіокоментарі до експонатів.
Фото: Телеграм Олени Зеленської