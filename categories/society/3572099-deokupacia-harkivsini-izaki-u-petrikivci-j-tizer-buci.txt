Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: В’ячеслав Мадієвський

Автомобіль їде повз знищену військову техніку дорогою до звільненої від російських загарбників Балаклії, Харківська область, 13 вересня 2022 року.

Фото: В’ячеслав Мадієвський

Жінка стоїть поруч з ліцеєм, зруйнованим внаслідок обстрілів російськими військами, у звільненому від загарбників селі Вербівка Балаклійської міської громади, Харківська область, 13 вересня 2022 року.

Фото: В’ячеслав Мадієвський

Місцеві мешканці вперше отримують гуманітарну допомогу у центрі звільненої від російських загарбників Балаклії, Харківська область, 13 вересня 2022 року.

Фото: В’ячеслав Мадієвський

Тіло цивільного мешканця, якого росіяни застрелили напередодні визволення міста, у санітарному мішку під час проведення слідчих дій криміналістами на території звільненої від загарбників Балаклії, Харківська область, 13 вересня 2022 року.

Фото: В’ячеслав Мадієвський

Слова молитви на стіні камери, які написав один із ув’язнених, на території райвідділу поліції, де російські загарбники влаштували катівню, Балаклія, Харківська область, 13 вересня 2022 року.

Фото: В’ячеслав Мадієвський

У селі Гракове на Чугуївщині, нещодавно звільненому Збройними силами України від російських загарбників, криміналісти у межах проведення слідчих дій ексгумували тіла двох чоловіків, вбитих під час окупації села у березні, Харківська область, 9 вересня 2022 року.

Фото: В’ячеслав Мадієвський

Рятувальники ДСНС гасять пожежу на електропідстанції, що виникла після ракетного обстрілу військами рф. Унаслідок ракетного удару місто залишилося без світла. Харків, 11 вересня 2022 року.

Фото: В’ячеслав Мадієвський

Зруйнований унаслідок російського ракетного удару житловий будинок, Харків, 12 вересня 2022 року.

Фото: В’ячеслав Мадієвський

Пожежа у будівлі, що постраждала внаслідок обстрілу Харкова російськими військами з РСЗВ, Харків, 12 вересня 2022 року.


Фото: В'ячеслав Мадієвський
Зруйнований внаслідок російських обстрілів житловий будинок у звільненому від російських окупантів місті Ізюм, Харківська область, 15 вересня 2022 року.

Фото: Вероніка Євтушенко

Зруйнований внаслідок російських обстрілів житловий будинок у Північній Салтівці, Харків, 11 вересня 2022 року.



Фото: Микола М’якшиков

Комунальники прибирають територію біля зруйнованого внаслідок російських ракетних обстрілів будинку, Дніпро, 11 вересня 2022 року.

Фото: Микола М’якшиков

Собака на території зруйнованого внаслідок ракетного удару російських військ ринку в центрі міста, Дніпро, 11 вересня 2022 року.

Фото: Євген Котенко

Церемонія прощання з полеглим українським захисником Олександром "Хортом" Підборіжним у церкві Святого Миколая УГКЦ на Аскольдовій могилі, Київ, 10 вересня 2022 року.

Фото: Сергій Гудак

Труна з тілом 30-річного військового Богдана Фидрі під час церемонії прощання у храмі, Берегове, Закарпатська область, 14 вересня 2022 року.

Фото: Ніна Ляшонок

Біля будівлі Одеської обласної військової адміністрації відбулася акція на підтримку воїнів полку "Азов", які перебувають у полоні, Одеса, 10 вересня 2022 року.

Фото: Геннадій Мінченко

Президент України Володимир Зеленський провів зустріч з президенткою Європейської комісії Урсулою фон дер Ляєн, Київ, 15 вересня 2022 року.

Фото: Євген Котенко

Протитанковий "їжак" та ящики з відстріляними гільзами, якими оздоблена фотозона у холі одного зі столичних кінотеатрів, де відбулася презентація тизер-трейлеру до фільму-драми "Буча", знятого за реальними подіями, що сталися в лютому-квітні 2022 року в окупованих росіянами містах на півночі Київщини, Київ, 13 вересня 2022 року.

Фото: Микола М’якшиков

У межах відзначення Дня міста на центральній площі керівники гуртків образотворчого мистецтва спільно з вихованцями закладів позашкільної освіти розмальовували протитанкові "їжаки": металеві конструкції прикрасили знаменитим петриківським розписом та трафаретними малюнками, Дніпро, 10 вересня 2022 року.

Фото: Дмитро Смольєнко

Керівник Навчально-тренувального центру тактичної медицини "Колесо" у Запоріжжі Олексій Засоба під час демонстрації послідовності надання першої домедичної допомоги, Запоріжжя, 14 вересня 2022 року.

Фото: Дмитро Смольєнко

Волонтери благодійної організації "БФ "Паляниця" закладають фундамент будинку для двох родин, які залишилися без житла через російські ракетні обстріли, Запоріжжя, 14 вересня 2022 року.

Фото: Дмитро Смольєнко

Волонтери благодійної організації "БФ "Паляниця" відкрили школу операторів безпілотників. За час війни у ній підготували понад 200 пілотів, Запоріжжя, 8 вересня 2022 року.

Фото: Дмитро Смольєнко

Волонтер в окопі демонструє, як використовувати спальник, виготовлений членами Благодійного фонду "Паляниця" для українських військовослужбовців, Запоріжжя, 8 вересня 2022 року.

Фото: Руслан Канюка

Фотографія Головнокомандувача Збройних сил України Валерія Залужного на фотовиставці "Воїни світла" у вікнах Укрінформу, Київ, 14 вересня 2022 року.


Фото: Руслан Канюка
У Києві в Іллінському сквері відбулася акція пам’яті Георгія Ґонґадзе і всіх вбитих українських журналістів, 16 вересня 2022 року.



Фото: Руслан Канюка

Листівка біля Посольства Великої Британії в Україні, куди містяни несуть квіти, щоб вшанувати пам’ять королеви Єлизавети II, яка померла 8 вересня у віці 96 років, Київ, 9 вересня 2022 року.

Фото: Юлій Зозуля

"Горіхова" повня, Одеса, 10 вересня 2022 року.

Фото: Руслан Канюка

Пара у костюмах під час святкування Дня народження Андріївського узвозу, Київ, 11 вересня 2022 року.

Фото: Ніна Ляшонок

Малеча, одягнена у форми рятувальників та поліцейських, під час дитячого свята, яке організували співробітники ДСНС та поліція, Одеса, 12 вересня 2022 року.

Фото: Юрій Рильчук

Робітники на території фермерського господарства, що спеціалізується на вирощуванні, переробленні та заморожуванні ягід і лісових продуктів, село Тишківці, Івано-Франківська область, 8 вересня 2022 року.

Фото: Євген Котенко

Житлові багатоповерхівки на лівому березі столиці, Київ, 14 вересня 2022 року.