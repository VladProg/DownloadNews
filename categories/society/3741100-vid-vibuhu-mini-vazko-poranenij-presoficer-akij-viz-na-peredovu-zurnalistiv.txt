Унаслідок підриву автівки на міні важке поранення отримав пресофіцер 35-ї окремої бригади морської піхоти імені контрадмірала Михайла Остроградського Іван Капсамун.

Про це повідомляє Інститут масової інформації, передає Укрінформ.
Зазначається, що чоловік отримав поранення 14 липня. За словами Капсамуна, у той день він супроводжував групу українських військових журналістів на звільнених під час останніх контрнаступальних дій територіях.
“Це був черговий виїзд на передній край. Завозив я туди не іноземців, це були українські військові журналісти. Ці території дуже щільно заміновані й так трапилося, що, перебуваючи у транспортному засобі, ми наїхали на протитанкову міну. Найбільше постраждала якраз та частина машини де був я. Інші колеги постраждали менше – без важких поранень. У мене чисельні переломи обох ніг, але все на місці. Присутні опіки, дісталося трохи рукам. Наразі я вже знаходжуся у госпіталі, де проходжу лікування”, — розповів Капсамун.

До повномасштабного вторгнення він працював редактором відділу політики газети “День”.
Як повідомляв Укрінформ, на Харківщині жінка зазнала поранення, наступивши на вибуховий предмет.
Фото – фейсбук Івана Капсамуна