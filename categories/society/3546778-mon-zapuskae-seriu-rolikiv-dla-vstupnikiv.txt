Міністерство освіти і науки запускає серію відео щодо вступної кампанії.

Як передає Укрінформ, про це повідомляє пресслужба МОН.
"Які документи потрібно підготувати для вступу? Скільки є часу для подачі документів? Хто має право на пільги? На ці та інші запитання вступники отримають відповіді в низці відео, що будуть опубліковані на ресурсах МОН у межах вступної кампанії до профтехів у 2022 році", - йдеться у повідомленні.
Зазначається, що у першому відео міністр освіти і науки Сергій Шкарлет розповідає про переваги професійної освіти та називає терміни подачі документів.
Як повідомлялося, для вступу в заклади вищої освіти (ЗВО) та заклади фахової передвищої освіти (ЗФПО) створено і активовано майже 330 тисяч електронних кабінетів.