На підтримку захисників у 2024 році буде виділено 14,3 мільярда гривень.

Про це Прем'єр-міністр Денис Шмигаль повідомив на засіданні уряду, передає Укрінформ.
"На 2024 рік вдвічі збільшуємо фінансування ветеранських програм. На підтримку захисників і захисниць витратимо 14,3 млрд грн», - сказав Шмигаль.
За його словами, проєкт із упровадження помічника ветерана, який уже діє вже діє у Вінницькій, Дніпропетровській, Львівській та Миколаївській областях, уряд розширює на Закарпатську, Полтавську, Сумську, Харківську, Київську області та Київ. На його реалізацію спрямовується 44,2 млн грн.
«Продовжуємо реформу ВЛК та МСЕК для створення швидкої, інклюзивної та прозорої системи без бюрократії та корупції за принципом "довідки ходять за військовими", - додав Прем’єр-міністр.
За його словами, влада розвиватиме також електронні сервіси, щоб кожен захисник міг у кілька кліків отримати потрібну послугу.
"Продовжуємо всі ветеранські програми", - наголосив очільник уряду.
Як повідомлялося, Прем'єр-міністр Денис Шмигаль заявив, що держава формує нову ветеранську політику, у межах якої буде створено гідні умови для адаптації, реабілітації та самореалізації захисників і захисниць.
Фото: Кабмін