13 липня об 11:00 - пресконференція на тему: “Жіночі камери” херсонської катівні: презентація звіту про утримуваних Росією українок”.

Організатори: Ukraine Media Center — Ukrinform, Центр прав людини ZMINA
Учасники: Онисія Синюк - правова аналітикиня ZMINA; Наталія Охотнікова - радниця з прав людини ZMINA; Ольга Гончевська - колишня співробітниця Управління патрульної поліції Херсонської області, яку понад 1,5 місяці незаконно утримували в ІТТ (онлайн); Наталія Сосмій - курсантка Харківського національного університету Повітряних сил ім. І. Кожедуба, яку три тижні незаконно утримували в ІТТ (онлайн); Олександр Зюзь - начальник відділу взаємодії з міжурядовими, державними та неурядовими організаціями Департаменту протидії злочинам, вчиненим в умовах збройного конфлікту, ОГП (онлайн); Херсонської обласної прокуратури.

Чому це важливо?
Під час окупації Херсона представники РФ незаконно утримували близько 30 жінок у приміщенні ізолятора тимчасового тримання (ІТТ) № 1 Головного управління Національної поліції в Херсонській області.
Правозахисники Центру прав людини ZMINA зібрали свідчення постраждалих та свідків. Вони розкажуть про обставини та причини незаконних затримань, умови перебування в ІТТ, випадки катувань та нелюдського поводження, зокрема погрози сексуальним насильством, а також про причетних до цих злочинів.
Формат заходу – офлайн (Зала 1) + онлайн-включення.
Дивіться на YouTube-каналі Укрінформу.
Довідково. Створення аналітичного звіту повністю профінансовано за рахунок Фонду прав людини Королівства Нідерландів. Зміст та думки, викладені в цьому звіті, є відповідальністю авторів та не обов’язково відповідають позиції Королівства Нідерландів.