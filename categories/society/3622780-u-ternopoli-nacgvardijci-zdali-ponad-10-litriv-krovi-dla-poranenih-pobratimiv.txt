Тернопільські нацгвардійці здали понад 10 літрів крові для поранених побратимів.

Про це повідомляє пресслужба МВС України у Телеграмі, передає Укрінформ.
“У Тернополі нацгвардійці здали кров для поранених військовослужбовців Національної гвардії та Збройних Сил України, які боронять нашу країну від російської агресії”, - йдеться у повідомленні.
Зазначається, що перед здачею крові гвардійців-донорів оглянули медики. А загалом, нацгвардійці поповнили банк крові на понад 10 літрів.
«Здати кров — нині є нашим обов’язком перед захисниками й захисницями, аби віддячити їм за щоденний подвиг», – сказав головний сержант одного з підрозділів Національної гвардії України Андрій.

Своїм прикладом нацгвардійці закликають тернополян та всіх українців долучитися до донорства, яке може зберегти життя та здоров’я як військових, так і цивільних.
Фото: МВС