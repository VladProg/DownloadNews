У Верешині біля Грубешова (Люблінське воєводство) внаслідок аварії автобуса загинули дві жінки та шестирічна дитина з України.

Про це повідомляє польський інформаційний портал In Poland, передає Укрінформ.
Зазначається, що ДТП сталася в неділю близько 4:30 ранку. На прямій ділянці дороги водій автобуса раптово з’їхав ліворуч і врізався в дерево на узбіччі.

У транспортному засобі перебувало 10 осіб – всі громадяни України. Попри реанімаційні заходи життя двох жінок і шестирічної дитини врятувати не вдалося. Решту пасажирів доставили до лікарні.
Наразі причини смертельної ДТП не встановлено.

Офіційних коментарів з боку представників МЗС України або посольства України у Польщі поки що не надходило.
Як повідомляв Укрінформ, 3 жовтня поблизу італійського міста Венеція впав з естакади автобус. Загинула 21 людина, серед них дев’ять громадян України. Також госпіталізовано 15 пасажирів, серед них п’ятеро українців.
Фото: Gazeta Wyborcza