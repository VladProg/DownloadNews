На залізничних вокзалах у Харкові, Дніпрі, Ужгороді, Львові та Києві під час відправлення поїздів до Одеси звучать слова підтримки постраждалому від російської атаки місту.

Про це у Фейсбуці повідомляє Укрзалізниця, передає Укрінформ.
"Тримайтесь, одесити, ви сильні! І ми з вами!", - кажуть диспетчери вокзалів перед відправленням потягів до Одеси.

Відео: Фейсбук Укрзалізниця
Як повідомляв Укрінформ, Росія завдала масованого ракетного удару по Одесі у ніч на 23 липня. Постраждав історичний центр міста. Руйнувань зазнали Спасо-Преображенський собор, Будинок вчених, п’ять дитячих садочків, чотири школи. Загалом пошкоджені понад 40 будівель на центральних вулицях міста, з них 25 – пам’ятки архітектури. Постраждалі споруди знаходяться в охоронній зоні ЮНЕСКО. Через нічну атаку до лікарень Одеси було госпіталізовано 22 постраждалих, з них – 3 підлітків. Одна людина загинула.