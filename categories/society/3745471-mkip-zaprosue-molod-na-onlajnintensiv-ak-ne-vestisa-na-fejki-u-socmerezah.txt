Національний проєкт з медіаграмотності Міністерства культури та інформаційної політики - "Фільтр" 11 серпня напередодні Міжнародного дня молоді проведе безоплатний онлайн-інтенсив “Фільтруй на ІЗІ”, як не вестися на фейки та створити якісний контент у соціальних мережах.

Як передає Укрінформ, про це МКІП повідомляє у Телеграмі.
Зазначається, що онлайн-інтенсив складатиметься з трьох лекцій.
“Програма дає можливість дізнатись більше про: як створювати вірусний контент для TikTok та Instagram; як уникати блокувань та не вестися на маніпуляції в Telegram; як Україна бореться з російською пропагандою за кордоном та як кожен може в цьому допомогти”, - ідеться у повідомленні.
Освітній семінар організовано національним проєктом з медіаграмотності Міністерства культури та інформаційної політики України — "Фільтр".
Реєстрація на захід триватиме до 9 серпня.
Форма реєстрації на курс тут.

Як повідомляв Укрінформ, Президент Володимир Зеленський указом № 333/2021 від 28 липня 2021 року установив День молоді, який відзначатимуть щороку 12 серпня в Міжнародний день молоді.