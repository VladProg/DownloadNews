Національна рада з питань телебачення та радіомовлення переоформила ліцензії каналів, які входять до медіагрупи «Starlight Media».

Рішення ухвалено на засіданні 30 березня, передає Укрінформ із посиланням на пресслужбу регулятора.
"Національна рада переоформила ліцензії мовникам, які входять до медіагрупи «Starlight Media»: ТОВ «Міжнародна комерційна телерадіокомпанія» (ICTV), м. Київ (6 ліцензій), ТОВ «Новий канал», м. Київ (4 ліцензії), ТОВ «Телеканал СТБ», м. Київ (3 ліцензії), ТОВ «Хмарочос Медіа», м. Київ (1 ліцензія)", - йдеться у повідомленні.
Зазначається, що підставою для переоформлення стала зміна відомостей про кінцевих бенефіціарних власників та інформації про пов’язаних осіб.
Як повідомлялося, Національна рада з питань телебачення та радіомовлення видала ліцензію Центральній телерадіостудії Міністерства оборони на супутникове мовлення з логотипом "Армія ТБ".