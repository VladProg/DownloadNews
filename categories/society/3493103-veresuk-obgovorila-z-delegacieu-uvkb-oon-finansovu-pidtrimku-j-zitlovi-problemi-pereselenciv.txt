Віцепрем'єр-міністр — міністр з питань реінтеграції тимчасово окупованих територій Ірина Верещук обговорила з делегацією Управління Верховного комісара ООН у справах біженців фінансову підтримку та розв'язання житлових проблем вимушених переселенців.

Про це очільниця Мінреінтеграції повідомила у Телеграмі, передає Укрінформ.
"Сьогодні мала зустріч з делегацією Управління Верховного комісара ООН у справах біженців на чолі з Кароліною Ліндхольм Біллінг (представниця УВКБ в Україні - ред.). Обговорили соціальні та гуманітарні питання, зокрема фінансову підтримку внутрішньо переміщених осіб і розв'язання житлових проблем", - зазначила Верещук.
Міністр подякувала партнерам з ООН за "стабільну та невпинну" допомогу Україні.
Як повідомляв Укрінформ, експерти заявляють, що Україна впоралася з розміщенням та підтримкою першої хвилі переселенців, однак найскладніший етап вирішення їхніх потреб попереду.
Фото: Ірина Верещук, Телеграм