Державна прикордонна служба України надала роз’яснення про виїзд чоловіків, які мають робочу візу країни Євросоюзу.

Про це ДПСУ повідомила у Телеграмі, передає Укрінформ.
“Для підтвердження підстав перетину державного кордону України на виїзд, крім документів, що підтверджують особу, необхідно надати документи, що підтверджують статус особи, яка не підлягає призову на військову службу під час мобілізації та має право на виїзд із України”, - поінформували у відомстві.
За даними ДПСУ, візи іноземних країн, які видаються чоловікам – українцям, не підтверджують постійне проживання у цих країнах і не дають право на виїзд військовозобов’язаним.
Як повідомляв Укрінформ, поліція за пів року заблокувала 48 каналів незаконного переправлення осіб через кордон.