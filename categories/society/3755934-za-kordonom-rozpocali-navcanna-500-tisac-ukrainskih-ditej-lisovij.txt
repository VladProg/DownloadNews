За кордоном розпочали навчальний рік 500 тисяч українських дітей.

Про це в ефірі загальнонаціонального телемарфону «Єдині новини» сказав міністр освіти та науки Оксен Лісовий, передає Укрінформ.
«Ми маємо дані: 500 тис. школярів перебуває за кордоном. До 15 вересня будемо мати точні цифри», - сказав Лісовий.
Міністр нагадав, що МОН розробило для таких учнів, які навчаються також і в закордонних школах, типову програму, яка передбачає вивчення лише українознавчого компоненту - українська мова, українська література, історія України. Решту дисциплін дозволяється зараховувати на підставі оцінок, отриманих учнем у школі за місцем проживання.
Як повідомляв Укрінформ, за даними МОН у 76% закладів освіти, обладані укриття. З 1 вересня до навчання у закладах загальної середньої освіти приступили 3 млн 951 тис. школярів. З них очно навчатимуться 45%, 30% у змішаній формі, і 25% - дистанційно.