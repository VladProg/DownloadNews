Міністерство цифрової трансформації розпочинає на порталі “Дія” бета-тестування послуги, яка допоможе українцям миттєво отримати витяг з Єдиного державного реєстру.

Про це повідомляє Укрінформ з посиланням на пресслужбу Мінцифри у Телеграмі.
«Бета-тест витягу з Єдиного державного реєстру на порталі “Дія”. Спрощуємо життя підприємцям. Цифровізуємо один з найпопулярніших документів для ФОП», - йдеться у повідомленні.
У міністерстві зауважили, що раніше отримували документ у ЦНАП, сплачували адміністративний збір 120 грн та чекали на його отримання 24 години.
Натомість на порталі “Дія” можна замовити витяг з ЄДР в режимі онлайн – без візитів до держустанов, сплати 90 грн замість 120 грн, а також оплатити карткою на порталі.
Взяти участь у бета-тесті можуть українці, які є або були підприємцями або мають електронний підпис. Зробити це можна тут.