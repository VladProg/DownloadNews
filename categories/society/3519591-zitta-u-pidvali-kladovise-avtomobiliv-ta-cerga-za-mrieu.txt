Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: Геннадій Мінченко

Президент України Володимир Зеленський та Президентка Молдови Мая Санду під час спільної пресконференції, Київ, 27 червня 2022 року.

Фото: Павло Багмут

Президентка ПА ОБСЄ Маргарета Седерфельт під час огляду руйнувань, спричинених ракетно-бомбовими і авіаударами росіян по ЖК "Ірпінські Липки", Ірпінь, Київська область, 27 червня 2022 року.

Фото: Володимир Тарасов

Президент України Володимир Зеленський (праворуч) та Президент Республіки Індонезія Джоко Відодо під час спільного брифінгу, Київ, 29 червня 2022 року.

Фото: Руслан Канюка

Міністр закордонних справ України Дмитро Кулеба у приміщенні МЗС України відкрив виставку українського військового плакату, Київ, 28 червня 2022 року.

Фото: Юлій Зозуля

Під час урочистої церемонії спецпогашення нової поштової марки "Українська мрія", присвяченої найбільшому у світі літаку Ан-225 "Мрія", у приміщенні Головпоштамту, Одеса, 28 червня 2022 року.

Фото: Євген Котенко

Авторка ескізу марки "Українська мрія" 11-річна Софія Кравчук підписує конверти під час старту продажу марок, Київ, 28 червня 2022 року.

Фото: Руслан Канюка

Чоловік у футболці з написом #stoprussia тримає на руках дитину під час урочистої церемонії підняття кримськотатарського прапора перед центральним входом у будівлю МЗС України з нагоди відзначення Дня кримськотатарського прапора, Київ, 26 червня 2022 року.

Фото: Анна Опаренюк

Зруйнований унаслідок ракетних обстрілів російськими військами житловий будинок у Шевченківському районі Києва, 26 червня 2022 року.

Фото: Павло Багмут

Пошкоджені внаслідок ракетних обстрілів російськими військами гаражі у Шевченківському район, Київ, 26 червня 2022 року.

Фото: В’ячеслав Мадієвський

Автомобілі, зруйновані внаслідок обстрілу російськими військами мікрорайону на півночі Харкова з реактивної системи залпового вогню "Смерч", Харків, 26 червня 2022 року.

Фото: Ніна Ляшонок

Чоловік на балконі зруйнованої внаслідок ракетного обстрілу російськими військами житлової багатоповерхівки, Сергіївка, Одеська область, 1 липня 2022 року.

Фото: Ніна Ляшонок

Наслідки ракетного удару російських військ, Одеська область, 27 червня 2022 року.

Фото: В’ячеслав Мадієвський

Чоловік стоїть у вирві від російської ракети, яка влучила в одну зі шкіл Харкова, 27 червня 2022 року.

Фото: В’ячеслав Мадієвський

Зруйнований унаслідок обстрілів російськими військами житловий будинок у Харкові, 26 червня 2022 року.

Фото: Дмитро Смольєнко

Військовослужбовець за роялем у зруйнованій російськими військами музичній школі, в яку влучило два снаряди з "Ураганів", Оріхів, Запорізька область, 24 червня 2022 року.

Фото: Микола М’якшиков

Автомобіль, понівечений унаслідок ракетного обстрілу російськими військами станції технічного обслуговування (СТО), Дніпро, 29 червня 2022 року.

Фото: В’ячеслав Мадієвський

82-річна жителька Харкова Анна Сатановська, чоловік якої загинув унаслідок ракетного обстрілу російськими військами спального району Харкова, 27 червня 2022 року.

Фото: В’ячеслав Мадієвський

Медики упаковують у мішок тіло загиблого внаслідок ракетного обстрілу російськими військами спального району Харкова, 27 червня 2022 року.

Фото: Сергій Гудак

Фахівці Центру тактичної медицини з Угорщини проводять навчання для українських медиків в умовах, наближених до реальних. Тренінг передбачає дві частини: теоретичну та практичну з реалістичною симуляцією травм і поранень, Ужгород, 27 червня 2022 року.

Фото: В’ячеслав Мадієвський

Знищені під час обстрілів російськими військами автомобілі, Харків, 27 червня 2022 року.

Фото: Дмитро Смольєнко

Жінка у підвалі житлової багатоповерхівки, Гуляйполе, Запорізька область, 29 червня 2022 року.

Фото: Дмитро Смольєнко

Відвідувачі першого в Україні Центру допомоги врятованим, Запоріжжя, 30 червня 2022 року.

Фото: В’ячеслав Мадієвський

Волонтерський центр у північному районі Харкова опікується понад сотнею осіб похилого віку. Кілька разів на тиждень тут готують та безкоштовно роздають гарячі обіди всім, хто цього потребує, Харків, 28 червня 2022 року.

Фото: Володимир Тарасов

На Київщині провели в останню путь українського героя, сержанта Володимира Кочетова, який загинув 24 червня у Донецькій області, захищаючи Україну від російських загарбників, смт Бабинці, Бучанський район, Київська область, 30 червня 2022 року.

Фото: Геннадій Мінченко

У Михайлівському Золотоверхому соборі відбулася церемонія прощання з військовим медиком добровольчого медичного батальйону "Госпітальєри" Наталією Фраушер на псевдо "Австрійка", яка загинула в ДТП 28 червня, Київ, 30 червня 2022 року.

Фото: Руслан Канюка

Чоловік пливе у човні підтопленою унаслідок зливи вулицею, Київ, 29 червня 2022 року.

Фото: Альберт Кошелев

Учасники штабного тренування щодо санітарного та епідемічного благополуччя населення під час ліквідації наслідків збройної агресії російської федерації проти України у засобах індивідуального захисту, Запорізька область, 1 липня 2022 року.

Фото: Сергій Гудак

Учасники благодійного велозаїзду Big City Ride на підтримку Збройних сил України, Ужгород, 26 червня 2022 року.

Фото: Олександр Лапін

Сувій в руках учасниці квесту "У пошуках втраченої Конституції" у Центральному міському парку ім. Миколи Леонтовича, Вінниця, 27 червня 2022 року.

Фото: Альона Николаєвич

Оркестр Національної академії сухопутних військ імені гетьмана Петра Сагайдачного під час встановлення світового рекорду з одночасного виконання пісні "Ой, у лузі червона калина" (одночасно її заспівали 1086 учасників у 47 країнах світу) на площі біля пам’ятника Тарасу Шевченку у День Конституції України, Львів, 28 червня 2022 року.

Фото: Альберт Кошелев

Мурал, присвячений псу-саперу Патрону, на фасаді одного з будинків у Запоріжжі, 29 червня 2022 року.

Фото: Юлій Зозуля

Дівчина фотографується поруч із картиною "Русскій воєнний корабль, іді… !" на набережній Малого Фонтану, Одеса, 26 червня 2022 року.

Фото: Євген Котенко

Учасники Pet-friendly day на Київській дитячій залізниці, Київ, 25 червня 2022 року.

Фото: Руслан Канюка

Актор Віталій Ажнов під час допрем’єрного показу вистави "Калігула" за п’єсою Альбера Камю у постановці режисера Національного академічного драматичного театру імені Івана Франка Івана Уривського на Камерній сцені імені Сергія Данченка, Київ, 25 червня 2022 року.

Фото: Сергій Гудак

Ансамбль "Ужгород" під час благодійного концерту колективів міського центру дозвілля – будинку культури та обласного організаційно-методичного центру культури, – організований для збору коштів на потреби ЗСУ, Ужгород, 28 червня 2022 року.

Фото: Євген Котенко

Поїзд під час презентації перших результатів масштабної програми збору зворотного зв'язку пасажирів Укрзалізниці у партнерствi з Revizion на території Центрального залізничного вокзалу, Київ, 27 червня 2022 року.

Фото: Сергій Гудак

Відправлення вагонів з питною водою від фонду Memory and Roots Zakarpattya у постраждалі від війни міста сходу України, Закарпатська область, 24 червня 2022 року.

Фото: Ніна Ляшонок

Учасники відкриття літнього скакового сезону-2022 на Одеському іподромі, 25 червня 2022 року.

Фото: Юлій Зозуля

Спецтехніка під час обробляння ячменю перед його відправленням до зерносховища, Одеська область, 23 червня 2022 року.

Фото: Ніна Ляшонок

Лаванда, Одеса, 27 червня 2022 року.

Фото: Володимир Тарасов

Люди займаються сільськогосподарськими роботами на місцевому пасовиську, село Шкнева, Київська область, 25 червня 2022 року.