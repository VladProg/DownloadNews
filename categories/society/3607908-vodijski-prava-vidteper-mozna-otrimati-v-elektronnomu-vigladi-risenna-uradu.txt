Кабмін затвердив можливість оформлення та видачі посвідчення водія в електронній формі.

Про це інформує пресслужба Міністерства внутрішніх справ, передає Укрінформ.
“Кабінет Міністрів України сьогодні, 4 листопада, затвердив проєкт постанови «Про внесення змін до деяких постанов Кабінету Міністрів», яким передбачена можливість оформлення та видачі посвідчення водія в електронній формі”, - йдеться у повідомленні.
Як зазначається, документ передбачає можливість шляхом застосування засобів електронного кабінету водія функціональної підсистеми Єдиного державного реєстру Єдиної інформаційної системи МВС замовлення, а через Єдиний державний вебпортал електронних послуг, у тому числі портал «Дія», також замовлення і формування, отримання, видачі, пред’явлення та перевірки електронного посвідчення водія та електронного свідоцтва про реєстрацію транспортного засобу.
Як повідомляв Укрінформ, в Україні відновили обмін посвідчення водія онлайн з доставкою у будь-яке відділення Укрпошти.