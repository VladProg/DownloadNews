18 жовтня об 11:00 - пресконференція на тему: «Благодійний захід на підтримку ЗСУ: деталі проведення від української альпіністки».

Організатори: Медіацентр Україна – Укрінформ.
Учасниця: Антоніна Самойлова - перша українська альпіністка, яка піднялась на восьмитисячник Манаслу.

Формат заходу – офлайн (Зала 1).
Дивіться на YouTube-каналі Укрінформу.
Чому це цікаво?
28 вересня 2023 року о 7 ранку на вершину гори Манаслу (Manaslu, 8156 м), восьмого за висотою восьмитисячника у світі, здійснила сходження українська альпіністка Антоніна Самойлова. Вона стала першою українською альпіністкою, яка виконала сходження на цей восьмитисячник та підняла прапор України. До цього на вершині Манаслу побували 20 українців - чоловіків. Штурмовий день тривав 37 годин!
На рахунку Антоніни вже три восьмитисячника: Еверест (який вона пройшла двічі - у 2022 та у 2023 роках), К2 (у 2022 році) і Манаслу (у 2023 році).
Вона стала першою українською альпіністкою, яка піднялася на вершину Евересту двічі.
Наприкінці жовтня спортсменка планує організувати вечерю, аби розповісти про неймовірні та небезпечні подробиці свого сходження, а всі 100% зібраних коштів витратити на купівлю кисню для Госпітальєрів, які рятують захисників на нулі.