Дозвіл на евакуацію з території Сектору Гази вже отримав 101 громадянин України.

Про це у повідомив посол України у Ізраїлі Євген Корнійчук у коментарі, наданому Укрінформу українським посольством.
«Перша група наших громадян отримала дозвіл на евакуацію з Гази - 101 особа, і 367, які ми запросили, це ті, що погоджені на евакуацію через Ізраїль. Решту обіцяють випустити в середу. Також на наше прохання випускають 51 громадянина Молдови», - сказав посол.
Він зазначив, що операція має розпочатися вже сьогодні. Співробітники посольства України уже очікують на кордоні з Єгиптом та Газою. «Все скоординовано поки нормально. Сподіваюся, що в четвер закінчимо виводити всіх», - додав Корнійчук.


Як повідомлялося, 1 листопада із сектору Гази розпочалася евакуація іноземних громадян через пропускний пункт "Рафах" між Газою і Єгиптом. Тоді ж Україна розпочала підготовчий етап евакуації українців із палестинського анклаву.