Центр протидії дезінформації при РНБО України застерігає про фейкову розсилку нібито від імені СБУ - начебто спецслужби стежитимуть за всіма телефонними розмовами та месенджерами.

Як передає Укрінформ, про це йдеться у повідомленні ЦПД.

У повідомленні йдеться про те, начебто «в Україні з'являються нові правила комунікації — всі дзвінки будуть записуватись, а також всі месенджери будуть моніторитись».
Мета дезінформаційної кампанії загарбників, наголошують в ЦПД, — дискредитація керівництва країни, а також психологічний тиск на населення.
Як повідомлялось, 19 липня фахіці ЦПД розвінчали схожу фейкову розсилку і попереджали про посилення інформаційного тероризму.