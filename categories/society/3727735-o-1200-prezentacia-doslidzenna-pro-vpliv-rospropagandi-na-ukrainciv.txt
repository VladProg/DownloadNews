26 червня, 12:00 - презентація результатів дослідження на тему: «Здатність українців вирізняти меседжі роспропаганди».

Організатори: Медіацентр Україна — Укрінформ.
Учасники:

Світлана Сліпченко - керівниця проєкту VoxCheck;
Тетяна Ситник - Head of B2B and Strategic Research в компанії CBR.

Чому це цікаво?
VoxCheck разом із компанією CBR дослідили здатність населення вирізняти наративи російської пропаганди. Для цього опитали українців віком від 18 до 70 років, які проживають в Україні або перебувають за кордоном.
Більшість опитаних погоджуються із проукраїнськими меседжами та не погоджуються з проросійськими. Утім, при аналізі кожного наративу дослідники помітили окремі тривожні сигнали. Зокрема, до прикладу, лише 29% опитаних в Україні та 35% за кордоном не погодились із твердженням «Революція Гідності в Україні 2013-2014 року НЕ була державним переворотом». А чверть опитаних в Україні та за її межами погодилися із твердженням «Росія в Україні воює проти Заходу/НАТО». Це свідчить про те, що російська пропаганда все ж таки впливає на українців.
Формат заходу – офлайн (Зала 1).
Дивіться на YouTube-каналі Укрінформу, а також на YouTube-каналі Ukraine Media Center Ukrinform та на Фейсбук-сторінці Ukraine Media Center Ukrinform українською та англійською мовами.