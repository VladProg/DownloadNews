За даними Фонду народонаселення ООН, в Україні станом на 2023 рік проживає 36,7 мільйона людей.

Про це повідомляє Укрінформ з посиланням на звіт Фонду.
Як зазначається, найбільша частка населення - 64,6% - це люди віком від 15 до 64 років, ще 20,2% становлять люди віком 65+, а 15,2% громадян – віком до 14 років.
За даними ООН, в середньому жінка в Україні живе 78 років, чоловік - 68 років.
Сумарний коефіцієнт народжуваності у 2023 році (середня кількість дітей, яку має жінка у репродуктивному віці) в Україні становить 1,3.
Як повідомляв Укрінформ, в Інституті демографії та соціальних досліджень припускають, що станом на 1 січня 2023 року чисельність населення України становила 28-34 млн.