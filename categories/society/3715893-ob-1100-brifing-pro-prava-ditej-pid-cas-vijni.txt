30 травня об 11:00 відбудеться брифінг на тему: «Права дітей під час війни».

Організатори: Медіацентр Україна — Укрінформ.
Спікер: Дар'я Герасимчук - уповноважена Президента з прав дитини.
Чому це цікаво?
1 червня в Україні та низці країн відзначають Міжнародний день захисту дітей. Це свято запроваджене з метою привернення уваги до проблем дотримання прав і охорони здоров’я дитини.
Водночас на сьогодні Російська Федерація, вдершись в Україну, нахабно порушує права українських дітей. Так, згідно з даними Офісу генпрокурора, в період повномасштабного вторгнення РФ на територію України, загинули 483 дитини, 989 – були поранені. Крім того, станом на лютий 2023 року Нацполіція отримала 9631 звернення щодо зниклих безвісти дітей з моменту впровадження воєнного стану в Україні — вони стосуються 9764 неповнолітніх.
Формат заходу – офлайн (Зала 1).
Дивіться на YouTube-каналі Укрінформу, а також на YouTube-каналі Ukraine Media Center Ukrinform та на Фейсбук-сторінці Ukraine Media Center Ukrinform українською й англійською мовами.