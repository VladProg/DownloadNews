У Михайлівському Золотоверхому соборі Києва відбувається Божественна літургія у день святкування 1034-ї річниці хрещення Русі-України.

Літургію очолює предстоятель Православної церкви України митрополит Епіфаній, повідомляє кореспондент Укрінформу.
Трансляцію літургії можна подивитися на Фейсбуці Михайлівського собору.






Божественна літургія з нагоди 1034-ї річниці Хрещення Руси-України / Фото: Володимир Тарасов. Укрінформ






















Як повідомлялося святкування Дня хрещення Київської Русі-України було запроваджено указом Президента України 25 липня 2008 року. Датою свята обрали 28 липня – день вшанування пам’яті святого рівноапостольного князя Володимира. Саме за князювання Володимира християнство стало державною релігією Київської Русі.
Цього року Україна святкує 1034-ту річницю хрещення Київської Русі.
Також Україна сьогодні вперше відзначає День української державності. Запровадити нове державне свято, яке відзначатиметься у день хрещення Київської Русі-України, запропонував торік Президент Володимир Зеленський під час урочистостей з нагоди Дня Незалежності України. Тоді ж глава держави підписав відповідний указ про затвердження Дня державності.