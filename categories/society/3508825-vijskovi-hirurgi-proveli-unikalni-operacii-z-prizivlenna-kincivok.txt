Українські військові хірурги провели унікальні операції з реплантації сегментів кінцівок чотирьом пораненим.

Про це у Фейсбуці повідомляє Генеральний штаб ЗСУ, передає Укрінформ.
"За останні декілька тижнів наші військові хірурги успішно провели низку унікальних операцій - реплантацій сегментів кінцівок чотирьом пораненим: трьох нижніх і однієї верхньої кінцівки", - йдеться у повідомленні.
Реплантація - від латинського replantare - знову садити, пересаджувати.
Операція є хірургічним приживленням відокремленої від організму кінцівки або її частини шляхом зшивання судин, з'єднання пошкоджених нервів, сухожиль, кісток, м'язової тканини і подальше відновлення кровообігу.