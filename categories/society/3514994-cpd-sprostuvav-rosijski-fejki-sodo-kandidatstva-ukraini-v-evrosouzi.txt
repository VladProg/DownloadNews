Центр протидії дезінформації при Раді національної безпеки і оборони спростував основні російські фейки про кандидатство України на членство у Європейському Союзі та пояснив, що цей статус дає доступ до нових інвестицій.

Як передає Укрінформ, про це ЦПД повідомив у Телеграмі.
Зокрема ЦПД спростовує фейк, що кандидатство на членство у ЄС для України є формальним рішенням, і по суті, це нічого не дає.
“Статус кандидата для вступу в ЄС відкриває для України доступ до нових грантів та інвестицій держав ЄС”, - ідеться в повідомленні.
Як пояснили у ЦПД, стати повноцінним членом Євросоюзу, Україна має виконати зобов'язання: продовжити реформу судової системи; посилити боротьбу з корупцією; забезпечити відповідність законодавства про боротьбу з відмиванням грошей стандартам FATF; впровадити антиолігархічний закон; привести законодавство про медіа до стандартів ЄС та змінити законодавство про нацменшини.
Також фейком є повідомлення, що Україні доведеться чекати від 10 до 30 років, щоб вступити у Євросоюз, як Албанії, Туреччині та іншим країнам.
“В разі виконання всіх умов для кандидата вступ України в ЄС заплановано на 2029 рік”, - підкреслили в ЦПД.
Як повідомляв Укрінформ, 23 травня глави держав та урядів Європейського Союзу ухвалили рішення про надання Україні статусу країни-кандидата на входження до ЄС.