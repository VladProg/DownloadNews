Вища кваліфікаційна комісія суддів планує рекомендувати Вищій раді правосуддя призначити суддями 31 кандидата, які пройшли оцінювання у 2017-2019 роках, але не були призначені попереднім Президентом Порошенком.

Про це повідомив під час XI Міжнародного судово-юридичного форуму очільник ВККС Роман Ігнатов, передає кореспондент Укрінформу.
“У нас є незавершені процедури, які потрібно завершити, це 31 суддя, які пройшли всі кваліфікаційні оцінювання, але експрезидент України не підписав укази про їх призначення. Вони залишаються у підвищеному стані великий термін, неприпустимий для цивілізованої держави“, - розповів Ігнатов.
За його словами, зустрічі з цими суддями вже відбулися, і буквально наступного тижня ВККС буде визначати як розв’язувати це питання.
“Зараз треба просто оптимізувати дані відносно цих кандидатів і направити документи на їх призначення до Вищої ради правосуддя”, - резюмував голова ВККС.
Як уточнив Ігнатов, наразі в Україні бракує більш як 2 тисячі суддів.