Вступну кампанію до закладів профтехосвіти продовжили до 1 жовтня, аби створити безперешкодні умови для вступу всіх охочих.

Про це повідомляє Міністерство освіти та науки, передає Укрінформ.
«Перш за все нам важливо створити комфортні та безперешкодні умови для вступу всіх охочих до профтехів. Продовження термінів вступу – це виграшний час насамперед для вступників із територій проведення воєнних дій або які перебувають в тимчасовій окупації. Ну і, звісно, для тих, хто хотів здобути професійну освіту, але досі не наважувався», – зазначила очільниця директорату професійної освіти МОН Ірина Шумік.
Як повідомляв Укрінформ, вступна кампанія до закладів профтехосвіти розпочалася 1 липня. Для вступу не потрібно складати НМТ чи ЗНО.