Із початку повномасштабного вторгнення росії в Україну станом на 17 червня правоохоронці зареєстрували 26767 злочинів.

Про це у Телеграмі поінформувала пресслужба Офісу генерального прокурора, передає Укрінформ.
Злочини агресії та воєнні злочини: зареєстровано 17982 злочини. З них: 17313 - щодо порушення законів та звичаїв війни, 73 - щодо планування, підготовки або розв'язання та ведення агресивної війни, 18 - щодо пропаганди війни, 578 - інші.
Також правоохоронці зареєстрували 8785 злочинів проти нацбезпеки, з них: 6077 - щодо посягання на територіальну цілісність і недоторканність України, 1127 - щодо державної зради, 1186 - щодо колабораційної діяльності, 49 - щодо пособництва державі-агресору, 63 - щодо диверсії, 283 - інші.
Як повідомлялося, у ОГП поінформували, що через вторгнення рф в Україні загинуло 322 дитини.