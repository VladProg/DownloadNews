Співробітники Державної служби з надзвичайних ситуацій з початку 2022 року врятували 4066 осіб.

Про це у Фейсбуку повідомляє пресслужба ДСНС, передає Укрінформ.
«​​Згідно з офіційною статистикою, протягом 2022 року в результаті вжитих представниками ДСНС заходів під час ліквідації тієї чи іншої надзвичайної ситуації, врятовано 4 066 людей. Тобто, у середньому - 231 врятоване щодня людське життя», - йдеться в дописі.

Окрім того, підрозділи ДСНС ліквідували 54 тисячі 912 пожеж, - тобто, щодня у середньому - 256.
«Щодо розмінування територій - протягом 2022 року піротехнічними підрозділами ДСНС вже знищено 175 тис. 590 вибухонебезпечних предметів. Тобто - 820 ВНП щодня», - додали у відомстві.
Як повідомлялося, піротехніки ДСНС за минулу добу знешкодили 715 вибухонебезпечних предметів.
Фото: ДСНС