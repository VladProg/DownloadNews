У Запоріжжі розслідують кримінальне провадження про розпалювання релігійної ворожнечі і викликали на допит в якості свідка митрополита Запорізького та Мелітопольського Луку. Зараз поліція на результати кількох експертиз.

Про це в інтервʼю Укрінформу сказав начальник ГУНП в Запорізькій області Артем Кисько.
«Поки деталі розголошувати не можу, бо це таємниця слідства. Поки його допитали як свідка, здійснюється досудове розслідування кримінального провадження за фактом розпалювання релігійної ворожнечі та ненависті за ч.1 ст.161 ККУ. Чекаємо результатів кількох експертиз, вивчаємо висловлювання в його Телеграм-каналі і зверненнях. Так-то ми розуміємо, про що він говорить і на що натякає, це ж Московський патріархат, але треба юридично підкріпити все, тому чекаємо на висновки експертів», - сказав він, відповідаючи на запитання, для чого викликали Луку.
Раніше повідомлялося, що 9 серпня митрополит Запорізький та Мелітопольський Лука оприлюднив на каналі Запорізької єпархії УПЦ МП відеозвернення, в якому заявив, що його викликали на допит в поліцію.

11 грудня 2022 року Рада національної безпеки та оборони запровадила персональні санкції проти семи ієрархів Української православної церкви (Московського патріархату). Серед інших до санкційного списку потрапив митрополит Запорізький і Мелітопольський УПЦ МП Лука (Андрій Коваленко).