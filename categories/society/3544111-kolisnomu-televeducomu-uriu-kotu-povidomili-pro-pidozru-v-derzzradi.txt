Колишньому українському телеведучому Юрію Коту повідомили про підозру в державній зраді.

Відповідна інформація оприлюднена на сайті Офісу генпрокурора, передає Укрінформ.
У документі зазначається, що справа за фактом державної зради була порушена відносно Кота 17 травня поточного року.
Зокрема,у повідомленні про підозру йдеться, що з квітня по травень поточного року Кот розміщує у своєму телеграм-каналі «Юрий Кот — Быть добру!» викривлену інформацію стосовно історичних та політичних фактів та розповсюджує прокремлівські наративи, дискредитуючи українців.
За даними слідства, Кот під час Революції Гідності був ведучим київського Антимайдану. А у 2014 році переїхав до рф, де почав працювати в державному інформагентстві “росія сьогодні” та “News Front”, де займався інформаційним викривленням подій на Євромайдані.
«Встановлено, що Кот Ю.В. підтримує керівництво рф щодо початку військових дій в Україні. Зокрема, у своїх виступах на відеозаписах у мережі Інтернет, ЗМІ підтримував політику рф та має проросійські погляди. Його виступи переважно підготовлені на замовлення посадовців рф та установ і російських медійних центрів»,- йдеться у повідомленні про підозру.
У повідомленні про підозру зазначається, що у період з 2007 по 2014 рр. Юрій Кот працював у Національній суспільній телерадіокомпанії України та на телеканалі «Інтер».
24 лютого росія розпочала новий етап восьмирічної війни проти України – повномасштабний наступ. лютого росія розпочала повномасштабне вторгнення в Україну. Війська рф обстрілюють і знищують ключові об’єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню, авіабомб і балістичних ракет.
Фото: Фейсбук