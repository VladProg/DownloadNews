Православна церква України вперше взяла участь у зібранні Всесвітньої ради церков, яке відбулось у німецькому місті Карлсруе.

Як передає Укрінформ, про це речник ПЦУ, архієпископ Чернігівський та Ніжинський Євстратій Зоря повідомив у Фейсбуці.
"Вперше офіційно Православна церква України представлена на зібранні Всесвітньої ради церков. Поки що як спостерігачі, але процес набуття повноцінного членства вже розпочато", - зазначив Зоря.

Як повідомляв Укрінформ, 15 грудня 2018 року відбувся Об’єднавчий собор українських православних церков, на якому було створено єдину Православну церкву України. Її очолив митрополит Епіфаній.
5 січня 2019 року у Стамбулі було підписано Томос про автокефалію ПЦУ. 6 січня Вселенський патріарх Варфоломій вручив документ митрополиту Київському і всієї України Епіфанію.