6 квітня о 12.00 - спеціальна подія на тему: «Зброя сповільненої дії: як росія використовує освіту проти українських дітей і що з цим робити Україні?».

Організатори: Медіацентр Україна – Укрінформ.
Учасники: Валентина Потапова - голова Центру громадянської просвіти «Альменда»; Дарина Підгорна - юристка Regional Center for Human Rights; Олег Покальчук - соціальний психолог; Анна Бабінець - керівниця незалежної розслідувальної агенції Слідство.Інфо.

Питання до обговорення:

Які цілі переслідує росія, впроваджуючи федеральні освітні стандарти для школярів на окупованих територіях України?
Скільки часу потрібно окупантам, щоб перетворити юних українців на «універсальних солдатів» росії?
Повернення депортованих дітей до України і реінтеграція дітей, які перебувають в окупації з 2014 року – дві сторони однієї медалі. Чи готова Україна до цього виклику?
Що переживають викрадені росіянами діти і які практичні проблеми, пов’язані з їх поверненням в Україну – досвід журналістів, які допомогли вибратися вивезеним дітям.
Що можна зробити вже зараз, доки триває війна, і які напрацювання державі та громадянському суспільству варто мати, коли війна закінчиться?

Чому це цікаво?
За різними оцінками близько мільйона дітей залишаються на окупованій території України, частина з них була депортована на територію росії. Доступ до навчання за українськими освітніми програмами для них закритий. Натомість у запропонованих їм російських підручниках – нав’язування російської ідентичності і заклики жертвувати собою на полі бою заради росії.
росіяни перетворюють освіту на один з видів зброї, яким вони знищують українську ідентичність. російські шкільні підручники, виховні заходи та навчальний процес за російськими стандартами – це «важка артилерія» сповільненої дії, яка буде впливати на свою ціль навіть після перемоги та деокупації.
Формат заходу – офлайн (Зала 1).
Дивіться на YouTube-каналі Укрінформу.