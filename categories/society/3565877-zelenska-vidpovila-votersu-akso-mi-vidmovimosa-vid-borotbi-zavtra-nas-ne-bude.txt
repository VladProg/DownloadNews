Дружина Президента Олена Зеленська наголошує, що у разі відмови України від боротьби, наша держава припинить своє існування, а якщо від війни відмовиться росія – то війна закінчиться.



Про це перша леді зазначила у Твітері у відповідь на публічне звернення до неї британського музиканта, одного і ззасновників гурту Pink Floyd Роджера Вотерса, повідомляє Укрінформ.

«Це росія напала на Україну, знищує міста та вбиває людей. Українці захищають свою країну та майбутнє своїх дітей. Якщо ми відмовимося від боротьби — завтра нас не буде. Якщо рф відмовиться від війни — війна закінчиться. Роджере Вотерсе, вам варто просити миру в президента іншої країни», - підкреслила перша леді України.

Раніше в публічному просторі з’явився лист Роджерса, у якому він просить Зеленську "вплинути на свого чоловіка", щоб він "виконав свою передвиборчу обіцянку і закінчив громадянську війну на сході та приніс мир на Донбас".