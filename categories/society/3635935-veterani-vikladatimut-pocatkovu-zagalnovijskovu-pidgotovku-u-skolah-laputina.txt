Українські ветерани й ветеранки будуть залучатися до початкової загальновійськової підготовки в системі загальної середньої освіти.

Як передає Укрінформ, про це повідомляє пресслужба Міністерства у справах ветеранів.
Як зазначається, відповідні зміни уряд вніс до “Порядку організації та здійснення загальновійськової підготовки громадян України до національного спротиву”. Документом розширено перелік педагогічних працівників, які залучаються до викладання дисципліни з початкової загальновійськової підготовки в українських закладах освіти. Серед них будуть й українські ветерани – учасники російської-української війни.
“Ми хочемо, щоб наші захисники і захисниці, які є носіями національної ідентичності, мали змогу працювати у сфері військово-патріотичного виховання української молоді. До того ж залучення ветеранів до роботи з учнями – це також важлива складова їхньої інтеграції у цивільне життя. Тому дана постанова забезпечить можливість імплементувати в українську систему освіти практичний досвід щодо захисту незалежності та територіальної цілісності України, якій набули захисники і захисниці України", - сказала міністерка у справах ветеранів.
Як повідомлялося, Міністерство у справах ветеранів анонсувало безкоштовну тримісячну онлайн-програму щодо розвитку "soft skills" для захисників і захисниць України.