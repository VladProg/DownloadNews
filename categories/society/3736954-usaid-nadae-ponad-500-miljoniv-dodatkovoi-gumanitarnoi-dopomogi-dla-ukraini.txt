Агентство США з міжнародного розвитку (USAID) надає Україні понад 500 млн доларів додаткової гуманітарної допомоги та обладнання для ДСНС на 2,3 млн доларів.

Про це оголосила адміністраторка USAID Саманта Пауер на брифінгу під час свого візиту до Києва, повідомляє кореспондент Укрінформу.
«ДСНС щодня демонструє відвагу і сміливість, якими українці відомі на весь світ. Але разом із навичками і сміливістю ДСНС також потребує обладнання, тому я рада сьогодні оголосити про передачу додаткового обладнання на 2,3 млн доларів, яке допоможе рятувальникам відреагувати на шкоду, завдану критичній інфраструктурі України російськими силами», - сказала вона.
Пауер поінформувала, що надається 6 автоцистерн для постачання чистої питної води у громади, які було відрізано від неї, а також 450 потужних насосів для відділень ДСНС на Херсонщині з тим, щоб допомогти подолати наслідки підриву Каховської ГЕС.






USAID надає 0 мільйонів гуманітарної допомоги для України та обладнання ДСНС / Фото: Тарасов Володимир, Укрінформ

















































Адміністраторка USAID також наголосила, що кошти для ДСНС є “наймудрішим вливанням” USAID, зазначивши, що близько 1,2 млрд доларів прямої бюджетної підтримки, наданої урядові України, пішли на зарплати понад 50 тисячам рятувальників, зокрема тим, хто долав наслідки руйнування Каховської дамби.
«В Україні є гуманітарні потреби, які залишаться, поки президент Путін веде цю війну. Обладнання і підтримка для виплати зарплат рятувальникам допоможе з деякими з цих потреб, але сьогодні я рада оголосити, що США надають понад 500 млн доларів додаткової гуманітарної допомоги нашим партнерам для збільшення їхньої відповіді на передовій», - підкреслила Пауер.
За її словами, Сполучені Штати мають на меті допомагати українцям із потребами, які вони для себе визначають – від підтримки із прихистком для тих, чиї домівки були зруйновані, до психологічної допомоги тим, кого війна травмувала найбільше.
Як повідомлялося, адміністратор Агентства США з міжнародного розвитку Саманта Пауер вдруге від початку повномасштабного вторгнення прибула з візитом до Києва. У рамках візиту вона зустрінеться з посадовцями органів влади, українським бізнесом, громадянським суспільством енергетиками, молоддю, працівниками рятувальних служб і спеціалістами у сфері психологічного здоров'я.