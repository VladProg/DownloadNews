У польських дошкільних і шкільних навчальних закладах, включаючи ліцеї, технікуми і профтехучилища, станом на кінець листопада навчалося 286 тис. 534 українські дитини.

Про це йдеться у базі даних Системи освітньої інформації, що діє при Міністерстві освіти і науки Польщі, передає Укрінформ.
Згідно з базою, майже 65% українських дітей від загальної кількості (183 461 дитина), це ті, хто прибув до Польщі після початку повномасштабного вторгнення Росії в Україну 24 лютого 2022 року.
Найбільше українських дітей навчається у середніх школах (понад 144 тис.), а також у дошкільних закладах (понад 43 тис.). Крім того, українці діти та молодь навчаються в Польщі у поліцеальних (профосвітніх) школах (понад 49 тис.), технікумах (понад 24 тис.), ліцеях (понад 15 тис.), профтехучилищах I і II ступеню (понад 8 тис.).
Як відомо, у Польщі станом на сьогодні може перебувати загалом 3-3,5 млн українців, з яких майже половина прибули до країни після повномасштабного вторгнення РФ в Україну. Водночас, поза польською системою освіти може перебувати навіть понад 200 тис. українських дітей, що нині проживають у Польщі.
Фото: PAP/Roman Zawistowski