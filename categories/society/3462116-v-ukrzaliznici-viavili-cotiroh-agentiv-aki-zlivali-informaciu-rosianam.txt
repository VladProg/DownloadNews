В Укрзалізниці виявили чотирьох агентів, які співпрацювали із російськими військами та системно передавали їм інформацію.

Як передає Укрінформ, про це повідомив голова правління компанії Олександр Камишін у Телеграмі.

"Внутрішня служба безпеки залізниці системно працює над виявленням підозрілих працівників і передає інформацію правоохоронним органам. А вони вже, у свою чергу, роблять свою роботу. На сьогодні в нас є чотири такі підтверджені колаборанти. Ними займаються правоохоронні органи", - зазначив Камишін.
Як повідомлялося, Служба безпеки України з початку повномасштабного вторгнення російської федерації виявила майже 100 диверсійно-розвідувальних груп і затримала понад 300 колаборантів.