25 липня о 12:00 - пресконференція на тему: “Хімічна зброя, біолабораторії та ядерні провокації: як Росія бреше про здоров’я українців — моніторинг VoxCheck”.

Організатори: Ukraine Media Center — Ukrinform.
Спікери: Олена Гливинська - фахівчиня із комунікацій та менеджерка медійних кампаній з підвищення обізнаності місцевої та регіональної влади, громад та пацієнтів України щодо реформ в системі охорони здоров’я України, проект USAID «Підтримка реформи охорони здоров'я» (онлайн); Світлана Сліпченко - керівниця проєкту VoxChec; Анаїт Хоперія - керівниця департаменту протидії інформаційним загрозам національній безпеці Центру протидії дезінформації РНБО; Микола Балабан - заступник керівника Центру стратегічних комунікацій та інформаційної безпеки; Дзвенислава Щерба - журналістка-аналітикиня ГО «Інтерньюз Україна».

Чому це цікаво?
Понад 1800 новин і постів із брехнею та пропагандою про здоров’я українців виявили фактчекери VoxCheck спільно із проектом USAID «Підтримка реформи охорони здоров’я» в інфопросторі України, росії та Білорусі з червня 2022 року до червня 2023 року.
Головні тренди російської пропаганди про громадське здоров'я України фактчекери представлять 25 липня на брифінгу в Медіацентрі Україна.
У фокусі особливої уваги дослідження — українські регіональні медіа та українці в регіонах, які перебувають під найбільшим прицілом фейків про здоров’я. Також російські та білоруські публікації, що можуть просочитися в український інфопростір.
Найпопулярніші виявлені теми російської пропаганди про громадське здоров’я такі:


Україна створює загрозу хімічних атак.


Військово-біологічні лабораторії та медичні досліди над громадянами України.


Гуманітарна криза в Україні.


Україна готує провокації на ЗАЕС.


Українські військові мілітаризують цивільні медичні об’єкти.


Усі фейки, пропагандистські маніпуляції та їхні спростування зібрані в онлайн-базі «Detox від пропаганди», що доступна для кожного українця.
Формат заходу – офлайн (Зала 1) + онлайн-включення.
Дивіться на YouTube-каналі Укрінформу.


Довідково. «Дезінформація вбиває» — це проєкт українських незалежних фактчекерів VoxCheck за підтримки проекту USAID «Підтримка реформи охорони здоров’я». Мета — підвищувати рівень медіаграмотності та стійкості до дезінформації щодо системи охорони здоров’я серед українців.