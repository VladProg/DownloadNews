В Україні з початку повномасштабного російського вторгнення кількість кризових кімнат для людей, що постраждали від насильства, зросла на 70.

По це повідомила міністр соціальної політики Оксана Жолнович на публічній дискусії до "16 днів активізму проти насильства" у межах запуску загальнонаціональної кампанії "Зроби крок. Чуйність перемагає насильство", передає кореспондент Укрінформу.
"За рік повномасштабного вторгнення ми збільшили кількість спеціалізованих служб, збільшили кількість кризових кімнат на 70 штук", - сказала вона, однак не уточнила загальної кількості таких прихистків в Україні.

Крім того, за словами Жолнович, впорядкована робота виїзних мобільних бригад, у чому Україні допомагали міжнародні партнери. "Саме мобільні бригади відпрацьовують більшість звернень", - зауважила міністр.
За словами Жолнович, внаслідок війни кривдниками стають люди, що самі зазнали травм. Тому наразі у фокусі уваги Мінсоцполітики перебуває удосконалення програм роботи з кривдниками - щоб допомогти їм усвідомити хибність їхньої поведінки, сказала вона.

В Україні з початку війни відкрили 70 кризових кімнат для постраждалих від насильства - Жолнович (доповнено)
Про це повідомила міністр соціальної політики Оксана Жолнович на публічній дискусії до "16 днів активізму проти насильства" у межах запуску загальнонаціональної кампанії "Зроби крок. Чуйність перемагає насильство", передає кореспондент Укрінформу.
"За рік повномасштабного вторгнення ми збільшили кількість спеціалізованих служб, збільшили кількість кризових кімнат на 70 штук", - сказала Жолнович, однак не уточнила загальної кількості таких прихистків в Україні.
Крім того, за її словами, впорядкована робота виїзних мобільних бригад, у чому Україні допомагали міжнародні партнери. "Саме мобільні бригади відпрацьовують більшість звернень", - зауважила міністр.
За словами Жолнович, внаслідок війни кривдниками стають люди, що самі зазнали травм. Тому наразі у фокусі уваги Мінсоцполітики перебуває удосконалення програм роботи з кривдниками - щоб допомогти їм усвідомити хибність їхньої поведінки, сказала вона.
Своєю чергою заступниця міністра внутрішніх справ Катерина Павліченко зауважила, що роботу із запобігання і протидії домашньому насильству можна поділити на 2 блоки – превенція і реагування.
«Превенція – це дуже великий блок, який включає і широкі інформаційні кампанії, які проводяться, у принципі, і сьогодні», - сказала вона.
За словами Павліченко, у реагуванні з боку правоохоронних органів на повідомлення про домашнє насильство ключовими є невідворотність покарання для кривдника і дієві механізми у контексті захисту потерпілої особи.
«Підвищення обізнаності потрібно для всіх без винятку, і для тих, хто працює з потерпілими. Це у тому числі поліцейські. Тому за допомогою наших міжнародних партнерів проводяться різні навчання. Вони проводилися і раніше, до повномасштабного вторгнення, і проводяться зараз», - розповіла заступниця міністра.
Ювенальна поліція нагадала про міжнародний сигнал про допомогу, за допомогою якого жертва домашнього насильства може непомітно для кривдника показати, що вона у небезпеці.
Як повідомлялося, станом на вересень 2021 року в Україні працювали 497 спеціалізованих служб, які допомагати постраждалим від домашнього насильства. А саме: 40 притулків; 21 кризова кімната; 19 денних центрів; 23 спеціалізовані служби первинного консультування; 365 мобільних бригад.
Упродовж восьми місяців 2023 року правоохоронці зареєстрували понад 192 тисячі заяв щодо домашнього насильства. За весь минулий рік до поліції надійшло 244 тисячі таких заяв.