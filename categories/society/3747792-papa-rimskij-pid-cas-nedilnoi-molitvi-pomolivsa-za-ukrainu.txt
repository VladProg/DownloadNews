Під час недільної молитовної зустрічі з паломниками 13 серпня Папа Римський Франциск помолився за Україну.

Як передає Укрінформ, про це повідомляє Vatican News.
«І молімося також за мученицьку Україну, яка дуже страждає від цієї війни», – сказав Папа Франциск.
Серед іншого він нагадав світові про трагічну ситуацію в Середземномор’ї, звернувши увагу на чергову втрату життів мігрантів, які прямують до берегів Європи.
«Це відкрита рана нашого людства. Підтримую політичні та дипломатичні зусилля, спрямовані на її загоєння в дусі солідарності та братерства, а також зусилля всіх тих, хто працює над запобіганням корабельним аваріям і порятунком мігрантів», – заявив Папа Римський.
Він також скерував слова підтримки до тих, хто страждає від пожеж на Гаваях.
Як повідомляв Укрінформ, кількість жертв лісових пожеж на острові Мауї, який входить до архіпелагу з 19 великих островів та атолів Гаваїв (США), зросла до щонайменше 93-х.
Фото: vaticannews.va