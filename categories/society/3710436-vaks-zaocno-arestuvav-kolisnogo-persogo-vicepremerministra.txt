Вищий антикорупційний суд обрав колишньому першому віцепрем’єр-міністру України запобіжний захід у вигляді тримання під вартою у справі про привласнення понад 195 млн гривень.

Як передає Укрінформ, про це Спеціалізована антикорупційна прокуратура повідомила в Телеграмі.
Ексурядовець підозрюється в організації заволодіння та розтраті бюджетних коштів, виділених для фінансування інноваційних та інвестиційних проєктів у реальному секторі економіки (ч. 3 ст. 27 ч. 5 ст. 191 Кримінального кодексу України).
Після затримання фігуранта та доставки його до місця проведення досудового розслідування слідчий суддя вирішить питання про застосування обраного запобіжного заходу.
Як повідомляв Укрінформ, САП завершила досудове розслідування стосовно колишнього першого віцепрем’єр-міністра України, який з 2014 року переховується в росії.
Матеріали справи відкриті стороні захисту для ознайомлення.