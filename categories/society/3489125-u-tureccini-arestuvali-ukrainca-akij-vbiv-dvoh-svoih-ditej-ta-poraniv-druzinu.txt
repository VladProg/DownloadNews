У турецькій Аланії за звинуваченням у навмисному вбивстві заарештували та відправили у в'язницю 38-річного громадянина України, який вбив двох своїх дітей та поранив дружину.

Про це повідомляє Укрінформ з посиланням на видання Sabah.
«В Аланії батько-українець ножем убив двох своїх дітей 4 та 6 років, а потім намагався убити свою дружину. Чоловіка було затримано нарядами поліції та доправлено в суд, який постановив арештувати чоловіка за звинуваченням в умисному вбивстві», - повідомляє видання.
Інцидент стався вчора в районі Сарай.
Вказується, що батьком, який вбив своїх дітей, виявився 38-річний викладач економіки Олексій Навроцький.



Фото: Vladimir Khotko, Фейсбук

Харківське видання Newsroom пише, що йдеться про Олексія Навроцького, який з 2009 по 2014 рік працював в апараті Верховної Ради помічником нардепа. Двічі обирався депутатом Харківської райради, а у 2015 році пройшов до Харківської міської ради, числився у складі фракції «За Харків, за Відродження». До початку повномасштабної війни Олексій Навроцький обіймав посаду проректора з наукової роботи ХНУ ім. Каразіна. З березня перебував у відпустці «за власний рахунок».
Фото: Sabah