До Ізраїлю на навчання вирушать 25 представників Міністерства внутрішніх справ України та благодійного фонду Сергія Притули.

Про це заявив посол Ізраїлю в Україні Міхаель Бродський у Телеграмі, передає Укрінформ.
«25 представників МВС України та благодійного фонду Сергія Притули вирушають до Ізраїлю на навчання за темою "Створення системи реабілітації для постраждалих під час бойових дій"», - йдеться у повідомленні.
За словами Бродського, від початку війни в рамках програми Посольства Ізраїлю в Україні та Маша в Ізраїлі пройшли навчання понад 400 українських фахівців.
Як повідомлялося, Міністерство охорони здоровʼя Ізраїлю надіслало Україні кілька тонн ліків на суму 100 млн грн як гуманітарну допомогу.
Фото: Міхаель Бродський, Телеграм