Міністр внутрішніх справ Ігор Клименко під час зустрічі із Надзвичайним і Повноважним Послом Суверенного Мальтійського Ордену в Україні Антоніо Газзанті Пульєзе ді Котроне обговорив питання реабілітації та психологічної підтримки працівників органів системи МВС України.

Як передає Укрінформ, про це в Телеграмі повідомляє пресслужба МВС України.
«Ми зараз уже думаємо про закінчення війни, адже після перемоги ми будемо стикатися з великою кількістю соціальних проблем, фізичного та психологічного здоров’я наших працівників», — наголосив міністр.

Як зазначається, Мальтійський Орден надає гуманітарну допомогу Україні та готовий долучитися до проєкту побудови реабілітаційного центру поблизу Києва у контексті навчання спеціалістів з психологічної реабілітації.
Як повідомлялось, в Україні Суверенний Мальтійський Орден є присутнім з 1991 року завдяки Мальтійській службі допомоги, осередки якої є у Львові, Івано-Франківську та Береговому.
Фото: МВС України