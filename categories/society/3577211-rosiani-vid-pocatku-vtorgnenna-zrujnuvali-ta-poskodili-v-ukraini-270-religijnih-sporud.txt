За сім місяців повномасштабної війни росія спричинила руйнування щонайменше 270 споруд релігійних спільнот України.

Як передає Укрінформ, про це Міністерство культури та інформаційної політики повідомляє у Телеграмі.
"За інформацією Державної служби України з етнополітики та свободи совісті, з 24 лютого по 20 вересня 2022 року щонайменше 270 релігійних споруд у 14 областях України були вщент зруйновані або зазнали руйнувань різного ступеню внаслідок збройного нападу росії", - ідеться у повідомленні.

Зруйновані, зокрема, церкви, мечеті, синагоги, Зали Царства, освітні та адміністративні будівлі релігійних спільнот України.
Як повідомляв Укрінформ, у Херсонській області в результаті ворожого обстрілу 1 серпня у селі Новопавлівка майже повністю зруйновано місцеву церкву.
Фото: facebook.com/OlhaRutkovskaya