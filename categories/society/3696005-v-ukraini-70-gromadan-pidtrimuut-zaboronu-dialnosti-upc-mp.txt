В Україні 70% громадян підтримують ідею заборони діяльності Української православної церкви московського патріархату.

Про це свідчать результати опитування, проведеного дослідницькою компанією Gradus Research напередодні свята, передає Укрінформ.
Так, 70% опитаних підтримують заборону діяльності УПЦ МП на території України, тоді як у 2021 році таких було трохи більш ніж половина (55%).
Крім того, дві третини респондентів (66%) ставляться до рішення про виселення ченців УПЦ МП з Києво-Печерської лаври позитивно (дуже або скоріше).
Опитування проведено дослідницькою компанією Gradus Research методом самозаповнення анкети в мобільному додатку. Вибірка: 1330 респондентів у віці 18-60 років, які мешкають у населених пунктах, де проживає понад 50 000 жителів. Період проведення: 13-14 квітня 2023 року.
Як повідомлялося, Національний заповідник "Києво-Печерська Лавра" оголосив про розрив договору про оренду з Українською православною церквою московського патріархату з 29 березня 2023 року, проте тривалий час прибічники УПЦ МП перешкоджали початку діяльності комісії з інвентаризації майна.