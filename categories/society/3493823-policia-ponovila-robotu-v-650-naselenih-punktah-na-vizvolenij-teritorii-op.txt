Національна поліція поновила роботу у 650 населених пунктах на визволеній території України.

Про це заступник керівника Офісу Президента Кирило Тимошенко повідомив на брифінгу, передає кореспондент Укрінформу.

«Наразі на деокупованих територіях Національна поліція відновила роботу у 650 населених пунктах», - зазначив посадовець.
Тимошенко також поінформував, що Укрпошта запрацювала вже у 821 населеному пункту з понад тисячі визволених.
За його словами, на 76% визволених територій поновлено послуги мобільного зв’язку та інтернету.
Як повідомлялося, 24 лютого 2022 року росія розпочала повномасштабне вторгнення в Україну. Війська рф проводять масовані бомбардування та обстріли українських міст і сіл, розв’язали масовий терор проти цивільного населення на тимчасово захоплених територіях.