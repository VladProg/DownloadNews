На ділянці польської залізниці Медика - Перемишль ремонтні роботи завершено, а рух електропоїздів відновлено.

Про це повідомляє Укрзалізниця у Телеграмі, передає Укрінформ.
"Оновлення щодо затримок на ділянці польської залізниці Медика - Перемишль. Наразі ремонтні роботи на цій ділянці завершені, рух електропоїздів відновлено", - йдеться в повідомленні.
Зараз із затримками рухаються наступні поїзди: №716 Перемишль - Київ - 10 год. 13 хв, №715 Київ - Перемишль - 9 год. 32 хв, №32/31 Перемишль - Запоріжжя - 9 год. 20 хв, №36/35 Перемишль - Одеса - 7 год. 4 хв, №54/53 Перемишль - Київ - 5 год 20 хв.
Всіх пасажирів, які мають критичну необхідність, залізниця пересаджує на інші поїзди.
Як повідомляв Укрінформ, через ремонтні роботи на польській залізниці сталася затримка деяких потягів.