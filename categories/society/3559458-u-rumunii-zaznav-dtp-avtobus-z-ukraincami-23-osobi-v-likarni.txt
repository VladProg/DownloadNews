На сході Румунії перекинувся автобус, який перевозив українців. 23 із 43 пасажирів госпіталізовані.

Про це повідомляє Укрінформ із посиланням на Romania Posts English.
Зазначається, що автобус прямував з України до Туреччини. Аварія сталася в комуні Гароафа повіту Вранча на сході країни.

До лікарні забрали 23 постраждалих. Як уточнюється, жоден з них не перебуває у тяжкому стані.
Інших пасажирів доправили в центр розміщення біженців. Їм буде забезпечено перевезення до українського кордону, зазначає видання.
За попередньою версією, ДТП сталася через те, що водій автобуса втратив контроль над керуванням.
Фото: Digi24