У четвер, 2 листопада, о 19:00 на Ютуб-каналі Ukrinform TV вийде чергова програма "Укрінформ: Вечірній стрім". Її тема – "Освіта онлайн: панацея чи міф".

Учасником програми буде співзасновник найбільшої платформи онлайн-навчання в Україні Prometheus Іван Примаченко.
Сайт ОСВІТА.UA склав рейтинг спеціальностей за кількістю заяв абітурієнтів у 2023 році. Найбільше абітурієнтів подало заяви на спеціальності "Право" (57 572 заяв), "Психологія" (46 857), "Філологія" (43 970), "Комп’ютерні науки" (43 894) та "Менеджмент" (43 509).
Онлайн-курси в основному проходять дорослі люди, які вже мають класичну освіту та знають, чого вони хочуть. Тому і з самодисципліною та мотивацією проблем у них менше. Але навіть за таких умов лише 7-13% людей закінчують онлайн-курси, які вони почали. Онлайн-навчання забезпечує гнучкість і доступність, але вимагає високої концентрації уваги та самодисципліни.
У програмі обговорюватимуть: чим відрізняється онлайн-освіта під час карантину та під час війни, чи стало більше людей, які навчаються онлайн, після 24 лютого, чи може якісна освіта бути безкоштовною, як стимулювати вступ абітурієнтів на "непрестижні" професійно-технічні спеціальності та які знання будуть потрібні українцям після перемоги.
Ведучий – журналіст Василь Самохвалов.
"Укрінформ: вечірній стрім" виходить на Ютуб-каналі Ukrinform TV. Це програма, де провідні експерти країни обговорюють актуальні події України та світу.