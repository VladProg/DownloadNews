Рух легкових автомобілів через пункт пропуску "Краківець" буде відновлено 1 серпня, про початок пропуску пасажирських автобусів буде повідомлено додатково.

Як передає Укрінформ, про це Державна прикордонна служба України повідомляє у Фейсбуці.
“З 08:00 1 серпня 2022 року через пункт пропуску "Краківець", що на Львівщині, буде відновлено пропуск легкових автомобілів. Про початок пропуску пасажирських автобусів буде повідомлено додатково”, - ідеться в повідомленні.
В ДПСУ просять громадян врахувати інформацію та обирати даний пункт пропуску для перетину кордону.
Як повідомлялося, 18 липня в пункті пропуску "Краківець" розпочалися ремонтні роботи, через які тимчасово припинили пропуск легковиків на виїзд із України.