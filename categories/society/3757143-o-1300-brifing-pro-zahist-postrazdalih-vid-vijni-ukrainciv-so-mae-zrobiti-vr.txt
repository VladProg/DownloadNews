5 вересня о 13:00 відбудеться брифінг на тему: "Що має зробити парламент вже зараз для захисту постраждалих від війни українців: презентація дорожньої карти".

Організатори: Медіацентр Україна – Укрінформ.
Спікери:

Альона Луньова - директорка з адвокації Центру прав людини ZMINA;
Юлія Матвійчук - координаторка з адвокаційних питань БФ «ВОСТОК SOS»;
Ольга Скрипник - голова правління Кримської правозахисної групи;
Анна Рассамахіна - адвокаційна менеджерка ГО «Крим-СОС».

Чому це цікаво?
У перший день десятої сесії Верховної Ради України експертки коаліції організацій, що опікуються питаннями захисту прав постраждалих внаслідок війни, презентують аналіз відповідних законопроєктів, які зараз знаходяться на розгляді у парламенті. Зокрема, йтиметься про законопроєкти щодо депортованих або примусово переміщених українських дітей і порядок їхнього повернення в Україну, про виплати пенсій громадянам, які проживають на тимчасово окупованій території або виїхали з неї, про законодавче унормування відповідальності за колабораційну діяльність та інші.
Формат заходу – офлайн (Зала 1).
Дивіться на на YouTube-каналі Укрінформу, на YouTube-каналі Ukraine Media Center Ukrinform та на фейсбук-сторінці Ukraine Media Center Ukrinform.