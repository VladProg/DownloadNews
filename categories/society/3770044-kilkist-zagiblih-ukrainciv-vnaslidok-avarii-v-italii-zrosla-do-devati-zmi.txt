Кількість загиблих українців внаслідок аварії автобуса в Італії 3 жовтня зросла до дев’яти.

Як передає Укрінформ, про це повідомляє The Kyiv Independent.
Наразі місцева влада ідентифікувала 21 жертву катастрофи, серед яких дев’ять громадян України, четверо румунів, троє німців, двоє португальців, один хорват, один громадянин Південної Африки та один італієць, який був водієм.
Після аварії було госпіталізовано 15 пасажирів, серед яких п’ятеро українців. Наразі десять пасажирів перебувають у реанімації.
Глава регіону Венето Лука Зая сказав, що обставини інциденту вказують на те, що водієві стало погано за кілька хвилин до того, як він втратив контроль над автобусом, пише ВВС.
Як повідомлялося, 3 жовтня поблизу італійського міста Венеції після падіння з естакади розбився автобус, внаслідок чого загинув 21 пасажир. В аварії, яка сталася в Местре, передмісті Венеції, вижило 15 осіб.
Раніше в МЗС України підтвердили, що серед жертв смертельного інциденту були четверо українців.
Фото: Corpo Nazionale dei Vigili del Fuoco / X