Президент Володимир Зеленський і перша леді Олена Зеленська у День Незалежності України взяли участь у церемонії вшанування пам'яті Героїв Небесної сотні.

Як передає Укрінформ, про це повідомляє пресслужба глави держави.
«Зранку президентське подружжя прибуло до пам’ятного хреста на місці загибелі учасників Революції гідності на Алеї Героїв Небесної сотні в центрі Києва», - ідеться в повідомленні.
Володимир та Олена Зеленські встановили лампадки біля хреста і вклонилися, вшановуючи пам'ять полеглих за свободу.
24 серпня Україна відзначає 31-у річницю проголошення Незалежності. Цього дня у країні скасовані масові заходи з міркувань безпеки, Президент звернувся до нації з відеозверненням.
Фото: ОП