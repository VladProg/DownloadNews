Парламент Ісландії підтримав пропозицію щодо передачі Україні польового шпиталю.

Про це повідомила у Твіттері прем’єр-міністр Ісландії Катрін Якобсдоттір, передає Укрінформ
"Усі партії в парламенті об’єднані в тому, щоб Ісландія надала Україні польовий шпиталь", - йдеться в дописі.


All parties in the Icelandic parliament have united in proposing that Iceland will give a field hospital to Ukraine. We remain committed to supporting the Ukrainian people: this gesture is a symbol of our continued solidarity.
— Katrín Jakobsdóttir (@katrinjak) May 15, 2023

Очільниця уряду, наголосила, що Ісландія, як і раніше, віддана підтримці українського народу, і цей жест є "символом нашої незмінної солідарності".
Як повідомлялося, від початку повномасштабного вторгнення рф Ісландія надала Україні допомогу в розмірі понад 25 мільйонів доларів.