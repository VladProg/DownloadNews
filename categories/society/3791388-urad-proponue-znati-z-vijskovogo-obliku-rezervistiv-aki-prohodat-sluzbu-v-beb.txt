Кабінет міністрів схвалив проєкт Закону «Про внесення змін до Закону України «Про військовий обов’язок і військову службу», яким пропонується впорядкувати військовий облік осіб, які проходять службу в Бюро економічної безпеки України.

Про це за підсумкам засідання уряду повідомив у Телеграмі постійний представник Кабміну у Верховній Раді Тарас Мельничук, передає Укрінформ.
Як зазначається, законопроєктом пропонується впорядкувати питання ведення військового обліку осіб, які проходять службу в Бюро економічної безпеки України, та зняти з військового обліку резервістів осіб, які прийняті на службу до БЕБ.
Як повідомлялося, Президент Володимир Зеленський поставив завдання головнокомандувачу ЗСУ Валерію Залужному, міністру оборони Рустему Умєрову та іншим представникам уряду презентувати комплексний план щодо проведення мобілізації в Україні вже наступного тижня.