Герой України азовець Лев Пашко одружився зі своєю дівчиною Діаною.

Про це повідомила пресслужба Національної гвардії.
“Лев Пашко, Герой України, якого звільнили з російського полону 21 вересня в результаті наймасштабнішого обміну, одружився”, - йдеться у повідомленні.

Як повідомляв Укрінформ, Лев Пашко (позивний "Хорус") освідчився своїй дівчині 25 вересня у палаті госпіталю, де проходив лікування.
26 березня російські загарбники здійснили чергову спробу прориву оборони Маріуполя зі сторони селища Гнутове, тоді до міста рушила колона з п'яти танків і двох бойових машин піхоти. Українські бійці прийняли бій, Пашко особисто знищив із гранатомета одну з російських БМП-2, а також ліквідував вісім російських піхотинців, які почали вистрибувати з палаючої машини.
Лев Пашко народився 21 травня 1999 у Києві. Військовослужбовець, лейтенант Національної гвардії України, учасник російсько-української війни. Герой України.