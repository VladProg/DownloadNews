Кількість українців, що виїхали за кордон від початку повномасштабного російського вторгнення в Україну, перевищила 6,7 мільйона осіб.

Як передає Укрінформ, про це йдеться в даних Управління Верховного комісара ООН у справах біженців (УВКБ).
Зазначається, що станом на 27 травня територію України залишили 6 737 208 осіб.
Більшість поїхала до Польщі — майже 3,6 млн людей. До Румунії виїхали майже 990 тис. осіб, до росії – понад 970 тис., Угорщини — 671 тис., до Молдови — понад 477 тис., до Словаччини — майже 455 тис. і до білорусі — майже 30 тис. осіб.

Водночас, за даними УВКБ ООН, 2 229 500 українців з 28 лютого повернулися з-за кордону на Батьківщину.
Як повідомлялося, 24 лютого росія за наказом президента володимира путіна розпочала повномасштабне вторгнення в Україну. російські загарбники обстрілюють та бомбардують мирні міста й села України, катують і вбивають мирне населення. Сили оборони України чинять опір російським військам.
Фото: Jonas Walzberg, dpa