Президент України Володимир Зеленський присвоїв спеціальне звання генерала поліції третього рангу чотирьом полковникам.

Про це йдеться в указах №№464-467, оприлюднених на сайті глави Української держави, повідомляє Укрінформ.
Так, спеціальне звання генерала поліції третього рангу присвоєно:

полковнику поліції Володимиру Тимошку — начальнику Головного управління Національної поліції в Харківській області;
полковнику поліції Руслану Осипенку — начальнику Головного управління Національної поліції в Донецькій області;
полковнику поліції Максиму Цуцкірідзе — заступнику голови Національної поліції України — начальнику Головного слідчого управління;
полковнику поліції Олексію Сергєєву — начальнику Департаменту організаційно-аналітичного забезпечення та оперативного реагування Національної поліції.

Як повідомлялося, 4 липня в Україні відзначається День Національної поліції.
Фото: ОП