В Іспанії українські кінологи провели перші заняття з чотирилапими напарниками.

Про це у Фейсбуці повідомляє Західне регіональне управління Держприкордонслужби України - Західний кордон, передає Укрінформ.
«Українські прикордонники переймають досвід іноземних колег на базі Кінологічного центру Цивільної гвардії Іспанії. Шестеро кінологів, які днями вибули на навчання, отримали чотирилапих напарників, з якими уже провели перші заняття», - повідомляє Західне управління Держприкордонслужби.
Зазначається, що спеціалізований курс підготовки інструкторів-кінологів Держприкордонслужби з виявлення вибухівки, зброї та боєприпасів триватиме 4 місяці.

Як повідомляв Укрінформ, у Київській області пройшла презентація чотирьох новітніх автомобілів для кінологів поліції столичного регіону, які раніше їм передав фонд Говарда Баффета.