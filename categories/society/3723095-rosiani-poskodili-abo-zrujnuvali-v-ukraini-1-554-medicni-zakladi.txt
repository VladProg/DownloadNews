Російська армія за понад 15 місяців від початку повномасштабного вторгнення пошкодили або зруйнували 1 554 об’єкти медичних закладів в Україні.

Як передає Укрінформ, про це повідомляє пресслужба Міністерства охорони здоров’я.
З моменту повномасштабного вторгнення російські снаряди пошкодили вже 1 370 об’єктів медзакладів та ще 184 об’єкти були зруйновані вщент.
Найбільших втрат зазнала медична інфраструктура Харківської, Херсонської, Донецької, Миколаївської та Київської областей.
Водночас, станом на червень 2023 року, вже повністю відновлено 301 об’єкт медзакладів та ще 332 об’єкти - частково.
Як повідомлялося, 26 травня росіяни завдали ракетного удару по Дніпру, влучивши у медичний заклад, де надають допомогу людям із психічними захворюваннями, та ветеринарну клініку.