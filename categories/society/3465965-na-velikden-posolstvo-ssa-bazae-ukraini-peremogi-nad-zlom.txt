Посольство США в Україні побажало, щоб Великдень приніс українському народові перемогу над злом і несправедливістю.

Як передає Укрінформ, великоднє привітання диппредставництво оприлюднило у Твітері.
«Бажаємо, щоб Великдень приніс всьому українському народові віру у відродження та перемогу над злом і несправедливістю. Наші думки з відважними українськими захисниками, волонтерами та всіма українськими героями, які різними способами допомагають Україні», - зазначили американські дипломати.
Як відомо, у неділю, 24 квітня, у християн східного обряду - свято Воскресіння Христового. Багато релігійних громад із благословіння своїх очільників ухвалили рішення про перенесення Великодніх богослужінь на вечірній, ранковий або денний час.