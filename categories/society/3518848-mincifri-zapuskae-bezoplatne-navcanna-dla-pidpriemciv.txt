Міністерство цифрової трансформації запускає безоплатне навчання для підприємців.

Як передає Укрінформ, про це Мінцифри повідомляє у Телеграмі.
«Як цифровізувати свій бізнес без значних фінансових вкладень під час війни, продовжити працювати та підтримувати економіку країни. Спільно з Офісом з розвитку підприємництва та експорту, Дія.Бізнес та українською EdTech-компанією IAMPM запускаємо вебінари «Цифровізація бізнесу: як зростати в умовах війни», - ідеться в повідомленні.
Під час навчання підприємці опанують інструменти цифрової трансформації, зрозуміють, як обслуговувати клієнтів онлайн та як нарощувати прибуток.
Старт навчання - 4 липня о 16:00. Зареєструватися на безоплатне навчання можна за посиланням.
Як повідомляв Укрінформ, українці з початку повномасштабного вторгнення росії зареєстрували понад 30 тисяч підприємств, у лідерах - комп'ютерне програмування.