У Парижі у вівторок, 28 лютого, 31 країна проголосувала за обмеження участі росії та білорусі в органах Комітету Конвенції про визнання кваліфікацій з вищої освіти в Європейському регіоні (Лісабонської конвенції).

Як передає Укрінформ, про це міністр освіти і науки України Сергій Шкарлет повідомив у Телеграмі.
Як уточнив Шкарлет, представники росії та білорусі не матимуть права обиратися до керівних та колегіальних органів комітету.
“Ухвалення декларації на підтримку України під час позачергового засідання Комітету вкотре доводить, що країнам-агресорам не місце "за однією партою" з цивілізованим світом”, - заявив міністр.
Як повідомлялося, Конвенція про визнання кваліфікацій, що стосуються вищої освіти в європейському регіоні була ухвалена в Лісабоні у 1997 році. Документ розроблений та прийнятий під егідою Ради Європи та ЮНЕСКО.