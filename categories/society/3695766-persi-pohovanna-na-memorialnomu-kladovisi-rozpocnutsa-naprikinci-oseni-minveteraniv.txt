Перші поховання загиблих воїнів на Національному військово-меморіальному кладовищі відбудуться наприкінці осені 2023 року. Процес добудови меморіального комплексу відбуватиметься паралельно.

Про це повідомив перший заступник міністра у справах ветеранів Олександр Порхун в ефірі телемарафону "Єдині новини", передає Укрінформ.

Відео: телемарафон “Єдині новини”
"Згідно з графіком, який ми розробили та затвердили в Кабінеті Міністрів, ми розраховуємо відкрити Національне військово-меморіальне кладовище та почати поховання на першій черзі наприкінці осені цього року. Надалі ми завершуватимемо будівництво всього комплексу кладовища", - сказав він.
Заступник міністра нагадав, що під забудову меморіального кладовища були виділені ділянки на Броварському проспекті Дніпровського району у Києві.
Як повідомлялося, у травні 2022 року Верховна Рада ухвалила закон, яким передбачається створення Національного військового меморіального кладовища. Закон передбачає розміщення меморіального архітектурного комплексу на спеціально відведеній земельній ділянці, включно з військовим кладовищем, музейним комплексом, ритуальною будівлею та спорудою для почесних поховань.
Фото: Мінветеранів