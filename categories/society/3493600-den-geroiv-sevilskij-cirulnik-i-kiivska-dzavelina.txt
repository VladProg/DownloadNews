Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: Павло Багмут

Президент України Володимир Зеленський (праворуч) та Президент Польщі Анджей Дуда під час пресконференції за результатами зустрічі, Київ, 22 травня 2022 року.

Фото: Євген Любімов

Прем'єр-міністр Фінляндії Санна Марін (у центрі) під час робочої поїздки до звільнених від російських окупантів територій Київщини, Ірпінь, 26 травня 2022 року.

Фото: Ніна Ляшонок

Юні одесити написали листи у відповідь британському прем'єр-міністру Борису Джонсону, який днями звернувся до українських дітей, постраждалих від військового вторгнення росії, у відкритому листі зі словами підтримки та захоплення, Одеса, 25 травня 2022 року.

Фото: Юлій Зозуля

Поштова марка "Русскій воєнний корабль, ВСЬО! Слава нації!" з номіналом W для міжнародних відправлень, яку Укрпошта ввела в обіг до Дня морської піхоти, Одеса, 23 травня 2022 року.

Фото: Руслан Канюка

Люди стоять у черзі, щоб купити поштову марку "Русскій воєнний корабль, ВСЬО..." біля Головпоштампу, Київ, 23 травня 2022 року.

Фото: Дмитро Смольєнко

Територія агрогосподарства, зруйнованого внаслідок артобстрілу російськими військами Гуляйполя, Запорізька область, 20 травня 2022 року.

Фото: Альберт Кошелев

Уламки крилатої ракети, яка під час обстрілу російськими військами міста влучила у торговельний центр, Запоріжжя, 25 травня 2022 року.

Фото: Євген Любімов

У селі Стоянка тривають роботи з відновлення мосту через річку Ірпінь, який був зруйнований 25 лютого, щоб перешкодити наступу російської армії, село Стоянка, Бучанський район, Київська область, 23 травня 2022 року.

Фото: Павло Багмут

У селі Горенка проводяться роботи з гуманітарного розмінування на водних об’єктах, Бучанський район, Київська область, 27 травня 2022 року.

Фото: Геннадій Мінченко

Міжнародна делегація релігійних діячів та вчених з Європи та США провела молитву на підтримку народу України в боротьбі проти російських загарбників перед храмом Софії Київської на території Національного заповідника "Софія Київська", Київ, 25 травня 2022 року.

Фото: Володимир Тарасов

У Михайлівському соборі відбулося прощання з розвідником 93-ї ОМБр "Холодний Яр" Едуардом Трепільченком (позивний "Ахіллес"), загиблим 20 травня у бою з російськими загарбниками поблизу міста Барвінкове на Ізюмському напрямку у Харківській області, Київ, 25 травня 2022 року.

Фото: Юлій Зозуля

Жінка у патріотичній футболці з гаслом "У чому моя суперсила? Я - українка!" покладає квіти до труни з тілом військового медика Миколи Захарченка, який загинув 13 травня на Луганщині унаслідок артилерійського обстрілу російськими військами, під час церемонії прощання з ним у дворі його будинку, Роздільна, Одеська область, 22 травня 2022 року.

Фото: Альона Николаєвич

Учасники заходів до Дня Героїв на Личаківському цвинтарі, Львів, 22 травня 2022 року.

Фото: Геннадій Мінченко

Діти чіпляють синьо-жовті бантики на форму бійців 112-ї бригади ТрО Збройних сил України під час відзначення Дня Героїв біля пам`ятника старшинам Армії УНР, Київ, 23 травня 2022 року.

Фото: Олександра Бутова

Мурал "Свята Джавеліна" на будинку в Солом'янському районі столиці, Київ, 26 травня 2022 року.

Фото: Євген Любімов

Територія тимчасового модульного містечка для мешканців, які втратили своє житло внаслідок повномасштабного вторгнення російських військ в Україну, Бородянка, Київська область, 26 травня 2022 року.

Фото: Євген Любімов

Український прапор у вікні понівеченої внаслідок обстрілів російськими військами житловій багатоповерхівці, Київська область, 20 травня 2022 року.

Фото: Дмитро Смольєнко

Боєць Запорізької ОБрТрО на бойовому чергуванні, Запорізька область, 20 травня 2022 року.в

Фото: В’ячеслав Мадієвський

Картина Вікторії Закревської "Едельвейс.ua" під час відкриття благодійної виставки-продажу на підтримку ЗСУ "Марципанка з любов’ю до України" у межах святкування Дня міста, Мукачево, Закарпатська область, 26 травня 2022 року.

Фото: Сергій Гудак

Чоловік плете основу майбутньої маскувальної сітки для українських військових у приміщенні Закарпатського обласного палацу дитячої та юнацької творчості "Падіюн", Ужгород, 25 травня 2022 року.

Фото: Павло Багмут

Коза серед знищеної ворожої військової техніки, яку виставили на Михайлівській площі, Київ, 21 травня 2022 року.

Фото: Геннадій Мінченко

Національна опера України поновила покази вистав на великій сцені: першою від початку повномасштабного вторгнення рф глядачам представили оперу Джоаккіно Россіні "Севільський цирульник", Київ, 21 травня 2022 року.

Фото: Юрій Рильчук

Експонат виставки у Хаті-музеї кінофільму «Тіні забутих предків» у селищі Верховина, Івано-Франківська область, 25 травня 2022 року.

Фото: Олександр Лапін

Фонтан "Сонячна система", що відновив свою роботу, Вінниця, 24 травня 2022 року.

Фото: Павло Багмут

Лікарі КП «Київська міська лікарня ветеринарної медицини» під час тренінгу для всіх охочих «Ветеринарна допомога тварині. Особливості її надання в умовах війни» на території ВДНГ, Київ, 25 травня 2022 року.

Фото: Дмитро Смольєнко

Бійці Запорізької ОБрТрО несуть бойове чергування на позиції, Запорізька область, 20 травня 2022 року.

Фото: Юлій Зозуля

Куяльницький лиман, який входить до території Національного природного парку "Куяльницький", Одеська область, 25 травня 2022 року.

Фото: Юрій Рильчук

Гірський краєвид, Івано-Франківська область, 23 травня 2022 року.