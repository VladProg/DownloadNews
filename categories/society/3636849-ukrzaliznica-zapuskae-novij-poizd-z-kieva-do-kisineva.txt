АТ «Укрзалізниця» призначає ще один поїзд, який курсуватиме між столицями України та Молдови.

Як передає Укрінформ, про це Укрзалізниця повідомляє у Телеграмі.
«Укрзалізниця призначає ще один поїзд у популярному сполученні Київ - Кишинів. Таким чином, сполучення між столицями України та Молдови стає щоденним», - ідеться в повідомленні.
Уточнюється, що в перший рейс поїзд №351/352 вирушить з Києва 20 грудня, а з Кишинева - 21 грудня. Він курсуватиме через день.
Потяг вирушатиме з Києва о 17:02 та прибуватиме до Кишинева о 10:38. Відправлення у зворотному напрямку - о 17:45, прибуття до Києва - об 11:48.
В Укрзалізниці повідомили, що поїзд робитиме зупинки на станціях: Козятин, Вінниця, Жмеринка, Бар, Копай, Котюжари, Вендичани, Могилів-Подільський, Велчинець, Окниця, Белець Ораш, Унгень.
Як повідомляв Укрінформ, у листопаді Укрзалізниця відправила в перший рейс «Потяг до перемоги» за маршрутом № 351/352 Київ – Кишинів.
Фото: Укрзалізниця