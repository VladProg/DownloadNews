Близько 100-150 людей щодоби отримують відмову в перетині державного кордону.

Про це ефірі телемарафону «Єдині новини» повідомив речник Держприкордонслужби Андрій Демченко, передає кореспондент Укрінформу.
"Щодоби прикордонники затримують 20-30 осіб, колись більше, колись менше. Це ті, які і по пунктах пропуску, і на напрямку пунктів пропуску, і по зеленій ділянці кордону намагаються незаконно перетнути кордон. Ще від 100 до 150 осіб щодоби отримують відмову в перетині державного кордону, коли вони прибувають в пункти пропуску, але не мають законних підстав, щоб перетнути лінію державного кордону", - сказав Демченко.
Він зазначив, що за останні кілька місяців кількість спроб незаконно перетнути кордон з підробними документами через пукти пропуску зменшилась, натомість зросла кількість тих осіб,які намагаються перетнути кордон поза межами пунктів пропуску, через "зелену ділянку кордону".
Як повідомлялося, на Закарпатті у вересні затримали майже 400 осіб при спробі незаконного перетину кордону.
Фото: dpsu.gov.ua