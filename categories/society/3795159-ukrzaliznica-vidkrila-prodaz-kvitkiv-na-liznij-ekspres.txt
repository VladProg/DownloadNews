Відсьогодні доступні квитки на швидкісний поїзд Інтерсіті+ №743 сполученням Київ – Славсько.

Про це Укрзалізниця повідомила в Телеграмі, передає Укрінформ
«Легендарний «Лижний експрес» повертається! Саме час планувати свої передріздвяні мандрівки, адже квитки на швидкісний Інтерсіті+ №743 сполученням Київ – Славсько відсьогодні вже у продажу», – зазначили в компанії.
Як нагадали в УЗ, поїзд курсуватиме з 21 грудня.
Рейси відправлятимуться з Києва о 6:11, до станції Славсько прибуватимуть о 14:00.
У зворотному напрямку, зі станції Славсько, поїзд відправлятиметься о 14:30, до Києва прибуватиме о 22:26.
Як повідомляв Укрінформ, Укрзалізниця презентувала новий графік руху поїздів, що буде запроваджений 10 грудня та діятиме у 2024 році.
Фото ілюстративне