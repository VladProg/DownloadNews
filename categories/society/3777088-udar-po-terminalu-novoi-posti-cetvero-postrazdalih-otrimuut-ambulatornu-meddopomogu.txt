Постраждалі від удару по відділенню "Нової пошти" під Харковом - мешканці Харкова та трьох прилеглих населених пунктів, їхній вік від 19 до 49 років.

Про це у Телеграмі повідомила Харківська міська рада, передає Укрінформ.
"Російська ракета, яка вночі влучила по терміналу "Нової пошти", вбила шістьох мирних людей. Ще шістнадцять отримали травми та осколкові поранення, вони шпиталізовані до однієї з лікарень Харкова. Четверо звернулися по амбулаторну медичну допомогу", - йдеться у повідомленні.
Зазначається, що постраждалі — мешканці Харкова, Пісочина, Люботина та Ізюма віком від 19 до 49 років.

Як повідомляв Укрінформ, прокуратура розпочала досудове розслідування за фактом ракетного удару по відділенню "Нової пошти" в смт Коротич на Харківщині.
Фото: Телеграм Ігора Терехова