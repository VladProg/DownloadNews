У 2023 році 2400 родин ветеранів отримають житло.

Як повідомляє кореспондент Укрінформу, про це розповіла міністр у справах ветеранів Юлія Лапутіна в ефірі марафону "Єдині новини".
"Одна з основних потреб, яка зараз є у ветеранів - це житло. Цього року буде надано житло 2400 родинам. Це важливо, тому що ці люди стоять у черзі ще з моменту започаткування міністерства", - сказала вона.
Лапутіна зазначила, що ці сім'ї отримають субвенцію для придбання житла. За її словами, у бюджеті на 2024 рік буде закладено більше коштів на забезпечення ветеранів житлом.
Як повідомляв Укрінформ, Міністерство у справах ветеранів завершило розподіл субвенцій на виплату грошової компенсації для придбання житла за чотирма бюджетними програмами в обсязі 5,5 мільярда гривень, які передбачені на 2023 рік.