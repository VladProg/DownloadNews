АТ «Укрзалізниця» прискорює поїзд №67/68 Київ - Варшава на дві години.

Як передає Укрінформ, про це Укрзалізниця повідомляє у Телеграмі.
«З 11 червня поїзд відправлятиметься з Києва о 18:23 замість 19:13, і прибуватиме до Варшави об 11:33 замість 14:12. Зворотно, з Варшави, поїзд вирушатиме о 17:49 і прибуватиме до Києва о 13:12», - ідеться у повідомленні.
"Укрзалізниця" просить пасажирів звернути увагу на ці зміни при плануванні поїздок. Квитки доступні на Booking.uz.gov.ua, пошук по станції Варшава Всходня.
Як повідомляв Укрінформ, "Укрзалізниця" від початку повномасштабного російського вторгнення перевезла понад 100 000 тонн гуманітарних вантажів у пасажирських, вантажних вагонах та в контейнерах.
Фото: Sputnik, Aleksiej Witwickij