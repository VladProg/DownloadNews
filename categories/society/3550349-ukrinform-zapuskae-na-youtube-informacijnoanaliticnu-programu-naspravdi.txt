Інформаційне агентство «Укрінформ» запускає на YouTube щотижневу інформаційно-аналітичну програму «Насправді».


Як повідомив генеральний директор «Укрінформу» Олександр Харченко, програма передбачає участь у ній експертів, які аналізуватимуть найбільш знакові події тижня, що минає.
«Програма хронометражем приблизно годину виходитиме наприкінці тижня у форматі щотижневої інформаційно-аналітичної програми за участю компетентних експертів у політиці, економіці, культурі, медицині, спорті тощо, які аналізуватимуть найбільш значущі події тижня, який минає, допомагаючи розібратися, що ж відбувається насправді», - розповів Харченко, пояснюючи назву програми.
За його словами, програму створює журналістський колектив «Укрінформу», використовуючи винятково професійний та інформаційний ресурс агентства.
Перший пробний випуск виходить на YouTube-каналі «Укрінформу» у неділю, 14 серпня, о 20:00.