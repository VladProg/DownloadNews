Рятувальники Державної служби з надзвичайних ситуацій отримали від The HALO Trust в Україні навантажувач HITACHI та два автомобілі, що використовуватимуть у роботі сапери.

Як передає Укрінформ, про це повідомила пресслужба ДСНС.
Так, до Міжрегіонального центру гуманітарного розмінування та швидкого реагування передано навантажувач на дистанційному управлінні HITACHI, що забезпечить збереження життя фахівців ДСНС під час аварійно-рятувальних робіт на ділянках, де є загроза вибухонебезпечних предметів.
Представники Служби порятунку вже пройшли навчання із застосування цього фронтального навантажувача і отримали сертифікати.






Рятувальники отримали технічну допомогу від The HALO Trust в Україні \ Фото: ДСНС



















Окрім цього рятувальникам передали два автомобілі, що використовуватимуть у роботі сапери.
«Дякую нашим партнерам за постійну підтримку та технічну допомогу у сфері розмінування звільнених території та збереження життя саперів під час робіт», - зазначив заступник голови ДСНС Андрій Даник.

Як повідомляв Укрінформ, план уряду передбачає підготовку до кінця наступного року 5 тисяч саперів і піротехніків для розмінування територій.