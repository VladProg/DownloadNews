Стипендії імені Левка Лук’яненка за червень отримали 9 політв’язнів.

Про це повідомляє Укрінформ із посиланням на сайт Міністерства з питань реінтеграції тимчасово окупованих територій.
"Мінреінтеграції продовжує виплачувати державні стипендії імені Левка Лук’яненка. За червень такі виплати отримали 9 українських громадян", - йдеться у повідомленні.
Ця стипендія надається громадянам України, незаконно затриманим, утримуваним Російською Федерацією чи окупаційною адміністрацією Російської Федерації у зв’язку з їх громадською або політичною діяльністю.
Як повідомлялося, державна стипендія імені Левка Лук’яненка призначається відповідним указом Президента України.
Виплати здійснюються у період незаконного затримання, утримання та протягом одного року після звільнення.