У понеділок, 31 липня, о 20.00 на Ютуб-каналі Ukrinform TV виходить чергова програма "Укрінформ: Вечірній стрім". Цього разу її тема "Скільки українців житиме в країні після Перемоги?".

Гостею студії буде заступниця міністра економіки Тетяна Бережна.
Учасники програми обговорять питання щодо кількості внутрішніх та зовнішніх переселенців, яку допомогу вони отримують від держави, які регіони та міста України прийняли найбільше вимушених переселенців, чи є державні програми для працевлаштування ветеранів та демобілізованих та програми кредитування бізнесу та підприємців.
Ведучий програми - журналіст Василь Самохвалов.
"Укрінформ: вечірній стрім" виходить в ефір на Ютуб-каналі Ukrinform TV. Це програма, де провідні експерти країни обговорюють актуальні події світу та України.