МОЗ спільно з ЮНІСЕФ у рамках Всесвітнього тижня імунізації відкривають в Україні 26 точок, де дорослі та діти можуть дізнатися про вакцинацію і отримати щеплення від інфекційних захворювань, а також від COVID-19.

У Києві такі пункти з 27 квітня працюють у Маріїнському парку та на проспекті Червоної калини, повідомляє кореспондент Укрінформу.
"ЗСУ боронять країну на передовій, але в тилу кожен громадянин України має піклуватися про власне здоров'я, і вакцинація є тим єдиним заходом, який допомагає профілактувати і не допускати появу інфекційних захворювань. Зараз Україна забезпечена достатньою кількістю вакцин, як тих, які передбачені Національним календарем щеплень, так і вакциною для профілактики ковіду. Ми маємо не забувати, що інфекційні захворювання є ознакою воєнного часу, і так само є ризики їх поширення після деокупації територій. Тому закликаю всіх перевіряти і постійно контролювати те, які щеплення були зроблені, те, які потрібно зробити і вакцинуватися", – сказав на брифінгу в Києві з нагоди початку акції заступник міністра охорони здоров’я, головний державний санітарний лікар Ігор Кузін.
Так, у 20 населених пунктах по країні до 30 квітня працюватимуть точки "Спільно" ЮНІСЕФ, які обслуговуватимуться мобільними вакцинальними бригадами Міністерства охорони здоровʼя. Діти та дорослі зможуть зробити тут щеплення безкоштовно відповідно до Національного календаря щеплень, а також проти COVID-19. Пункти щеплень розташовані за адресами:
1. Львів, просп. Червоної калини, 81, ЛКП «Культурно-освітній центр імені Олександра Довженка».
2. Червоноград, вул. Героїв Майдану, 10, 1-й поверх, ТЦ «Майдан».
3. Ужгород, вул. Швабська, 25-а.
4. Ужгород, вул. Ференца Ракоці, 6.
5. Вінниця, вул. Хлібна, 1, Міський планетарій.
6. Полтава, майдан Незалежності, 5, Центр культури та дозвілля Полтавської міської територіальної громади.
7. Буча, бул. Леоніда Бирюкова, 2, ТЦ «Авенір плаза».
8. Макарів, вулиця Піонерська, 3, школа-ліцей.
9. Житомир, майдан С.П. Корольова, 14.
10. Харків, площа Привокзальна, 1.
11. Запоріжжя, вул. Ладозька, 2-а.
12. Запоріжжя, вул. Запорізька, 1-а.
13. Запоріжжя, вул. Лахтинська, 9.
14. Дніпро, вул. Виконкомівська, 12-а.
15. Чернівці, вул. Комарова, 28.
16. Київ, просп. Червоної калини, 1-в.
17. Київ, Маріїнський парк.
18. Сторожинець, вул. Юрія Федьковича, 1.
19. Сміла, вул. Кременчуцька, 6.
20. Корсунь-Шевченківський, вул. Захаренка, 2.
21. Дрогобич, вул. 22-го січня, 28.
23. Кривий Ріг, вул. Колачевського, 84.
25. Ірпінь, вул. Соборна, 151, парк Правика.
26. Миколаїв, вул. Озерна, 21.
Дітям можна зробити всі обов'язкові щеплення за календарем (окрім БЦЖ): проти гепатиту В, поліомієліту, дифтерії, кашлюка, правця, гемофільної інфекції (Hib), кору, епідемічного паротиту («свинки») і краснухи. Дорослі зможуть провакцинуватися від COVID-19 вакцинами Pfizer або CoronaVac, а також проти дифтерії.
У пунктах доступні також дитячі вакцини від COVID-19.
Пункти "Спільно" ЮНІСЕФ працюють з 10-ї до 19-ї, всі послуги з вакцинації безкоштовні.