Протягом січня - вересня гуманітарні організації надали підтримку мільйонам жителів України, зокрема внутрішнім переселенцям.

Про це повідомило Міністерство з питань реінтеграції тимчасово окупованих територій, передає Укрінформ.
За даними відомства, допомогу отримали "3,8 мільйона внутрішньо переміщених осіб; 2,5 мільйона людей, які повернулися додому після переміщення; 4,8 мільйона непереміщених українців".
Зокрема, зазначили у Мінреінтеграції, було надано продукти харчування, воду, медикаменти, матеріали для ремонту, грошову допомогу, послуги соціального захисту й освіти, житло та іншу необхідну допомогу*.
Найбільше допомоги було видано у прифронтових областях: Дніпропетровській та Харківській (у кожній із них гумдопомогу отримали 950 тисяч людей), Донецькій (майже 860 тис.), Запорізькій (близько 670 тис.) та Херсонській (майже 615 тис.).
Як повідомлялося, Координаційний штаб з питань ВПО напрацював проєкт постанови уряду щодо підтримки громадян, які отримали притулок в інших державах, але повернулися в Україну. Передбачено, що люди, які вперше звертаються по призначення виплат ВПО, матимуть право на їх отримання через 15 днів після повернення.