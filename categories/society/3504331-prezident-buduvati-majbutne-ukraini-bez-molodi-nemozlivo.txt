Будувати майбутнє нашої країни неможливо без молоді, адже кожне покоління сучасніше, ніж попереднє.

Про це Президент Володимир Зеленський сказав у розмові зі студентством і професорами провідних закладів освіти Великої Британії, передає Укрінформ.

"Будувати майбутнє без молодого покоління неможливо. Ми можемо бути дуже вільними й ліберальними, але ми можемо оцінювати це зі свого досвіду, своїх років. Але дивитись вперед, так бачачи прозоро майбутнє ми не можемо... Кожне покоління краще попереднього. Кожне покоління сучасніше попереднього", - сказав Зеленський.
Він зазначив, що в Україні зараз відновлюють пошкоджені внаслідок війни навчальні заклади, щоб у дітей була можливість піти до школи 1 вересня, а студенти могли повернутися до вищих навчальних закладів.
Як повідомлялося, перший заступник міністра освіти і науки Андрій Вітренко заявив, що з 1 вересня освітній процес в Україні буде відновлено в режимі офлайн.