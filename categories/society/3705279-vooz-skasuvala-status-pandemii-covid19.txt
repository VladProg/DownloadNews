Всесвітня організація охорони здоров’я відсьогодні скасовує статус пандемії COVID-19.

Як передає Укрінформ, про це заявив гендиректор ВООЗ Тедрос Аданом Гебреісус під час брифінгу.
За словами очільника ВООЗ, комітет організації з надзвичайних ситуацій напередодні рекомендував йому оголосити про припинення глобальної надзвичайної ситуації у галузі охорони здоров’я, тому він прийняв відповідне рішення.
«Вчора комітет з надзвичайних ситуацій зібрався в 15-й раз та рекомендував мені оголосити про припинення глобальної надзвичайної ситуації в галузі охорони здоров’я", - йдеться у заяві.
Як повідомляв Укрінформ, Кабінет Міністрів через COVID-19 продовжив режим надзвичайної ситуації в єдиній державній системі цивільного захисту, а також карантин на всій території України до 30 червня 2023 року.
ВООЗ оголосила пандемію коронавірусу 11 березня 2020 року.
Фото: Fabrice Coffrini / Contributor / Getty Images