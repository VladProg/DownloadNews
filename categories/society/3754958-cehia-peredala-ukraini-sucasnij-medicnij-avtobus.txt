Вінницький обласний центр екстреної медичної допомоги та медицини отримав спеціалізований медичний транспорт від чеських партнерів.

Про це повідомляє Міністерство охорони здоров'я, передає Укрінформ.
"Сучасний автобус IVECO CROSSWAY вартістю майже 15,9 млн грн (9,48 млн чеських крон) як гуманітарну допомогу надало Міністерство закордонних справ Чеської Республіки", - йдеться у повідомленні.
Як зазначається, цей спецтранспорт використовуватиметься для транспортування пацієнтів різного віку та у стані різної важкості територією України і за її межі до високоспеціалізованих закладів охорони здоров’я.
Крім того, в автобусі можна перевозити одночасно велику кількість поранених і травмованих, зокрема внаслідок бойових дій.
Фото: МОЗ