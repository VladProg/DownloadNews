У День захисників і захисниць України Президент Володимир Зеленський вшанував пам'ять загиблих воїнів.

Про це повідомляє пресслужба Президента, передає Укрінформ.
«У День захисників і захисниць України, який відзначається 14 жовтня, Президент Володимир Зеленський ушанував пам'ять воїнів, які віддали життя, захищаючи рідну землю», - йдеться у повідомленні.






У День захисників і захисниць України Президент ушанував пам'ять загиблих воїнів / Фото: Офіс Президента


































Зазначається, що на Михайлівській площі у Києві у присутності почесної варти та під звуки сурми до Стіни пам'яті полеглих захисників України у російсько-українській війні було встановлено вінок з квітами від українського народу.

Глава держави й присутні вшанували пам'ять полеглих воїнів хвилиною мовчання.
Як повідомляв Укрінформ, Президент Володимир Зеленський привітав українських військових із Днем захисників і захисниць України.
День захисників і захисниць України – державне свято, що відзначається 14 жовтня. Започатковано 14 жовтня 2014 року президентським указом з назвою "День захисника України". 14 липня 2021 року Верховна Рада перейменувала свято на День захисників і захисниць України.