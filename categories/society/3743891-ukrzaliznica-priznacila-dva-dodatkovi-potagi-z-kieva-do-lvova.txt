АТ «Укрзалізниця» призначає додаткові поїзди з Києва до Львова через великий попит пасажирів на поїздки до західної України.

Про це повідомляє Укрінформ із посиланням на пресслужбу УЗ у Телеграмі.
Зазначається, що призначено додатковий поїзд №191/192 Київ — Львів. Він відправлятиметься з Києва 4, 5, 6, 11, 12 та 13 серпня о 7:05 і прибуватиме до Львова о 14:49. У зворотному напрямку, зі Львова, поїзд відправлятиметься в ті самі дати о 14:37 і прибуватиме до Києва о 22:05.
Також запущено додатковий поїзд №163/164 сполученням Київ — Львів. Він виїжджатиме з Києва 11, 12 та 13 серпня о 6:28 і прибуватиме до Львова о 13:58. Зворотно, зі Львова, поїзд відправлятиметься в ті ж дати о 14:50 і прибуватиме до Києва о 22:27.
Як повідомлялось, АТ «Укрзалізниця» розширює сполучення між регіонами та запускає із 6 серпня новий потяг №227/228, який відправлятиметься з Києва через Яремче, Ворохту до Ясіні.
Фото: Укрзалізниця