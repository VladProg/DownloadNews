Жодних обмежень для жінок у виїзді за кордон з 1 жовтня не буде.

Про це у Телеграмі заявила заступниця міністра оборони Ганна Маляр.
"Незабаром уже офіційно: жодних обмежень для жінок щодо перетину кордону з 1 жовтня не буде, про що я говорила неодноразово. Також ставати чи не ставати жінкам на військовий облік - справа добровільна", - написала вона.
Раніше повідомлялося, що Комітет Верховної Ради з питань національної безпеки та оборони схвалив законопроєкт про добровільне взяття жінок на військовий облік.
Фото: dpsu.gov.ua