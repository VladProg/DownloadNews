Кабінет Міністрів ухвалив рішення про продовження в Україні карантину та режиму надзвичайної ситуації з метою запобігання поширенню СOVID-19 до 31 серпня 2022 року.

Як передає Укрінформ, про це Прем’єр-міністр Денис Шмигаль повідомив у Телеграмі за результатами засідання уряду.
«Схвалено проєкт постанови щодо продовження на території України карантину та режиму надзвичайної ситуації з метою запобігання поширенню СOVID-19 до 31 серпня 2022 року», - написав Шмигаль.
Як повідомлялося, карантин для протидії поширенню коронавірусу в Україні запровадили з 12 березня 2020 року. Потім його неодноразово продовжували і влітку 2021 року перевели у форму адаптивного карантину. Востаннє Кабмін у березні продовжив до 31 травня карантин для запобігання розповсюдженню коронавірусу.
Фото: КМУ