Студенти Львівської політехніки організували мітинг проти викладачки вишу Ірини Фаріон через її висловлювання та публікацію листа з даними студента з окупованого Криму.

Про це повідомляється на сайті Громадське, передає Укрінформ.
“Студенти Національного університету «Львівська політехніка» організували мітинг проти викладачки вишу та мовознавиці Ірини Фаріон на тлі скандалу через її висловлювання та публікацію листа з даними студента з окупованого Криму”, - йдеться в дописі.






У Льові студенти університету "Львівська політехніка" зібрались на акцію з вимогою звільнити Ірину Фаріон / Фото: Анастасія Смольєнко, Укрінформ































Зазначається, що студенти вийшли під стіни вишу з плакатами “Геть комуністку Фаріон” та “Легко прикриватися патріотизмом, коли твою спину прикривають військові”. Учасники акції також скандували “Фаріон”.

Як повідомляв Укрінформ, раніше Фаріон розмістила у своєму Телеграм-каналі скриншот листа зі словами підтримки від студента з Криму Максима Глєбова. При цьому вона не приховала імені хлопця та місто, де він навчається.
Згодом на проросійському ресурсі «Крымский СМЕРШ» з’явилося відео, на якому Глєбов просить вибачення за лист, який написав Фаріон, та стверджує, що відмовився від своїх поглядів.
Представниця Президента України в АРК Таміла Ташева заявила про необхідність притягнення до відповідальності Ірини Фаріон за викладення на загал листа від проукраїнського студента в тимчасово окупованому Криму.
Уповноважений ВР з прав людини Дмитро Лубінець звернувся до СБУ у зв’язку з фактом розголошення конфіденційної інформації колишнім народним депутатом Фаріон.
Сама Фаріон назвала «провокацією» ситуацію зі студентом у тимчасово окупованому Криму, лист якого вона оприлюднила.