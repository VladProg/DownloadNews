Конституційний Суд скасував норму Кримінального процесуального кодексу, яка передбачала закриття кримінального провадження щодо особи у разі набуття чинності законом, який скасовує кримінальну відповідальність за вчинення цього злочину.

Рішення ухвалив Другий сенат КС на засіданні 8 червня за конституційною скаргою Кротюка Олександра Кротюка, повідомляє Укрінформ із посиланням на пресслужбу Суду.
Як зазначається, КС ухвалив рішення у справі щодо конституційності положення пункту 4 частини першої статті 284 Кримінального процесуального кодексу, згідно з яким кримінальне провадження закривається в разі, якщо „набрав чинності закон, яким скасована кримінальна відповідальність за діяння, вчинене особою“.
“Суд визнав оспорюваний припис Кодексу таким, що не відповідає Конституції України”, - йдеться у повідомленні.
Суддею-доповідачем у справі виступав Віктор Городовенко.
Повний текст рішення КС буде оприлюднено 9 червня.