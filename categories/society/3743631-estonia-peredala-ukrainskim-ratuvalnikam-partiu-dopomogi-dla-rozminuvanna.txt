Естонія передала українським рятувальникам партію допомоги для підводного розмінування.

Про це поінформувала пресслужба МВС, передає Укрінформ.

«1 серпня естонські колеги передали допомогу, яка посилить спроможності ДСНС у сфері підводного розмінування. Йдеться про понад 90 металошукачів та 4 спеціалізованих автомобілі», - зазначається у повідомленні.

За інформацією МВС, того ж дня миколаївські рятувальники отримали гуманітарну допомогу від муніципалітету міста Зіндельфінген Федеративної Республіки Німеччина.


«Благодійники передали на потреби миколаївських вогнеборців вогнегасну речовину (піноутворювач Solberg RE-HEALING RF 3x6 ATC 3%-6%), пінні труби, дозатори для піноутворювача, кабельні барабани, пожежні сокири, прожектори та багато іншого», - заявили у міністерстві.
Як повідомлялося, Хорватія надала Україні 1 мільйон євро для розмінування земель.
Фото: МВС