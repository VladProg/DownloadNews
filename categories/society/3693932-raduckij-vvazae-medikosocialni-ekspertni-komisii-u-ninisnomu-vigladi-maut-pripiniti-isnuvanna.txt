Медико-соціальні експертні комісії у нинішньому вигляді мають припинити своє існування.

Таку думку голова Комітету Верховної Ради з питань здоров'я нації, медичної допомоги та медичного страхування Михайло Радуцький висловив в інтерв’ю Укрінформу.
“У нас, окрім військово-лікарських комісій (ВЛК), є ще одна біда під назвою медико-соціальна експертна комісія (МСЕК). Нам необхідно провести реформи, бо це абсурдно, коли людина без кінцівки має раз на рік проходити МСЕК”, - зазначив Радуцький.
На його думку, МСЕК – це найбільш корумпована система, яка тільки може бути, тому її необхідно перетворити в дієвіший механізм. “Нинішній МСЕК має припинити своє існування. Я вважаю, що це одна з найгірших спадщин Радянського Союзу, яка залишились в Україні”, - підкреслив він.
У цьому контексті Радуцький розповів, що для реформування ВЛК та МСЕК створена робоча група при Кабінеті Міністрів.
Як повідомлялося, в Україні нині триває реформа діяльності військово-лікарських комісій.