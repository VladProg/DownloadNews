Для цьогорічних вступників створили спеціальний довідник, який допоможе розібратися у системі національного мультипредметного тесту.

Про це повідомляє пресслужба Міністерства освіти і науки, передає Укрінформ.
"Команда УЦОЯО для допомоги учасникам національного мультипредметного тесту підготувала довідник, який дасть відповідь на будь-яке запитання, що може виникнути до, під час або після тестування, – Путівник учасника НМТ", - йдеться у повідомленні.
Як зазначається, у довіднику зібрано необхідну інформацію, яка для зручності згрупована у форматі «запитання - відповіді». Для того, щоб полегшити пошук потрібної сторінки на сайті, текст у путівнику залінкований. Також у довіднику є QR-коди.
Як повідомлялося, 3 квітня розпочалась реєстрація абітурієнтів для участі в Національному мультипредметному тесті.