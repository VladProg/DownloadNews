Сьогодні заклади професійної освіти розпочали прийом документів для вступу на навчання.

Як передає Укрінформ, про це Міністерство освіти і науки повідомляє у Телеграмі.
"Відсьогодні, 1 липня, заклади професійної освіти розпочинають приймання документів для вступу. Подати документи до профтеху можна до 1 жовтня", - ідеться у повідомленні.
Для навчання на бюджеті виділили понад 87 тисяч місць. Як і в попередні роки, вступники можуть розраховувати на безоплатне навчання та стипендію, яка нині становить 1250 грн.
Для вступу до закладів профосвіти не потрібно складати Зовнішнє незалежнен тестування онлайн (Національний мультимедійний тест). Зарахування здійснюється за результатами конкурсного відбору, співбесіди, середнього балу шкільного свідоцтва або вступних випробувань.
Як повідомляв Укрінформ, 30 червня в Україні розпочався прийом електронних заяв від вступників на базі середньої освіти (після завершення 9-го класу).
Фото з відкритих джерел