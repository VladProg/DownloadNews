Митрополит Київський і всієї України Епіфаній у Свято-Михайлівському Золотоверхому соборі освятив три тисячі пасок, які будуть відправлені українським військовим.

Про це повідомляє пресслужба Православної церкви України, передає Укрінформ.

«Ми молимося за наше доблесне військо і хочемо через ці паски поділитися Великодньою радістю з нашими захисниками», – сказав предстоятель ПЦУ.

Він наголосив, що церква прагне, щоб військові відчули, що про них не забувають.

«Дякуємо всім, хто долучається до цієї доброї справи. Через згуртованість ми неодмінно переможемо, бо ми захищаємо тих, кого любимо, і Господь благословляє нашу справедливу боротьбу», –додав Епіфаній.

Як повідомлялося, у Київській міській державній адміністрації закликали киян на Великденьнадати перевагу онлайн-трансляціям богослужінь.
Фото: ПЦУ