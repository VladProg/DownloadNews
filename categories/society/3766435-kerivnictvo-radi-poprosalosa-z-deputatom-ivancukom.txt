Керівництво Верховної Ради, Апарату ВР та парламентарії відвідали церемонію прощання з народним депутатом 7-9-го скликань Андрієм Іванчуком.

Про це повідомила пресслужба Апарату Верховної Ради у Фейсбуці, передає Укрінформ.
«Керівництво Верховної Ради України й Апарату разом із парламентаріями провели в останню путь народного депутата України 7, 8, 9 скликань Андрія Іванчука», – йдеться у повідомленні.


Як повідомляв Укрінформ, 26 вересня пішов з життя народний депутат України Андрій Іванчук.
Він народився у 1973 році. Був членом партії "Фронт змін", а також одним із заступників лідера "Батьківщини".
На позачергових парламентських виборах 2014 року був обраний за списком "Народного фронту".
У Верховній Раді 9-го скликання перебував у складі депутатської групи "Довіра, очолював підкомітет з питань банківської діяльності, монетарної стабільності, взаємодії з Національним банком України та захисту прав споживачів фінансових послуг Комітету ВР з питань фінансів, податкової та митної політики.
Фото: Верховна Рада