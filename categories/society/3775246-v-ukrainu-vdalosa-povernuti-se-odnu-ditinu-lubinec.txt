В Україну в межах реалізації плану дій Bring Kids Back UA вдалось повернути ще одну дитину.

Як передає Укрінформ, про це Уповноважений Верховної Ради з прав людини Дмитро Лубінець повідомив у Фейсбуці,
"Україні вдалося повернути ще одну дитину. Хлопчик вже може обійняти своїх рідних. Працюємо в межах реалізації плану дій Bring Kids Back UA, ініційованого Президентом України Володимиром Зеленським. Задача Президента - повернути всіх українських дітей", - ідеться у повідомленні.

Повернення відбулося у рамках роботи Координаційного штабу під керівництвом Керівника Офісу Президента Андрія Єрмака. Технічним супроводом займалися працівники Офісу Омбудсмана.

"Працюємо далі. Невдовзі очікуємо позитивних результатів", - наголосив Лубінець.
Як повідомляв Укрінформ, раніше Лубінець підтвердив, що Катар залучений до повернення українських дітей з РФ.