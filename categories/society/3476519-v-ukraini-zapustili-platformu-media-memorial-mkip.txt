В Україні запустили платформу пам’яті загиблих журналістів.

Як передає Укрінформ, про це Міністерство культури та інформаційної політики повідомляє у Фейсбуці.
Українські медійники створили платформу "Медіа Меморіал" про журналістів, які загинули внаслідок російської збройної агресії, а також разом з Національною спілкою журналістів відкрили фонд для допомоги родинам загиблих колег.

З 24 лютого від дій російських воєнних злочинців в Україні загинули 25 медійників – 18 журналістів та 7 працівників інших напрямів медіасфери.
Аби вшанувати пам’ять колег та показати історії українських та іноземних журналістів, працівники медіахолдингу StarLightMedia і вирішили створити "Медіа Меморіал".
Команда проєкту отримала верифіковані дані від Міністерства культури та інформаційної політики, Офісу генерального прокурора та НСЖУ, які стали основою для написання прескарт довічно акредитованих журналістів.
Як повідомляв Укрінформ, 4 травня загинув тележурналіст, військовослужбовець ЗСУ Олександр Махов.