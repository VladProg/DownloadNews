Президент Володимир Зеленський привітав українців з Днем батька.

Про це глава держави написав у Телеграмі, передає Укрінформ.
"Тато… Це слово щодня звучить мільйони разів, і щоразу в ньому чується захист, сила й безмежна любов. У День батька хочеться побажати, щоб якнайбільше українських чоловіків чули це звертання: «Тато!» Щоб наші татусі жили довго й були здорові. І щоб кожен тато, який на передовій, повернувся додому", - написав Зеленський.

Він подякував кожному українському батькові та кожній українській родині за міцних і сміливих воїнів, які захистили незалежність і виборюють життя для України.
Як повідомлялося, День батька в Україні святкують щороку у третю неділю червня. У 2023 році це свято випало на 18 червня.