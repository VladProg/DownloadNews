Українська Федерація Банків Продовольства (УФБП) ініціює встановлення Дня донора їжі в Україні, який планується відзначати у третю суботу травня.

«Ми ініціюємо встановлення День донора їжі в Україні і пропонуємо відзначати його щороку у третю суботу травня», - поінформувала вона.
Головатенко акцентувала на тому, що День донора їжі в Україні має привернути особливу увагу українського суспільства до необхідності ефективного споживання продуктів та зменшення продуктових відходів, а також до важливості внеску кожного громадянина у забезпечення їжею тих, хто її потребує.

Водночас, за її словами, впровадженням свята розраховують привернути уваги до соціально-відповідальних українських чи іноземних компаній, фізичних осіб, які підтримують, допомагають українцям, передають їжу на благодійність чи донатять для підтримки UAFoodbank.
«Крім того, своєю ініціативою відзначення Дня донора їжі в Україні ми акцентуємо на важливості впровадження в Україні найкращих світових практик з метою подолання голоду в Україні», - резюмувала вона.
Як повідомляв Укрінформ, за даними УФБП, станом на початок 2023 року 17,6 мільйона українців потребують гуманітарної допомоги – це приблизно 40% населення України.