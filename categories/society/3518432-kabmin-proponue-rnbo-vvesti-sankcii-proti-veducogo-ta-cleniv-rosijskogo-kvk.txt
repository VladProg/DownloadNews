Кабінет міністрів пропонує Раді нацбезпеки та оборони запровадити санкції стосовно ведучого КВК Олександра Маслякова та інших російських діячів, які брали участь у заходах в окупованому Криму.

Про це йдеться в розпорядженні Кабміну, передає Укрінформ.

Кабмін розпорядився схвалити та внести у триденний строк на розгляд РНБО пропозиції щодо застосування строком на п’ять років персональних спеціальних економічних та інших обмежувальних заходів/санкцій до низки фізичних та юридичних осіб.
Серед них — ведучий Клубу веселих та кмітливих (КВК) Олександр Масляков, телеведучий Валдіс Пельш, фолк-рок-співачка, солістка групи Пелагея Пелагея Телегіна, телеведучий Вадим Галигін, гімнаст Микита Нагорний, продюсер, депутат Держдуми РФ Сангаджи Тарбаєв, які 24 серпня 2021 року брали участь у КВК Літній кубок чемпіонів 2021 у м. Ялта в окупованому Криму.
До списку потрапили інші учасники та члени журі КВК, які брали участь у цих заходах.
Також Кабмін пропонує запровадити санкції проти спортсменів, які брали участь у заходах в окупованому Криму.