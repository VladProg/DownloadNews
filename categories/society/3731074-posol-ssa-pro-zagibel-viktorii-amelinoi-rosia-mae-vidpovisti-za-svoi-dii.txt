Посол США в Україні Бріджит Брінк, коментуючи загибель письменниці Вікторії Амеліної внаслідок ракетного удару РФ по Краматорську, заявила, що Росія має понести відповідальність.

Про це вона написала у Твіттері, передає Укрінформ.
Брінк поширила заяву посольства США в Колумбії зі словами співчуття через трагічну загибель письменниці, яка зустрічалася із колумбійськими письменниками в момент удару по Краматорську.
«Ще більше жахливих втрат через російські удари по мирному населенню. Росія має відповісти за свої дії», – йдеться у дописі.

More heartbreaking loss due to Russia's strikes on civilians.

Russia must be held to account for its actions.

Ще більше жахливих втрат через російські удари по мирному населенню.

Росія має відповісти за свої дії. https://t.co/xcAzNmexnv
— Ambassador Bridget A. Brink (@USAmbKyiv) July 3, 2023

Як повідомляв Укрінформ, російські війська ввечері 27 червня завдали двох ракетних ударів по Краматорську. Одна ракета влучила у піцерію в центрі міста. Серед дванадцяти загиблих – дівчина віком 17 років, і двоє 14-річних сестер. Друга ракета вдарила по селищу Біленьке.
Унаслідок атаки серед інших постраждали були троє колумбійців — відомий письменник Ектор Абад, політик Серхіо Харамільо та журналістка Каталіна Гомес, яких супроводжувала українська письменниця Вікторія Амеліна.
Амеліна зазнала поранень при обстрілі Краматорська російськими військами. 1 липня вона померла в лікарні. 4 липня з письменницею попрощаються в Києві, а поховають її у середу, 5 липня, на Личаківському цвинтарі у Львові.