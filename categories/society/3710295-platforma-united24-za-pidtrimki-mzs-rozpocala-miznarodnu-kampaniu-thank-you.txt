Головна фандрейзингова платформа України United24 за підтримки Міністерства закордонних справ розпочала міжнародну кампанію Thank You.

Як повідомили Укрінформу в United24, головною метою ініціативи є подякувати всім, хто підтримував Україну протягом року.
Перші локації, на яких з'явилися меседжі від United24, — Таймс-сквер у Нью-Йорку та Лестер-сквер у Лондоні.













Переглянути цей допис в Instagram






















Допис, поширений UNITED24 (@u24.gov.ua)



"За рік роботи United24 об’єднала довкола допомоги Україні людей зі 110 країн. Ми хочемо подякувати їм за підтримку та відчуття плеча, відчуття, що ми не самі у цій боротьбі. Ми бачимо велику силу у спільноті однодумців, які допомагають нам сьогодні, допомагатимуть завтра і залишаться з Україною на багато років після перемоги. Thank you campaign — найменше, що ми можемо зробити, аби віддячити їм уже зараз", — заявила координаторка United24 Ярослава Гресь.

Кампанію також підтримали Метрополітен-опера і Карнеґі-хол на Мангеттені у Нью-Йорку, резиденція Європейської Ради та Ради Європейського Союзу у Брюсселі.
Незабаром до ініціативи планують долучитися локації у понад 15 країнах.
Як повідомляв Укрінформ, Президент Володимир Зеленський заявив, що гуманітарне розмінування та освіта стануть новими напрямками діяльності фандрейзингової платформи United24.