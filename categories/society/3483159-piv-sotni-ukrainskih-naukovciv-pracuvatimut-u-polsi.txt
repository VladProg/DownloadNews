Національний науковий центр Польщі у межах спеціальної програми для українських дослідників профінансує перебування 51 науковця, а саме оплату праці та дослідження.

Про це повідомляє Міністерство освіти і науки України, передає Укрінформ.
Зазначається, що польська установа оприлюднила результати набору за спецпрограмою, який проводився з 28 березня до 26 квітня. Загалом у конкурсі взяли участь 213 науковців. Проєкти оцінювали за панелями доменів NCN у трьох основних розділах. Від кафедри гуманітарних наук надійшло 103 заявки, з точних і технічних наук – 72, з природничих – 38.
Найбільша група лауреатів – 19 осіб – дослідники з природничих наук. Також роботу в Польщі продовжать 17 представників науки і техніки та 15 науковців, які проводять дослідження в галузі мистецтва, гуманітарних наук та суспільства.
Переможцями є здебільшого кияни (понад 30 осіб приїхали або приїдуть зі столиці), харків‘яни та львів‘яни. Програма також буде корисною науковцям, які досі працюють, зокрема, в Одеській, Луганській та Сумській областях.
Українські науковці проводитимуть дослідження в 38 університетах та інших наукових підрозділах. Більшістьпрацюватиме у Варшаві, Кракові, Вроцлаві та Любліні. У переліку підрозділів, які отримають фінансування для працевлаштування українських науковців, є також і менші дослідницькі центри, зокрема у містах Ополе, Ольштин та Забже.
Повідомляється, що майже половина переможців працювала в НАН України. Дослідження у Польщі проводитимуться переважно в інститутах Польської академії наук.
Як повідомляв Укрінформ, університет штату Пенсільванія запрошує українських науковців, які були змушені залишити своє місце перебування внаслідок російської агресії.