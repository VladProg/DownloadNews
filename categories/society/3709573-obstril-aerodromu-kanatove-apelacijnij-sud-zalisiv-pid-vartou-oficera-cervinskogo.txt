Апеляційний суд залишив у силі запобіжний захід для колишнього виконувача обов’язків командира однієї із частин Сил спеціальних операцій Романа Червінського у справі про ракетний обстріл аеродрому "Канатове".

Про це повідомляє Суспільне, передає Укрінформ.
Зазначається, що засідання проходило у закритому режимі.
Адвокат Червінського Людмила Куса повідомила, що захист планує подати клопотання про зміну запобіжного заходу.
"Наша позиція з першого дня незмінна — підозра Червінському необґрунтована, доводи у підозрі не підтверджуються доказами і є надуманими", — сказала вона.
Як повідомляв Укрінформ, слідство встановило, що масований ракетний удар російських загарбників по аеродрому "Канатове" в липні 2022 року спровокували самовільні дії окремих військовослужбовців.
24 квітня у справі про обстріл аеродрому Служба безпеки України затримала офіцера Червінського.
25 квітня Шевченківський райсуд Києва обрав йому запобіжний захід у вигляді тримання під вартою на два місяці без права внесення застави.
Фото: Суспільне