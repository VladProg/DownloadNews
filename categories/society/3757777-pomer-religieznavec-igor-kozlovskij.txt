Сьогодні вночі через серцевий напад помер український вчений, релігієзнавець, кандидат історичних наук Ігор Козловський.

Про це повідомила у Фейсбуці релігієзнавець Людмила Філіпович, передає Укрінфом.
“Сьогодні вночі через серцевий напад пішов від нас у засвіти Ігор Козловський”, - йдеться в дописі.
"До зустрічі у вічності, дорогий Ігор Козловський Дуже шкода втрачати можливість реального спілкування з такими людьми. Зі святими упокой, Господи!" - написав у Фейсбуці священик ПЦУ і громадський діяч Георгій Коваленко.
Читайте також: Ігор Козловський, релігієзнавець, член Ініціативної групи “Першого грудня”
Ігор Козловський народився 16 лютого 1954 р. на Донеччині. Український вчений та громадський діяч, відомий в Україні та світі фахівець з релігійних, духовних і психофізичних систем, член Ініціативної групи “Першого грудня”. Є автором 50 наукових праць і понад 200 статей.
У січні 2016-го року потрапив у полон до бойовиків так званої ДНР і "засуджений" до ув'язнення. Перебував у полоні майже 2 роки (700 днів) до 27 грудня 2017 року. Пережив тортури. Звільнений 27 грудня 2017 року разом із іншими 73 українцями за обміном.