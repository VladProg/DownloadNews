Застосування ПВК "Вагнер" на території прикордонних районів Польщі та Литви не виключається.

Про це командувач Об’єднаних Сил ЗСУ Сергій Наєв розповів у інтерв'ю РБК-Україна, передає Укрінформ.
"Нами не виключається застосування ПВК на території прикордонних районів Польщі та Литви. Найбільш ймовірно бойовики ПВК за сприянням комітету державної безпеки Білорусі та ФСБ РФ будуть проводити пошук слабо контрольованих ділянок кордону, виводити з ладу технічні засоби спостереження тощо", - сказав він.
У разі реалізації вказаного сценарію противник може спрямовувати свою діяльність на ускладнення постачання Україні військової матеріально-технічної допомоги від країн-партнерів, зауважив Наєв.
Як повідомлялося, в адміністрації США відстежують активність угруповань ПВК «Вагнер», розміщених в Білорусі неподалік від кордону з Польщею, однак не бачать жодних ознак, які б вказували на будь-які загрози для країн НАТО.