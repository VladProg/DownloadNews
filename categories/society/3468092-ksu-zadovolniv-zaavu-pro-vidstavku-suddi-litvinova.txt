Конституційний Суд України ухвалив звільнити Олександра Литвинова з посади судді КСУ на підставі поданої ним заяви про відставку.

Про це повідомляє пресслужба КСУ, передає Укрінформ.
Як зазначається, на спеціальному пленарному засіданні КСУ 26 квітня розглянуто питання щодо звільнення судді КСУ Олександра Литвинова з посади на підставі поданої ним заяви про відставку.
"За результатами засідання Конституційний Суд України ухвалив рішення про задоволення зазначеної заяви", - йдеться у повідомленні.
Олександр Литвинов 15 травня 2013 року був обраний до КСУ за квотою з’їзду суддів України. Його повноваження закінчуються 15 травня цього року.