Президент Володимир Зеленський побажав випускникам закладів вищої освіти системи МВС іти тільки вперед та результативності у роботі.

Про це він сказав на заході з нагоди випуску курсантів, повідомляє кореспондент Укрінформу.
За словами глави держави, 2670 нинішніх випускників стануть поліцейськими, 414 підуть у ДСНС.






Зеленський вручив нагороди під час випуску курсантів закладів вищої освіти системи МВС / Фото: Руслан Канюка. Укрінформ








































"Я знаю, що серед вас є ті, хто буде нести службу у прифронтових і прикордонних регіонах. Це наша Сумщина, наша Харківщина, Запоріжжя, Херсонщина. Серед вас є ті, хто приєднається до нашої нової штурмової бригади з дуже правильною та сучасною назвою "Лють" - це те, що ми відчуваємо. Хай усіх вас супроводжує те головне, що є, - результативність для України. Тільки уперед!" - сказав глава держави.

Відео: ОП
За його словами, Україна довела, що вміє перемагати. Президент висловив переконання, що Сили оборони звільнять рідну землю від ворога і "нормальне життя повернеться до українців".
"Надзвичайно відповідально завжди допомагати людям, рятувати, завжди бути поруч, завжди служити суспільству", – сказав Зеленський.
За його словами, кожен, хто обирає професію в системі МВС, чітко розуміє свою місію та те, заради чого зробив такий вибір. Вони захищатимуть людей, їхнє життя, забезпечуватимуть безпеку громадян. Це те, що відрізняє нас від ворога", – підкреслив він.
За даними Президента, 2670 сьогоднішніх випускників працюватимуть у Національній поліції, ще 414 – у ДСНС.
Зеленський разом з усіма учасниками заходу вшанував пам'ять загиблих правоохоронців та рятувальників, які видали свої життя, захищаючи Батьківщину від російських загарбників та допомагаючи іншим українцям.
Він також узяв участь у церемонії врученні державних нагород ряду присутніх.
Президент відзначив державними нагородами 13 поліцейських та офіцерів служби цивільного захисту.
Відповідний указ №206/2023 оприлюднений на сайті глави держави.
Згідно з документом, за самовідданість і високий професіоналізм, виявлені під час виконання службового обов'язку в умовах воєнного стану, сумлінне й бездоганне служіння українському народові Президент постановив нагородити орденом Данила Галицького, медалями «За бездоганну службу» та «Захиснику Вітчизни».
Як повідомляв Укрінформ, у складі "Гвардії наступу" формується ще одна бригада, вона називатиметься "Хартія".
Фото: ОП