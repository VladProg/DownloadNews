Кабінет міністрів України планує запустити всеосяжну і доступну програму з вивчення англійської мови.

Про це Прем’єр-міністр Денис Шмигаль розповів під час презентації національної програми з популяризації англійської мови, передає Укрінформ із посиланням на Фейсбук глави уряду.
“Уряд планує запустити всеосяжну і доступну програму з вивчення англійської мови. Відкриту для кожного, незалежно від фінансового стану чи від місця проживання. З індивідуальним підходом і відкритим доступом до освітніх ресурсів", - зазначив Шмигаль.

Відео: Офіційний телеграм-канал Прем‘єр-міністра України
За словами глави уряду, Президент України Володимир Зеленський раніше подав до парламенту законопроєкт, який офіційно закріплює її статус як мови міжнародного спілкування в Україні. “Вже зараз українці, які володіють англійською мовою, мають переваги на ринку праці. Це вища зарплата, більше кар’єрних можливостей, здатність швидше розвиватися і в разі потреби отримувати новий фах”, - підкреслив він.
Шмигаль також відзначив те, що українці створюють конкурентні продукти та сервіси, які здатні підкорити світ. “Англійська мова буде двигуном їх просування, драйвером успіху та запорукою самореалізації для тисяч людей”, - переконаний він.
Як повідомлялося, Президент Володимир Зеленський запропонував парламенту офіційно закріпити статус англійської мови як однієї з мов міжнародного спілкування в Україні. Відповідний законопроєкт №9432 "Про застосування англійської мови в Україні" 28 червня зареєстрований у Верховній Раді України.
Фото: Денис Шмигаль, Фейсбук