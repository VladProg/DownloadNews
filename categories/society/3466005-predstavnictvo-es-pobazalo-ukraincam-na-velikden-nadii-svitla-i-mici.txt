Представництво ЄС в Україні у свято Великодня висловило підтримку всім українцям, які боронять країну на передовій, тим, кого вони захищають і хто їм допомагає.

Як передає Укрінформ, про це йдеться у привітанні диппредставництва у Твітері.
«Цього Великодня наші думки з усіма українцями: з тими, хто мужньо боронить країну на передових, хто був розлучений зі своїми родинами і друзями, хто допомагає давати відсіч російському агресорові. Нехай цей особливий день принесе вам надію, світло і міць», - зазначили у Представництві ЄС в Україні.
Як відомо, у неділю, 24 квітня, у християн східного обряду - свято Воскресіння Христового. Багато релігійних громад із благословіння своїх очільників ухвалили рішення про перенесення Великодніх богослужінь на вечірній, ранковий або денний час.