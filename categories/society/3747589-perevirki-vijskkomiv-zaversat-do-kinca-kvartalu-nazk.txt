У Національному агентстві з питань запобігання корупції (НАЗК) планують завершити перевірки військкомів до кінця кварталу.

Про це в ефірі загальнонаціонального телемарафону «Єдині новини» сказав голова НАЗК Олександр Новіков, передає Укрінформ.
«Ми плануємо завершити перевірки до кінця цього кварталу. Всього 1395 військкомів займають керівні посади. Десяту частину цих військкомів ми зараз перевіряємо. Вже є перші результати. Наступного тижня оголосимо наступні результати», — сказав Новіков.
Він додав, що перевірки свідчать про те, що більшість працівників військкоматів є доброчесними.
Як повідомлялося, Національне агентство з питань запобігання корупції розпочато 102 моніторинги способу життя військкомів, загалом у базу на такі перевірки внесено 1800 керівників та заступників керівників Територіальних центрів комплектування.