Ізраїль направив в Україну кілька тонн ліків, сьогодні їх передали у Києві українським посадовцям.

Про це повідомив у Телеграмі посол Ізраїлю в Україні Михайло Бродський, передає Укрінформ.
«Ізраїль передав кілька тонн медикаментів Міністерству охорони здоров'я України. Церемонія передачі пройшла сьогодні в Києві за участю заступника посла Ізраїлю в Україні Лірон Фінкельштейн та українських офіційних осіб», - написав дипломат.

Як повідомлялося, раніше Бродський за підсумками розмови очільників МОЗ заявив, що Ізраїль на запит української сторони направить в Україну кілька тонн ліків.
Міністр закордонних справ Держави Ізраїль Елі Коен під час телефонної розмови 14 серпня запевнив главу МЗС України Дмитра Кулебу, що проблема з медичним страхуванням для українців буде вирішена найближчим часом.