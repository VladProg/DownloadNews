В Україні розв’язана Росією війна призвела до серйозних наслідків для здоров'я населення. За майже десять років бойових дій велика кількість військових зазнали поранень. За кожною історією стоїть біль і трагедія не лише окремої людини чи родини, але й драма усього українського народу.

Саме тому БФ "Відродження Захисників України" докладає максимум зусиль, щоб наші воїни могли отримали якісне безоплатне протезування у США чи реабілітацію у центрі NextStep Ukraine.
"Реабілітація військових в Некст Степ – це лише один з напрямків роботи нашого фонду, – пояснює директорка Благодійного Фонду "Відродження Захисників України" та реабілітаційного центру NextStep Ukraine Тетяна Грубенюк. – Ми намагаємося допомогти ще й у вирішенні супутніх проблем та потреб поранених: медичних, психологічних тощо, сприяємо їх соціальній адаптації. Своє завдання бачимо в тому, щоб створити простір, який давав би їм почуття потрібності, корисності суспільству. І завдяки нашим партнерам, співпраці з небайдужими людьми, нам вдається допомогти бійцям не лише відновитися фізично, але й віднайти себе у цивільному житті."
Завдяки підтримці донорів та всього світу, у 2022 році БФ «Відродження захисників України» надав допомогу бійцям на загальну суму 6,8 млн доларів. Серед постійних партнерів в Україні з 2020 року є і фінтех-компанія Манівео, яка в рамках проєкту HelpbyMoneyveo активно співпрацює з військовими вже не перший рік. З початку повномасштабної війни ця співпраця масштабувалася.
"Манівео завжди відчувала відповідальність перед суспільством та країною, і з початком повномасштабної війни кількість наших соціальних проєктів лише зросла. Ми вдячні нашим партнерам з Благодійного Фонду "Відродження Захисників України", що маємо можливість долучитися до такої потрібної справи та допомогти центру реабілітації військових. Важливо підтримати тих, хто воює за Україну. Віримо, що разом ми можемо зробити більше для полегшення життя героїв, " – зазначив СЕО "Манівео" Сергій Сінченко.
Однією з чергових ініціатив проєкту HelpbyMoneyveo стало передання вітамінів для воїнів, які проходять реабілітацію в центрі – задля полегшення процесу їхнього одужання. Директорка Благодійного Фонду "Відродження Захисників України" та NextStep Ukraine Тетяна Грубенюк особисто відвідала офіс Moneyveo. Під час зустрічі представники компанії також передали бійцям браслетики з бісеру. Їх власноруч сплели діти з онкоцентру, якими опікується Манівео. Ці браслети мають символічне значення, бо виконані в кольорах прапору України. Такий жест покликаний надихнути бійців та нагадати їм про підтримку українців.
Moneyveo закликає долучитися до збору коштів на реабілітацію бійців, з історією яких можна ознайомитися тут. Кожна перерахована копійка означає, що український народ розуміє важливість жертв солдатів у боротьбі за нашу державність і майбутнє України, цінує це і шанує своїх героїв.
Фото: Moneyveo