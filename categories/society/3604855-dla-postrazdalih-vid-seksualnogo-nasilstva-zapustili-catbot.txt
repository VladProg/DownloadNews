Офіс Генпрокурора разом з Ла Страда-Україна запустили чат-бот для постраждалих від сексуального насильства в умовах війни.

Про це інформує пресслужба ОГП, передає Укрінформ.
Як зазначається, спільний проєкт створений для допомоги постраждалим і свідкам.
Кожен, хто внаслідок російської агресії стикнувся з сексуальним насильством, має право на повагу і підтримку.
Чат-бот @survivors_support_bot допоможе швидко і зручно дізнатись: що таке сексуальне насильство, пов’язане з конфліктом, куди звертатись по допомогу і як безпечно повідомити про злочин.
У прокуратурі запевняють, що всі повідомлення конфіденційні. За допомогою чат-боту можна подати заяву про злочин, але тільки особа вирішить, чи хочете вказати своє ім’я і контакти, або просто розповісти про факт злочину.
Як повідомляв Укрінформ, правоохоронні органи розпочали вже 43 кримінальні провадження щодо сексуальних злочинів росіян в Україні.