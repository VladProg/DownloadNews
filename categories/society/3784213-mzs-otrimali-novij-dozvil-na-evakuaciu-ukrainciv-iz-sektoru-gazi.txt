Україна працює над вивезенням громадян із сектору Гази 8 та 9 листопада і отримала дозвіл на виїзд нової кількості українців.

Про це повідомив речник Міністерства закордонних справ Олег Ніколенко у Фейсбуці, передає Укрінформ.
"Працюємо над вивезенням українців 8 та 9 листопада. Дозвіл на виїзд нової кількості громадян отримано. Враховуючи обмежену пропускну здатність КПП "Рафах", евакуація відбувається виключно в межах погоджених причетними місцевими відомствами списків іноземців", – зазначив він.
Речник поінформував, що готується подальший переліт до однієї із сусідніх з Україною країн першої групи наших громадян, яка перетнула кордон у середу, а також відзначив, що питання евакуації українців із сектору Гази перебуває на особистому контролі міністра закордонних справ Дмитра Кулеби.
Як повідомляв Укрінформ, у середу Україна успішно евакуювала першу групу з 43 українців із сектору Гази.