З питань пошуку зниклих безвісти працює кол-центр Уповноваженого з питань осіб, зниклих безвісти за особливих обставин.

Про це у Фейсбуці інформує Міністерство оборони України, передає Укрінформ.
"При Міністерстві з питань реінтеграції тимчасово окупованих територій України працює Офіс Уповноваженого з питань осіб, зниклих безвісти за особливих обставин. Уповноважений координує кол-центр з розшуку зниклих безвісти військовослужбовців і цивільних осіб. Він співпрацює з Національним Інформаційним Бюро при Мінреінтеграції, у питаннях інформації щодо зниклих безвісти", - повідомили в МОУ.
Щоб повідомити про зниклу людину, зателефонуйте на «гарячу лінію» кол-центру 0 800 339 247 з понеділка по п’ятницю з 9:00 до 18:00.
У суботу й неділю кол-центр працює у віддаленому режимі.
Також інформація приймається у вигляді повідомлень на номер 095 896 0421 у вайбер та телеграм.
Для зв’язку з працівниками кол-центру можна скористатися електронною адресою: war2022people@gmail.com.
Як повідомлялося раніше, в Україні необхідно об’єднати дані та створити єдиний реєстр дітей, зниклих безвісти за особливих обставин, включно з примусово депортованими, переміщеними та зниклими дітьми під час військового вторгнення росії на територію України.