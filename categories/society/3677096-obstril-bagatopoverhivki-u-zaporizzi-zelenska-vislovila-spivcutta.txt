росія нещадно обстрілює мирних жителів Запоріжжя у помсту за відважне протистояння міст російським загарбникам.

Про це зазначила дружина Президента Олена Зеленська у Твіттері, передає Укрінформ.
"Запоріжжя відважно протистоїть російському агресору. У помсту він нещадно обстрілює мирних жителів. Цієї ночі – умисне влучання в багатоповерхівку. Трьох поверхів просто немає, загинули люди. Тривають пошуки під завалами. Мої співчуття постраждалим. Ми цього не пробачимо", - написала перша леді.
Як повідомлялося, уночі росія завдала ракетного удару по багатоповерхівці у Запоріжжі. За попередніми даними, загинули троє людей, сім осіб госпіталізовано.
Фото: Офіс Президента