Посол Ізраїлю в Україні Михайло Бродський обговорив із заступником міністра внутрішніх справ України Мері Акопян та головою Нацполіції Ігорем Клименком ізраїльську допомогу та цьогорічний збір паломників в Умані на Рош га-Шана.

Про це посол повідомив у Твіттері, передає Укрінформ.
«Із заступником міністра внутрішніх справ та головою Нацполіції України обговорили допомогу Ізраїля Україні та традиційний цьогорічний збір паломників в Умані», - зазначив дипломат.
Як повідомлялося, Україна не прийматиме цього року прочан-хасидів в Умані на свято Рош га-Шана через неможливість гарантувати безпеку в умовах розв'язаної росією війни. У Міністерстві закордонних справ заявили, що ситуація зміниться після завершення війни росії.
Свято Рош га-Шана у 2022 році відзначатимуть з 25 по 27 вересня.
Фото: Михайло Бродський, Twitter