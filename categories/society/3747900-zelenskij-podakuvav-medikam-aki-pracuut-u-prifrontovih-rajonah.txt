Президент України висловив вдячність усім медичним працівникам, які допомагають людям у прифронтових районах.

Про це Володимир Зеленський сказав у відеозверненні, передає Укрінформ.
"За кожним повідомленням про обстріли та про поранення наших людей – історії героїзму наших українських лікарів і медичних сестричок, які працюють у прифронтових районах. Я дякую всім нашим медичним працівникам і працівницям, які, попри все, рятують життя", - зазначив Президент.

Відео: ОП



Як повідомляв Укрінформ, заступниця міністра оборони Ганна Маляр заявила, що завдяки українським медикам до 82% поранених і хворих військових після лікування повертаються у стрій.
Фото: ОП