Кабмін вніс зміни до Порядку тимчасового затримання працівниками уповноважених підрозділів Нацполіції транспортних засобів та їхнього зберігання і до Порядку тимчасового затримання інспекторами з паркування транспортних засобів та їх зберігання.

Про це у Телеграмі поінформував постійний представник Кабміну у Верховній Раді Тарас Мельничук, передає Укрінформ.
«Розширено переліки підстав тимчасового затримання транспортних засобів та їх доставлення на спеціальний майданчик. Запроваджено складання акту огляду та тимчасового затримання транспортного засобу без присутності понятих, у разі фіксації обставин у режимі фотозйомки (відеозапису)», - йдеться в дописі.
Як повідомлялося, Кабмін дозволив на період воєнного стану пересилку у міжнародних поштових відправленнях посвідчення водія.
Фото ілюстративне