Верховна Рада ухвалила закон "Про внесення змін до деяких законодавчих актів щодо спрощення доступу до безоплатної правничої допомоги" (№7473-д).

Про це Голова Верховної Ради Руслан Стефанчук повідомив у Фейсбуці, передає Укрінформ.
Законодавчий акт, зокрема, спрощує механізм надання всіх видів безоплатної правничої допомоги в умовах воєнного стану дітям, недієздатним особам та особам, дієздатність яких обмежена.
Документ також передбачає право цих осіб на звернення за безоплатною вторинною правовою допомогою з питань, звернення з якими до суду дозволяється таким особам.
Окрім того, надається право на безоплатну вторинну правову допомогу особам, які постраждали від торгівлі людьми.
Як повідомляв Укрінформ, у травні минулого року Верховна Рада ухвалила закон щодо надання особам, які постраждали від війни, права на безоплатну правову допомогу.