У літньому таборі відпочинку на Кіпрі оздоровилися 48 дітей українських військовослужбовців та жителів міста Боярка Київської області.

Як передає Укрінформ, про це Міністерство закордонних справ України повідомило у Фейсбуці.
Табір був організований завдяки спільним зусиллям посольства України й Міністерства освіти, спорту та молоді Республіки Кіпр.
Протягом двох тижнів діти відпочивали в горах Троодосу, також брали участь у запропонованій кіпрською стороною культурно-освітній програмі.
1 липня дітей відвідав посол України Руслан Німчинський.

Як повідомляв Укрінформ, літній табір для дітей з України організувала спілка української молоді Канади.