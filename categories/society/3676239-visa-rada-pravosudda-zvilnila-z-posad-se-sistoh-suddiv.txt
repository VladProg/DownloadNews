Вища рада правосуддя звільнила за загальними обставинами ще шістьох суддів: п'ятьох — у відставку та одного — за власним бажанням.

Як передає Укрінформ, про це інформують у ВРП.
Зазначається, що, за результатом розгляду матеріалів щодо звільнення суддів за загальними обставинами, ВРП вирішила звільнити у зв’язку з поданням заяв про відставку Олега Глуханчука з посади судді Одеського окружного адміністративного суду, Світлану Пашкіну – з посади судді Північного апеляційного господарського суду, Віктора Габрієля з посади судді Київського апеляційного суду, Геннадія Семиженка – з посади судді Херсонського апеляційного суду та Василя Гуменюка – з посади судді Верховного Суду України.
Окрім того, ВРП ухвалила звільнити у зв'язку з поданням заяви про звільнення за власним бажанням з посади судді Харківського окружного адміністративного суду Катерину Севастьяненко.
Як повідомлялося, раніше у ВРП поінформували про вакантні понад дві тисячі суддівських посад.