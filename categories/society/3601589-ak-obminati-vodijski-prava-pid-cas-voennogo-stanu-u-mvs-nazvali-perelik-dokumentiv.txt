Мобільні сервісні центри МВС працюють на звільнених від росіян територіях. Найчастіше у мобільних сервісних центрах поновлють посвідчення водія чи свідоцтва про реєстрацію транспортних засобів, також здійнюється перереєстрація авто.

Про це під час брифінгу у Медіацентрі Україна - Укрінформ поінформував начальник Головного сервісного центру Міністерства внутрішніх справ України Микола Рудик.
«Щодо вартості послуг, які надаються нами у мобільних сервісних центрах, то вона не відрізняються від (вартості – ред.) тих послуг, які надаються у стаціонарних приміщеннях територіальних сервісних центрів. Загалом послуг за день ми зазвичай надаємо майже 25-35 – це по Харківській області», - зазначив він.

За словами чиновника, для того, щоб обміняти посвідчення водія у період воєнного часу, достатньо мати паспорт у вигляді книжечки, код ІПН або паспорт у вигляді ID-картки, а також документ щодо місця реєстрації (форма 13).
Серед способів, як громадянин може замовити і обміняти посвідчення водія, – це самостійний вибір зручного територіального сервісного центру на сайті ГСЦ по локації і попередній запис через електронну чергу, або фізичне звернення особи до будь-якого територіального сервісного центру і отримання там талончика е-черги.
«І упродовж мінімального часу будь-хто може обміняти посвідчення водія. Зокрема, вартість наразі обміну посвідчення водія – це до 300 грн. Щодо його доставки за допомогою національного оператора поштового зв’язку (Укрпошта – ред.) – це загальна вартість близько 600 грн», - заявив він.
За словами Рудика, у середу мобільний сервісний центр МВС саме подорожує по Харківській області, 26 жовтня він направився до Ізюму.
«Щодо мобільних сервісних центрів – по Харківській області наразі подорожує 2 мобільних сервісних центри», - сказав він.
Крім того, в регіоні функціонують 8 стаціонарних територіальних сервісних центрів: два - у Харкові, по одному – у Богодухові, Краснограді, Лозовій, Пісочині, Мерефі і у Чугуєві.
Також зараз триває облаштування нового приміщення сервісного центру у Балаклії, де великий попит на отримання відповідних послуг.
«І ми плануємо у подальшому – думаю, десь ближче до кінця листопада, вже відкрити там стаціонарне оновлене приміщення, зручне і комфортне для наших відвідувачів», - зазначив Рудик.
Водночас він констатував, що наразі неможливо поновити роботу центрів у Херсонській області. Найближчі до регіону сервісні центри МВС надають свої послуги у Миколаївській і Дніпропетровській областях.
При цьому він нагадав, що з 14 жовтня було відновлено роботу територіального сервісного центру МВС у Покровську на Донеччині.
«Саме на Покрову ми поновили роботу цього територіального сервісного центру у Донецькій області. Щоденно територіальний сервісний центр саме у Покровську надає вже близько 50 послуг всіх напрямків», - підкреслив Рудик.
Також, за його даними, працівники ГСЦ вивчають попит і можливість надання послуг і в інших куточках Донецької області.
«Але у той же час ми вивчаємо і безпекову складову. Якщо все добре – також плануємо, можливо, у листопаді, але у залежності від інформування ОВА, відкриття та поновлення інших територіальних сервісних центрів саме у Донецькій області», - сказав він.
Як повідомлялося, 30 серпня міністр внутрішніх справ Денис Монастирський представив нового керівника Головного сервісного центру МВС - Миколу Рудика.