Для всіх бажаючих перейти на українську мову з 6 березня стартує 11-й курс безкоштовного мовного проєкту "Єдині", амбасадором якого стала парамедикиня Катерина "Пташка" Поліщук.

Як передає Укрінформ, про це Київська міська державна адміністрація повідомляє у Телеграмі.
“Стартує 11-й курс для охочих перейти на українську мову, амбасадором якого стала парамедикиня з "Азовсталі" Катерина Пташка”, - йдеться в повідомленні.
До онлайн курсу, який стартує 6 березня, може приєднатися кожен охочий із будь-якої точки світу. Участь – абсолютно безкоштовна.
"Єдині" передбачає 28 днів підтримки переходу на українську мову. Організатори сподіваються допомогти мільйону людей перейти на українську до кінця 2024 року.
Форма реєстрації і деталі – на сайті проєкту.
Протягом навчання учасники щодня отримують завдання та навчальні матеріали, які допоможуть подолати мовний бар’єр, беруть участь у вебінарах та розмовних клубах у своєму місті.
Як повідомляв Укрінформ, в Українському центрі Гельсінкі, відкритому Товариством українців у Фінляндії, запрошують до розмовного клубу української мови у рамках проєкту "Єдині".
Фото: Фейсбук