Корупцію сприймають як безпекову загрозу 33% українців.

Про це заявила виконавча директорка Центру протидії корупції Дарʼя Каленюк в ефірі програми «Укрінформ: вечірній стрім».

«Ми вчора презентували соціологію Міжнародного центру української перемоги, яка показала, що 33% українців вважають корупцію безпековою загрозою», - сказала вона.
Каленюк констатувала, що українці ставлять небезпеку від корупції на один щабель з новим наступом росіян і загрозою ядерного удару з боку Росії. За її словами, 30% опитаних вважають безпековою загрозою наступ росіян, а 24% - ядерний удар.
Як повідомлялося, за даними дослідження Центру Разумкова, 87,3% респондентів повністю довіряють ЗСУ.