Спаплюжені літерами "z" і "v" стенди "Авангардної історії України", встановлені у Відні, відчистила місцева українська громада.

Про це повідомляє пресслужба Міністерства культури та інформаційної політики в Телеграмі, передає Укрінформ.

"За кілька днів небайдужі українці, які вимушено перебувають у Відні через повномасштабне вторгнення, власноруч відмили "z" і "v", - йдеться в повідомленні.

Зазначається, що минулого тижня громадськість обурив акт вандалізму, скоєний росіянами над інтерактивною інсталяцією "Авангардна історія України". Водночас повідомлялося, що окрім рашистської символіки, прихильники "руского міра" написали на стендах ненормативні написи, називаючи українців "бандерівцями".


"рашисти горять від злості, а значить - ми не правильному шляху", - підкреслило відомство.
Як повідомлялося, "Авангардна історія України" - проєкт, реалізований Міністерством культури та інформаційної політики, спільно з Держаним агентством з питань мистецтв та мистецької освіти, Міністерством закордонних справ України та агенцією Havas Engage. Зазначалося, що в межах ініціативи уло створено інстаграм-сторінку avantgardestory.ua, де можна познайомитися з цікавими фактами української історії.


Фото: МКІП