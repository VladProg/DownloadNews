Міністр освіти і науки України Оксен Лісовий пояснив, що написання назви Росії з великої літери є вимогою нормопроєктування.

Як передає Укрінформ, про це Лісовий повідомив у Фейсбуці.
«Що таке росія і хто такі росіяни, мені добре відомо з досвіду моєї сімʼї, власного досвіду та досвіду моїх побратимів. Буквально з нуля», - зазначив міністр.

За його словами, «правопис «рф» з великої літери – помилка, але вимога нормопроєктування».
«Без такого виправлення Мінʼюст не зареєстрував би наш наказ, що визначає особливості навчання українських школярів, які нині перебувають за кордоном. А саме – створюємо умови для зменшення навантаження на маленьких українців, які перебувають за кордоном і зобов’язані відвідувати там місцеві школи. Дозволяємо вивчення лише українознавчого компонента у новостворених дистанційних класах», - підкреслив Лісовий.

Як наголосив міністр, «Україна однозначно переможе. Не лише в документах, і не лише ворога зовнішнього».
Як повідомляв Укрінформ, Міністерство освіти і науки затвердило типову освітню програму, яка передбачає вивчення предметів українознавчого компонента для дітей, які перебувають за кордоном і навчаються в місцевих школах.
Фото: ФБ