«Нова пошта» та БФ «Науково-технічний розвиток України» передали ДСНС 10 підводних дронів BlueROV2 та 23 автомобільні радіостанції.

Як передає Укрінформ, про це повідомляє пресслужба «Нової пошти».
«Нова пошта спільно з благодійним фондом «Науково-технічний розвиток України» придбала підводні дрони для потреб піротехнічних підрозділів Служби порятунку. Усього ДСНС отримала 10 дронів BlueROV2 та 23 автомобільні радіостанції», - йдеться в повідомленні.
Наголошується, що дрон BlueROV2, виробництва американської компанії Blue Robotics, здатний занурюватися на максимальну глибину 100 м та працювати 24/7 на відміну від водолаза, перебування якого під водою обмежене двома годинами, температурними умовами та часом доби. Відтак, роботизоване обладнання дозволяє проводити з більшою ефективністю рятувальні заходи та гарантує безпеку самих співробітників ДСНС.
Як повідомлялося, Державною службою з надзвичайних ситуацій обстежено понад 3 тис. га тисяч га в акваторіях озер, річок і водойм України, де вилучено 1,5 тисячі вибухонебезпечних предметів.
Фото ілюстративне: BLUE ROBOTICS