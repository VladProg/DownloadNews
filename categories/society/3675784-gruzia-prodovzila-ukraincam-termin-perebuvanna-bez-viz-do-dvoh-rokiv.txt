Громадяни України тепер можуть перебувати без віз на території Грузії протягом повних двох років.

Про це повідомляє Укрінформ із посиланням на Грузія Online.
Як зазначається, уряд Грузії рішенням від 24 лютого вніс поправку до постанови №255 від 5 червня 2015 року, скоригувавши норму, яка дозволяла громадянам України в'їжджати до Грузії без візи та перебувати в країні протягом повного року.
Відповідно до поправок, опублікованих у законодавчому віснику, які набули чинності одразу після публікації, громадяни України мають право в'їжджати до Грузії без візи та перебувати у країні протягом повного дворічного терміну.
Як повідомляв Укрінформ, президент Грузії Саломе Зурабішвілі заявила, що росія має відмовитися від майже 15-річної окупації частини території її країни в межах можливої мирної угоди про завершення війни в Україні.