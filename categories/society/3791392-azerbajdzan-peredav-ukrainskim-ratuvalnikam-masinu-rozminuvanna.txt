Азербайджан передав українським рятувальникам машину механізованого розмінування Revival P.

Про це Державна служба України з надзвичайних ситуацій повідомила у Фейсбуці, передає Укрінформ.
Зазначається, що передану техніку отримають рятувальники Полтавської області.
Представники компанії-виробника також прибули в Україну. Вони проведуть для фахівців ДСНС навчання.

«Надалі машина поїде на допомогу саперам ДСНС, які проводять гуманітарне розміновування деокупованих територій», – зазначили у відомстві.
Як повідомляв Укрінформ, чотири машини механізованого розмінування ДСНС отримала від Корейського міжнародного кооперативного агентства.
Фото: ДСНС