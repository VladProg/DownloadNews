Президент Володимир Зеленський провів зустріч із представниками молодіжного середовища України та світу.

Про це він повідомив в Інстаграмі, оприлюднивши фотографії із події, передає Укрінформ.
"Тепла зустріч з представниками молодіжного середовища України та світу. Вони талановиті, розумні, ініціативні та всім серцем вболівають за нашу країну. Кожен з них на своєму місці допомагає виборювати нашу спільну свободу. Ми багато спілкувалися на різні теми, обмінювалися думками. Про нашу незалежність, майбутнє й про те, що ще кожен з нас може зробити, щоб наблизити перемогу", – зазначив Зеленський.













Переглянути цей допис в Instagram






















Допис, поширений Володимир Зеленський (@zelenskiy_official)



На відео із зустрічі, яке є в розпорядженні Укрінформу, глава Української держави особливо подякував молодим українським волонтерам.

На його думку, з 24-го лютого вся держава стала волонтерською платформою.
За словами Зеленського, саме молодь дала можливість людям будь-якого віку чимось допомагати державі. "Я вам вдячний за цей напрям і за те, що в нас така молодь", – наголосив Президент України.
Він вручив присутнім на зустрічі державні нагороди.
Як повідомляв Укрінформ, Президент України Володимир Зеленський у 2021 році підписав указ, яким переніс святкування Дня молоді в Україні на 12 серпня. Тепер свято збігається у даті з Міжнародним днем молоді.