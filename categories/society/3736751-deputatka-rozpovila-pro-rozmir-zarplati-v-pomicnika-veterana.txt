Помічник ветерана отримуватиме за свою роботу орієнтовно ₴16 тисяч.

Про це поінформувала голова підкомітету з питань державної молодіжної політики Ірина Борзова в ефірі телемарафону "Єдині новини", передає Укрінформ.
"Робота помічника ветерана буде оплачуватися з державного бюджету. На сьогодні це орієнтовно ₴16 тисяч", - сказала вона.
За словами Борзової, на електронному порталі "е-ветерани" ще приймають заявки на цю посаду, тому наразі неможливо сказати, скільки помічників ветеранів уже взяли офіційно на роботу.

Відео: телемарафон «Єдині новини»
Депутатка нагадала, що помічником може стати ветеран або член родин ветеранів, громадянин України, який володіє державною мовою та "передусім хоче допомагати захисникам повертатися до цивільного життя". Помічник ветерана допомагатиме захисникам, які переходять до цивільного життя, з оформленням документів, працевлаштуванням, забезпечення житлом, у психологічній та медичній реабілітації.
"Ця людина повинна проживати та працювати в громадах, де відкриватимуться центри, де працюватимуть люди. Їхня робота спрямована на те, щоб допомагати військовим, які повертаються до цивільного життя, а також членам їхніх родин... Ветерани в громадах мають безліч проблем", - зазначила Борзова.
Як повідомляв Укрінформ, у Вінницькій, Дніпропетровській, Львівській та Миколаївській областях 1 липня розпочалося приймання заяв на конкурсний відбір кандидатів на посади помічників ветеранів. Друга хвиля приймання заяв стартувала 15 липня.