П’ятеро ветеранів на протезах, які вирушили в похід Чорногірським хребтом, щоб закумулювати 10 млн на ЗСУ, зібрали необхідну суму.

Як передає Укрінформ, про це у Фейсбуці повідомив ветеран із Житомира Олександр Швецов.
«Українці, дякуємо. Завдяки вам вершину у 10 мільйонів подолано», - написав Швецов.
За його словами, за зібрані кошти п’ять підрозділів, у яких проходили службу ветерани, отримають автівки, оптичні прилади та засоби звʼязку.

Як повідомляв Укрінформ, на початку вересня п’ятеро протезованих ветеранів вирушили в похід Карпатами, аби зібрати 10 млн грн на потреби ЗСУ. За зібрані кошти благодійний фонд Сергія Притули закупить та доставить обладнання за запитом п’яти підрозділів.
Фото надані Олександром Швецовим