Запровадження адміністративної відповідальності за порушення комендантської години дало би правоохоронцям більше важелів для реагування.

Таку думку висловив голова Нацполіції Іван Вигівський в інтерв’ю виданню «Цензор.нет», передає Укрінформ.
«На жаль, до сьогоднішнього дня законодавчо не встановлено відповідальності за такі порушення (комендантської години - ред.). Нещодавно ми вкотре проговорили цю тему з профільним парламентським комітетом, надали свої пропозиції. Сподіваюсь найближчим часом зміни будуть прийняті. Хоча б запроваджено адміністративну відповідальність. Тоді у нас буде більше важелів для реагування», - сказав Вигівський.
Як повідомлялося, у першому півріччі поліція Київської області затримала понад 600 осіб під час дії комендантської години.
Фото: «Цензор.нет»