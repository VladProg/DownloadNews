30 травня о 12:00 відбудеться презентація дослідження: «Громадяни України в Польщі та на польському ринку праці. Нові виклики та перспективи».

Організатори: Медіацентр Україна — Укрінформ.
Учасники: Марцін Колодзейчик - директор департаменту міжнародної рекрутації Міграційної платформи EWL; Маргарита Ситник - речниця Міграційної платформи EWL.
Теми для обговорення:

Як змінився портрет громадян України, які проживають у Польщі?
Чи збираються громадяни України залишитися в Польщі на тривалий час? Що до цього стимулює?
Чи планують подавати документи на постійне проживання у Польщі та на польське громадянство?
Що найбільше мотивує українців повернутися в Україну після закінчення війни? Скільки громадян України планує повернення?
Чи змінився відсоток громадян України, які працюють за кваліфікацією?
Як громадяни України в Польщі оцінюють своє фінансове становище?

Чому це цікаво? Це перше соціологічне дослідження, яке виявляє настрої та наміри біженців з України до Польщі (тих, хто прибув після 24 лютого 2022 року), а також мігрантів з України, які прибули до Польщі до повномасштабного вторгнення. Опитування є джерелом знання про плани мігрантів щодо життя та роботи після закінчення війни. Дослідження створено після аналізу результатів соціологічного опитування, проведеного 4-13 березня 2023 року Міграційною платформою EWL, Фундацією EWL та Центром східноєвропейських студій Варшавського університету. Загалом опитано 500 повнолітніх громадян України, які зараз перебувають у Польщі.
Формат заходу – офлайн (Зала 1).
Дивіться на YouTube-каналі Укрінформу, а також на YouTube-каналі Ukraine Media Center Ukrinform та на Фейсбук-сторінці Ukraine Media Center Ukrinform українською й англійською мовами.