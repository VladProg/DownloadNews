Командувач Об’єднаних Сил Збройних Сил України генерал-лейтенант Сергій Наєв до Міжнародного дня захисту дітей завітав у київську лікарню «Охматдит».

Як передає Укрінформ, про це Наєв написав у Фейсбуці.
«Завітали до Національної дитячої спеціалізованої лікарні «Охматдит», щоб підтримати маленьких пацієнтів, вселити в них віру на швидке одужання», - зазначив Наєв.


Відео: Сергій Наєв/ФБ

За словами Наєва, в умовах війни українські діти перетворилися на малих дорослих.
«Разом із батьками вони тікають від жахіття війни в пошуках щастя, в надії знайти прихисток і спокій. Насправді від них тікає дитинство, яке вони вже ніколи не зможуть наздогнати. Тож, наразі наша мета – створити естафету добра по всій країні, об’єднати медиків, військових і суспільство задля добрих справ заради наших дітей», - наголосив Наєв.
Як повідомлялось, 1 червня у всьому світі відзначають Міжнародний день захисту дітей.
Фото: Командування Об'єднаних Сил ЗС України