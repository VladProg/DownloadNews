Від набуття у січні чинності змін щодо виїзду за кордон, на державному кордоні прикордонники не пропустили понад 2 тисячі держслужбовців.

Про це сказав на брифінгу в Медіацентрі Україна – Укрінформ речник Державної прикордонної служби Андрій Демченко.
«За час дії норми на державному кордоні було не пропущено більше 2 тисяч осіб, які перебували на контролі державної прикордонної служби. Вони намагались виїхати не за тими умовами, які визначені у правилах перетину кордону, або ж з метою службового відрядження чи супроводжуючи своїх дітей.
Як повідомлялося, на початку 2023 року уряд обмежив виїзд за кордон посадовцям і держслужбовцям. Зміни передбачають, що виїзд за кордон народних депутатів і депутатів місцевих рад, суддів, прокурорів, державних службовців, заброньованих за відповідними органами працівників та інших категорій осіб, може здійснюватись виключно у службове відрядження.
Є низка винятків із загального правила, коли такий виїзд здійснюється: у виняткових випадках жінки та/або чоловіка, який є одиноким батьком, з числа зазначених у цьому пункті осіб, які мають дитину/дітей віком до 18 років (включно), з метою відвідування таких дітей, які перебувають за межами України, або для супроводження таких дітей для виїзду за межі України; для лікування за кордоном - за наявності документів, які дають право на виїзд з України і в'їзд в Україну, та листа міністра охорони здоров'я, на підставі окремого рішення голови Державної прикордонної служби України, у разі якщо за кордоном помер один із членів сім'ї, особи першого або другого ступеня споріднення.