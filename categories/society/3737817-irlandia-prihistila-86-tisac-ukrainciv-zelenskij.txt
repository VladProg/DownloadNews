Ірландія надала прихисток 86 тисячам українців, які змушені були покинути власну домівки через російську повномасштабну агресію.

Про це зазначив Президент Володимир Зеленський під час спільної з Прем'єр-міністром Ірландії Лео Варадкаром пресконференції у Києві, повідомляє кореспондент Укрінформу.
"Ірландія прихистила 86 тисяч українців. Надала їм допомогу з житлом, надала допомогу з фінансами, доступом до освіти і медицини. Це дуже важливо", - сказав глава держави.
Він подякував ірландцям за таку допомогу, відзначивши, що це - "відчутний крок моральної підтримки нашого народу".
Також Зеленський розповів, що глава ірландського уряду у ході нинішнього візиту побував у Мощуні, Ірпені та Бучі й на власні очі побачив наслідки повномасштабної війни Росії проти України.
Як повідомлялося, у середу Україну з візитом перебуває прем’єр-міністр Ірландії Лео Варадкар.