Предстоятель Православної церкви України митрополит Епіфаній провів богослужіння з нагоди свята Входу Господнього в Єрусалим.

Як передає Укрінформ, богослужіння розпочалося о 9 годині ранку в Трапезному храмі Києво-Печерської лаври.

"Як нинішній спогад про Вхід Господній до Єрусалиму, так і всі випробування, принесені в наш дім війною, спонукають нас самих пізнавати істину, йти за істиною, бути свідками істини, бути гарячими, а не теплими чи тим більше духовно холодними. Бо інакше темрява огортатиме і нас, неправда буде ловити у свою сіть, зло буде отруювати душу. Але знаючи про всі ці підступи, будемо мужньо боротися зі спокусами – і як Христос переміг зло і смерть, так і ми з Його допомогою будемо переможцями", - зазначив Епіфаній на своїй сторінці у Фейсбуці.






Божественна літургія в день свята Входу Господнього в Єрусалим / Фото: Кирило Чуботін, Укрінформ




















































Перед цим митрополит Епіфаній привітав українців з Вербною неділею і закликав молитися за українських військових.