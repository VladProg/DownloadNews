У питанні підвищення зарплат учителям необхідно враховувати низку критеріїв, рівень зарплати має залежати від кваліфікації.

Про це в інтерв'ю порталу "Освіторія" сказав міністр освіти та науки Оксен Лісовий, передає Укрінформ.
«Учитель — це, без пафосу, творець нації. І якщо це так, то скільки він повинен отримувати? Можливо, як військовий? Але військові також мають різну зарплату: на нулі це 100 тисяч, а в тилу — 20. Тому щонайперше маємо дати відповідь на запитання: які критерії будемо враховувати, які визначають заробітну плату вчителя? Рівень заробітної плати має залежати від рівня кваліфікації і від низки інших чинників", - сказав Лісовий.
Міністр зазначив, що зараз напрацювання механізмів щодо збільшення зарплат учителям є одним з пріоритетних завдань його команди.
Як повідомлялося, Верховна Рада ухвалила закон, який передбачає підвищення кваліфікації педагогічних працівників у питанні надання психологічної підтримки учасникам освітнього процесу.
Фото: Освіторія