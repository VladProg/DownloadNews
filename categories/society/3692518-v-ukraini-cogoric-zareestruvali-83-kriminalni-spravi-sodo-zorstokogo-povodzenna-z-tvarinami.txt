У нашій державі упродовж січня – березня 2023 року правоохоронці зареєстрували 83 кримінальні правопорушення щодо жорстокого поводження з тваринами.

Про це йдеться у відповіді Офісу генпрокурора на інформаційний запит Укрінформу.
«За січень-березень 2023 року зареєстровано 83 кримінальні правопорушення (щодо жорстокого поводження з тваринами – ред.). Із них у 33 кримінальних правопорушеннях провадження закрито. З них є 9 кримінальних правопорушень, за якими провадження направлені до суду», - уточнюється у повідомленні.
Окремо в ОГП поінформували, що упродовж минулого року було зареєстровано 326 кримінальних правопорушень щодо жорстокого поводження з тваринами, з яких у 176 правопорушеннях справи було закрито, а за 52 правопорушеннями справи були направлені до суду.
Як повідомлялося, у поліції Одещини у середині березня поінформували, що за фактом наїзду на собаку правоохоронці розпочали кримінальне провадження.