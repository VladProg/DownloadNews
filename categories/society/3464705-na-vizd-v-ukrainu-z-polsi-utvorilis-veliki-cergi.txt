Прикордонники попереджають про черги на кордонах з Польщею при в'їзді в Україну.

Про це йдеться у повідомленні ДПСУ у Фейсбуці, передає Укрінформ
За інформацією отриманою від польської сторони, наразі на окремих напрямках спостерігається значне накопичення автотранспорту на виїзд з Польщі до України.
Зокрема, найбільші черги у напрямку України відмічаються перед наступними пунктами пропуску:
«Дорогуськ – Ягодин» – близько 1000 легкових авто і 150 вантажівок;
«Корчова – Краківець» – близько 400 легкових авто і 350 вантажівок;
«Медика – Шегині» – близько 900 легкових авто і 200 вантажівок.
Зазначається, що дане накопичення виникло ситуативно та не залежить від порядку проходження прикордонно-митних процедур.
У свою чергу прикордонники докладають усіх можливих зусиль щодо пришвидшення оформлення осіб: збільшено кількість персоналу, який здійснює прикордонні процедури, обладнано додаткові робочі місця для оформлення.
Враховуючи дану ситуацію, для швидшого перетину кордону з Польщі до України прикордонники рекомендують обирати інші пункти пропуску на спільному кордоні.
Як повідомялось, перед Великоднем черги на кордонах значно зросли.