17 травня о 14:00 відбудеться презентація дослідження на тему: «Як росія обмежує доступ до українського інфополя на тимчасово окупованих територіях».

Організатори: Медіацентр Україна — Укрінформ.
Учасники:

Анастасія Романюк - аналітикиня Громадянської мережі ОПОРА;
Ольга Снопок - аналітикиня Громадянської мережі ОПОРА.

Чому це цікаво?
ГО ОПОРА в ході дослідження ідентифікувала 979 українських онлайн-ресурсів, заблокованих у РФ. Більшість із них заблоковані за рішенням генпрокуратури РФ після початку повномасштабного вторгнення. Було виявлено 10 сайтів органів державної влади України, заблокованих на тимчасово окупованих територіях.
На тимчасово окупованих територіях України РФ робить ставку на розвиток двох основних платформ комунікації з населенням на тимчасово окупованих територіях: соціальну мережу ВКонтакте і месенджер Telegram. Так, у Telegram виявлено 640 активних каналів, створених для інформаційного обслуговування російської окупації українських територій. У ВКонтакте виявлено 1045 активних сторінок та груп, створених для тимчасово окупованих територій України. Найбільше їх створили для Маріуполя, Херсона та Мелітополя.
Формат заходу – офлайн (Зала 1).
Дивіться на YouTube-каналі Укрінформу.