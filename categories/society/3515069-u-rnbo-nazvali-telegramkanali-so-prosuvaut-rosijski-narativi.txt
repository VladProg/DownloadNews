Центр протидії дезінформації оприлюднив оновлений перелік каналів-інфотерористів, що діють на території України.

Як передає Укрінформ, про це Центр протидії дезінформації при Раді національної безпеки і оборони України повідомляє у Телеграмі.
Зазначається, що від початку повномасштабного вторгнення рф ЦПД у співпраці з партнерами та читачами здійснює постійний моніторинг, фіксацію та знищення ворожих ресурсів в інформаційному просторі.
Більшість Телеграм-каналів вже змінили риторику на проукраїнську, хоча досі існують ті, хто підтримує ворога.
ЦПД закликає в жодному разі не довіряйте даним каналам, оскільки вони поширюють дезінформацію, фейки та маніпуляції.

«Якщо ж ви знайшли новий канал, що поширює проросійські наративи, або відкрито вводить в оману користувачів, повідомляйте нам через наші соціальні мережі та в коментарях», - закликали у ЦПД.
Як повідомляв Укрінформ, кремлівські засоби масової інформації поширюють наратив про те, що російська армія не збирається зупинятися після повного «визволення» «конституційних» територій «днр» і «лнр».