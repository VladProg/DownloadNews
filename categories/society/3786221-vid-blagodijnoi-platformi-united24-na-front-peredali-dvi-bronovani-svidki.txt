На фронт для евакуації поранених передано дві броньовані «швидкі», придбані за кошті, зібрані через платформу United24.

Про це у Телеграмі повідомив віцепрем'єр-міністр з інновацій, розвитку освіти, науки та технологій – міністр цифрової трансформації Михайло Федоров, передає Укрінформ.
«Автомобілі допомагають медикам евакуювати поранених з лінії фронту та рятувати сотні життів. Кожна автівка броньована та відповідає балістичним стандартам НАТО. Захищає від куль, артилерійських осколків, боєприпасів кінетичної дії тощо», - йдеться в повідомленні.

За словами Федорова, ще однією особливістю переданих автомобілів є те, що вони можуть їхати навіть на спущеному колесі зі швидкістю від 50 до 150 км.
Загалом за внески донорів United24 в Канаді закуплено 13 броньованих авто, 6 з них — вже в Україні.
Як повідомлялося, фандрейзингова платформа United24 за півтора року зібрала на підтримку України понад 490 мільйонів доларів.