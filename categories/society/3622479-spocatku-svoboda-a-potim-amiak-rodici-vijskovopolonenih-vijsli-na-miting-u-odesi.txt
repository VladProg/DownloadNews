Рідні військових, які перебувають у російському полоні, вийшли на акцію в Одесі.

Про це повідомило “Суспільне. Одеса”, передає Укрінформ
Як зазначається, для цього до Одеси приїхали близько 300 людей.
Вони закликали обміняти всіх на всіх. На акції звучали гасла "Спочатку свобода, а потім аміак".
"Зеленський висловив таке, щоб дозволити росії через Україну постачати аміак, але росія повертає нам наших полонених. Ми думаємо, що це дійсно вихід з ситуації й нам це допоможе повернути наших рідних, але зима іде, всі там, ми не знаємо, де вони й що з ними...", — заявила одна з організаторок акції.





Як раніше повідомляв Reuters, представники України та рф вели перемовини в ОАЕ щодо можливості обміну військовополоненими та відновлення експорту російського аміаку українським трубопроводом.
Раніше у західних ЗМІ з’явилася інформація, що ООН тисне на Україну та росію з метою відновити роботу аміакопроводу тольятті-Одеса для його подальшого експорту Чорним морем у межах «зернової ініціативи».
Як повідомляв Укрінформ, 11 листопада після чергового обміну з російського полону повернулись 45 українських захисників. Загалом же від початку повномасштабної агресії рф проти України додому з російського полону повернулись 1183 українці.
Фото: Суспільне: Одеса