Процедура екстрадиції колишнього генерала СБУ Андрія Наумова з Сербії наразі триває.

Про це на брифінгу поінформувала радниця з комунікацій ДБР Тетяна Сапьян, передає кореспондент Укрінформу.
“За запитом ДБР та Офісу генпрокурора триває процедура екстрадиції Андрія Наумова з Сербії, де він перебуває під вартою. І ДБР як правоохоронний орган та прокуратура робимо усе, щоб співпрацювати з (відповідними — ред.) службами у Сербії, зокрема, і переконати їх, що ця екстрадиція важлива для завершення досудового розслідування”, - сказала Сапьян.
Як повідомлялося, 3 квітня Укрінформу повідомили джерела у правоохоронних органах, що Держбюро розслідувань проводить досудове розслідування у кримінальному провадженні щодо можливої державної зради ексначальника головного управління внутрішньої безпеки Служби безпеки України Андрія Наумова.