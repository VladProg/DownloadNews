Президент України Володимир Зеленський та Прем'єр-міністр Фінляндії Санна Марін вшанували пам'ять Героя України Дмитра Коцюбайла ("Да Вінчі"), церемонія прощання з яким проходить у Києві.

Про це повідомляє кореспондент Укрінформу.
Глава Української держави та очільниця фінського уряду були присутні на панахиді у Михайлівському Золотоверхому соборі.

Фото: Feher_Junior




Відео: Офіс Президента
За інформацією пресслужби глави держави, Президент України та Прем’єр-міністр Фінляндії також поклали квіти до Стіни пам’яті загиблих за Україну, що біля Михайлівського Золотоверхого собору, і вшанували їхню пам’ять хвилиною мовчання.







Зеленський і прем'єрка Фінляндії вшанували пам'ять загиблого «Да Вінчі» / Фото: ОП






















Як повідомлялося, командир спецпідрозділу ЗСУ "Вовки Да Вінчі" Дмитро Коцюбайло загинув 7 березня під Бахмутом.
Напередодні відбулося прощання із Героєм у його рідному селі Бовшів на Прикарпатті.