За час дії воєнного стану співробітники поліції виявили на блокпостах 909 автомобілей, які перебували в розшуку

Про це у Телеграмі повідомляє МВС, передає Укрінформ.
Також зазначається, що за час воєнного стану оперативники перевірили та встановили 341 особу, яка перебувала в розшуку. Саме завдяки роботі блокпостів знайшли 41 безвісти зниклу особу.
"Було встановлено 2713 підозрілих громадян, які, ймовірно, причетні до диверсійної та колабораційної діяльності. З них співробітникам СБУ передано 1767 осіб. Крім цього, вилучено 600 одиниць вогнепальної зброї, 40 тисяч набоїв, 296 гранат, 157 одиниць холодної зброї", - додають в МВС.
У МВС наголосили, що військовослужбовці Національної гвардії, які цілодобово чергують на 190 блокпостах, регулярно затримують диверсантів і правопорушників.
"Також гвардійські підрозділи розвідки впродовж минулого тижня виявили 301 ціль противника. Серед них – ворожі пункти управління, позиції, техніка та інші засоби загарбників", - додали в міністерстві.