Трофеї бійців 10-ї гірсько-штурмової бригади «Едельвейс» оцифрували для 3D музею бойової слави.

Про це у Фейсбуці повідомляє 10-та окрема гірсько-штурмова бригада «Едельвейс», передає Укрінформ.
«Вашій увазі 3D музей бойової слави 10-ої окремої гірсько-штурмової бригади та 3D виставка трофеїв «Едельвейсів»! Тепер в кожного є можливість онлайн переглянути основні експонати нашої бригади за період АТО - ООС та ознайомитись з трофеями, які були здобуті в боях нашими славними воїнами», - йдеться у повідомленні бригади «Едельвейс».
Тут запевняють, що роблять усе можливе, аби цивільні люди знали результат героїчної служби бійці 10-ї гірсько-штурмової бригади.
У Музей бойової слави можна потрапити за посиланням.
10-та окрема гірсько-штурмова бригада «Едельвейс» — військове з'єднання у складі Сухопутних військ Збройних сил України.
Фото: 10 окрема гірсько-штурмова бригада «Едельвейс», ФБ