Українські рятувальники отримали від польських колег дев'ять пожежних мотопомп високої потужності.

Про це Державна служба з надзвичайних ситуацій повідомила в Телеграмі, передає Укрінформ.

Як зазначається, сім переданих мотопомп мають продуктивність 400 кубічних метрів на годину, одна — 85 літрів/хв, ще одна — 240 куб. м/год.


"Це значно підвищить спроможність українських рятувальників у реагуванні на події, пов’язані із повенями, паводками та розливами річок. Щиро дякуємо за підтримку та цінуємо допомогу", — наголосили в ДСНС.

Як повідомляв Укрінформ, раніше бійці ДСНС отримали яхту від мера Дніпра. Судно буде відправлене в постраждалий від підриву росіянами Каховської ГЕС Херсон.
Фото: ДСНС