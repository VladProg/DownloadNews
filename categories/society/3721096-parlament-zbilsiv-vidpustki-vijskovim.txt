Верховна Рада підтримала законопроєкт щодо збільшення відпусток військовим.

Як передає Укрінформ, за законопроєкт №9378 проголосували 270 депутатів, повідомив у Телеграмі народний депутат Ярослав Железняк.
“Військовим надається відпустка 30 днів + 10 днів за сімейними обставинами та з інших поважних причин”, - написав він.
Народний депутат додав, що відпустка може бути надана частинами тричі на рік за умови одночасної відсутності не більше 30% загальної чисельності військовослужбовців.
Як повідомляв Укрінформ, Верховна Рада 30 травня ухвалила в першому читанні законопроєкт №9342, який передбачає врегулювання питання виплат та збільшення кількості відпускних днів військовослужбовцям. Але його розгляд затягується.