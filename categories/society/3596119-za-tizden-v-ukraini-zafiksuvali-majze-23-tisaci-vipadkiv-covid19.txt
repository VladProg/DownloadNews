Минулого тижня в Україні було зафіксовано майже 23 тисячі нових випадків інфікування коронавірусом, 203 хворих померли.

Про це у Фейсбуці повідомляє Міністерство охорони здоров'я, передає Укрінформ.
"За період з 10.10 по 16.10 в Україні: зафіксовано 22 914 нові підтверджені випадки коронавірусної хвороби COVID-19 (з них дітей – 2439, медпрацівників – 456)", - йдеться у повідомленні.
Госпіталізовано – 4797 осіб. 203 хворих померли, 34 576 - одужали.
Зазначається, що протягом минулого тижня було вакциновано проти COVID-19 104 637 людей. З них 7,1% - першою дозою, 4,8% - другою, 75,1% - першою бустерною, 13,1% другою бустерною дозою.
За весь час пандемії COVID-19 в Україні захворіли – 5 279 346 осіб, одужали – 5 095 437 особи, летальних випадків зафіксовано 109 819. Водночас проведено 32 495 903 тестувань на коронавірус.
Від початку вакцинальної кампанії щеплено 16 146 963 жителів України, з них дві дози отримали 15 337 754 осіб, першу бустерну - 2 517 241, другу бустерну дозу – 75 231.
У МОЗ нагадали, що майже 809 тис. осіб не отримали другу дозу, а понад 12,8 млн – першу бустерну дозу.
Перелік пунктів та центрів вакцинації можна знайти тут.