Субсидії отримують 1,3 млн родин, у середньому в жовтні це було близько 760 грн на сім’ю.

Про це Прем'єр-міністр Денис Шмигаль сказав на засіданні уряду, передає Укрінформ.
«Наразі субсидії на оплату житлово-комунальних послуг отримують 1,3 млн родин, у середньому в жовтні це було близько 760 грн на сім’ю», – сказав Шмигаль.
За його словами, також 1,2 млн сімей отримують пільги на оплату житлово-комунальних послуг. Середній розмір таких пільг – 850 грн на місяць.
Як повідомлялося, Шмигаль раніше заявив, що цього року усі субсидії українцям перепризначать автоматично. Це відбувається завдяки цифровізації.