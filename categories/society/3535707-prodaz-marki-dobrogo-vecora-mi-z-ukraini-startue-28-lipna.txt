Продаж поштової марки "Доброго вечора, ми з України!" стартує 28 липня, її наклад становитиме 5 млн штук.

Як передає Укрінформ, про це повідомила Укрпошта у Фейсбуці.

"Випуск «Доброго вечора, ми з України» з'явиться у продажу вже 28 липня. А разом з ним — тематичний мерч, який доповнить нашу патріотичну серію. Новеньких марок з трактором буде 5 млн екземплярів, проте діятимуть обмеження на продаж", - поінформували в Укрпошті.
Як повідомляв Укрінформ, 27 травня був анонсований конкурс на ескіз марки "Доброго вечора, ми з України!". У конкурсі на найкращий ескіз нової поштової марки "Доброго вечора, ми з України!" перемогу здобула тема тракторних військ. За цю тему проголосували понад 200 тисяч українців.