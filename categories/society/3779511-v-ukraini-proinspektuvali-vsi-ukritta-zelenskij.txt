В Україні провели повну ревізію всіх укриттів та створено спеціальний сайт, на якому можна бачити стан укриттів по країні та стан робіт з укриттями.

Про це Президент Володимир Зеленський заявив у вечірньому відеозверненні, передає Укрінформ.



Відео: Офіс Президента, Телеграм
“Провів нараду щодо укриттів – забезпечення їхньої готовності й доступності для людей. Ті завдання, які ставилися, ті результати, які досягнуті. Проведено повну ревізію всіх укриттів в Україні. Створено спеціальний сайт, на якому можна бачити стан укриттів по країні та стан робіт з укриттями. Контролем займається Мінстратегпром”, - зазначив Зеленський.
Він відзначив, що загалом на місцевому рівні у більшості регіонів поставилися відповідальніше до питання про укриття.
“Ми повинні продовжувати цю роботу”, - додав Президент.
Як повідомляв Укрінформ, до кінця року в Україні приведуть до ладу 2956 споруд цивільного захисту населення, на які витратять 1,4 млрд грн.