Через аварію орієнтовно на 5 годин запізнюються поїзди №35/36 Одеса - Перемишль та №54/53 Київ - Перемишль.

Як передає Укрінформ, про це Укрзалізниця повідомляє у Телеграмі.
"У зв’язку з пошкодженням контактної мережі на польській залізниці поїзди №35/36 Одеса — Перемишль та №54/53 Київ — Перемишль дістануться кінцевої станції із орієнтовною затримкою до 5 годин", - ідеться в повідомленні.
В Укрзалізниці перепросили за незручності і запевнили, що працюють разом із польськими колегами над організацією пересадок та якомога швидшим відновленням руху в напрямку Перемишля.
Як повідомляв Укрінформ, Укрзалізниця внесла зміни до графіка курсування поїздів №771/772 Київ — Хмельницький та №76/75 Кривий Ріг — Київ, а також до маршруту курсування поїзда №97/98 Київ — Ковель.