В Україні 70% людей надають перевагу месенджерам для споживання новин.

Про це свідчать результати дослідження проведеного компанією Gradus Research, що є в розпорядженні Укрінформу.
"Найпопулярнішим медіа для споживання новин в Україні залишаються месенджери (70%). Окрім цього, респонденти все більше надають перевагу Youtube (56%), порівнюючи з березнем 2023 року (50%). Значення телебачення як новинного каналу також зросло (42% проти 38%)", - йдеться у повідомленні.

Зокрема, лише 23% опитаних обирають онлайн ЗМІ для споживання новин, а радіо - 17%.
Опитування було проведено дослідницькою компанією Gradus Research методом самозаповнення анкети в мобільному додатку. Період проведення дослідження - 27-30 жовтня (розмір вибірки: 1032 респонденти).