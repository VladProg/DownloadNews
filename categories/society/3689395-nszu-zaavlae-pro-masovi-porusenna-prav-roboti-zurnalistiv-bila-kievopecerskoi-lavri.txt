Національна спілка журналістів України закликає правоохоронців ретельніше охороняти права роботи співробітників ЗМІ біля Києво-Печерської Лаври.

Як передає Укрінформ, про це НСЖУ заявляє у Телеграмі.
"Біля Києво-Печерської Лаври, куди сьогодні прийшла комісія Міністрества культури через припинення оренди договору, відбуваються масові порушення прав роботи журналістів. Прибічники УПЦ закривають камери, лаються, погрожують побити медійників палками та штовхають журналістів", - йдеться у повідомленні.
У НСЖУ закликають правоохоронні органи пильно стежити за напруженою ситуацією біля Лаври і не допускати порушення прав журналістів під час виконання ними професійних обов'язків.

Як повідомляв Укрінформ, Національний заповідник "Києво-Печерська Лавра" оголосив про розрив договору про оренду з УПЦ МП з 29 березня.
Однак намісник Києво-Печерської лаври митрополит Павло (УПЦ МП) заявив, що ченці цієї не збираються виселятися з Лаври.
Секретар РНБО Олексій Данілов наголосив, що виселення відбуватиметься згідно із законами України, а в Лаврі будуть богослужіння "по законах нашої країни, а не тими штучними утвореннями, які поза законом нашої країни були свого часу у величезній кількості тут утворені для тих чи інших подій".
Митрополит Київський і всієї України Епіфаній у зверненні до братії Лаври та громадськості підкреслив, що про закриття монастиря в Лаврі та припинення в ньому молитви, богослужінь, чернечого життя не йдеться.
Митрополит Павло під стінами Лаври погрожує журналістам побиттям та перешкоджає їхній діяльності. Представники УПЦ МП так і не залишили територію Лаври попри завершення договору оренди. Вони й далі проводять богослужіння і не пускають комісію МКІП.
Фото: Вікіпедія