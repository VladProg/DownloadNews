Головний сервісний центр Міністерства внутрішніх справ відновив роботу ще двох онлайн послуг.

Як передає Укрінформ, про це повідомляє пресслужба МВС у Телеграмі.

"Тепер у два кліки можна перевірити свідоцтво про реєстрацію транспортного засобу та свідоцтво водія, що перевозять небезпечні вантажі. Шукайте кнопку Перевірка документів на стартовій сторінці Головного сервісного центру МВС", - йдеться у повідомленні.
Як повідомлялося, з початку року сервісні центри Міністерства внутрішніх справ вже видали майже 203 тисячі посвідчень водія вперше.