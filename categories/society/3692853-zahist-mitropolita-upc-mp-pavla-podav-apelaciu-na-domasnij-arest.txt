Захист намісника Києво-Печерської лаври митрополита Української православної церкви (московського патріархату) Павла подав апеляційну скаргу на обраний йому запобіжний захід у вигляді домашнього арешту.

Про це адвокат Микита Чекман повідомив у Телеграмі, передає Укрінформ.
За його словами, 5 квітня було проголошено повний текст ухвали Шевченківського райсуду Києва, якою до митрополита Павла було застосовано запобіжний захід у вигляді домашнього арешту строком на 60 днів.
«Судове рішення вважаємо незаконним та обґрунтованим, у зв’язку з чим стороною захисту до Київського апеляційного суду подано апеляційну скаргу з метою реалізації права на судовий захист», - написав адвокат.
Як повідомлялося, 1 квітня Шевченківський районний суд Києваобрав запобіжний захід наміснику Києво-Печерської лаври митрополиту УПЦ (МП) Павлу у вигляді цілодобового домашнього арешту на 60 діб.
Служба безпеки України оголосила йому підозру за ч. 1 ст. 161 Кримінального кодексу України (порушення рівноправності громадян залежно від їх расової, національної, регіональної належності, релігійних переконань) та ч. 1 ст. 436-2 (виправдовування, заперечення збройної агресії рф проти України, глорифікація її учасників).
Фото: Picture alliace