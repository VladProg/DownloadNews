Із серпня виплати грошової допомоги внутрішньо переміщеним особами будуть здійснюватися у два періоди – до 15 і 28 числа.

Як передає Укрінформ із посилання на сайт Міністерства з питань реінтеграції тимчасово окупованих територій, відповідні зміни ухвалив уряд.
«Таким чином, у серпні й у подальшому буде два виплатних періоди допомоги ВПО – до 15 і 28 числа. Йдеться про щомісячну державну допомогу на проживання у розмірі 3 тисяч гривень особам з інвалідністю й дітям і 2 тисяч гривень для всіх інших внутрішніх переселенців», - зазначили у відомстві.
З питаннями щодо таких виплат будь-який громадянин може звертатися до Мінреінтеграції на цілодобову гарячу лінію з кризових питань: 15-48 або на гарячу лінію уповноваженого з питань ВПО за номером: (066) 813-62-39.
Як повідомлялося, згідно з Постановою КМУ від 11 липня 2023 року № 709, яку розробило Мінсоцполітики, змінено періоди виплат державної допомоги внутрішньо переміщеним особам.