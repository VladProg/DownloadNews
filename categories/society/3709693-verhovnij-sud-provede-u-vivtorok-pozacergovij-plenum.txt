Верховний Суд України анонсував на вівторок позачергове засідання свого пленуму.

Про це Верховний Суд повідомляє у Фейсбуку, передає Укрінформ.

«У зв’язку з подіями, що відбуваються навколо Голови ВС Князєва В.С., 16 травня 2023 року відбудеться позачергове засідання Пленуму Верховного Суду», - йдеться в дописі..

Про час засідання буде повідомлено додатково, додали у Верховному Суді.

Як повідомлялося, НАБУ і САП викрили масштабну корупцію у Верховному Суді України, а саме схему щодо одержання неправомірної вигоди його керівництвом та суддями.