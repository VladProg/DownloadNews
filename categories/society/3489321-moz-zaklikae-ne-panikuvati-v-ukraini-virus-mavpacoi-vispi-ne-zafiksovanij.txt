В Україні випадків захворювання на віспу мавп не зафіксовано.

Як передає Укрінформ про це Міністерство охорони здоров’я повідомляє у Фейсбуці.
МОЗ отримало багато запитань щодо вірусу мавпячої віспи — віспоподібного захворювання, яке спричинюють віруси родини поксвірусів.




«Не варто панікувати. В Україні випадків захворювання на такий різновид віспи не зафіксовано», - наголошують у міністерстві.

Всю відому на сьогодні інформацію — відповіді на найпоширеніші запитання стосовно цього захворювання: як передається хвороба, які ознаки та симптоми має, а також яка профілактика і діагностування віспи мавп, МОЗ пропонує у своїй інфографіці.

Якщо з’явиться нова інформація щодо хвороби, то про неї повідомлять додатково, запевняють у міністерстві.



Як повідомляв Укрінформ, віспа мавп, яка зазвичай виявляється лише в Африці, зараз поширюється у Європі та Північній Америці.
7 травня у Великій Британії зафіксували перший випадок захворювання: пацієнт декілька тижнів тому повернувся з Нігерії. За два тижні хворих на віспу мавп виявили у США, Канаді, Франції, Італії, Іспанії, Португалії, Швеції, Австралії, Нідерландах та Бельгії. Станом на 22 травня випадки віспи мавп підтвердили в Ізраїлі та Швейцарії, таким чином кількість країн, де було виявлено хворобу зросла до 14.
Фото з сайту rtlnieuws.nl