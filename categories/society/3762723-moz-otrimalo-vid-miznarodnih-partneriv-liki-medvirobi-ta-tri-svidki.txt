Міністерство охорони здоров'я отримало від міжнародних партнерів як гуманітарну допомогу ліки, медвироби та автівки екстреної меддопомоги.

Про це повідомило Міністерство охорони здоров'я, передає Укрінформ.
"Надійшли: автомобілі швидкої медичної допомоги – 3 одиниці, лікарські засоби – 73 палети, медичні вироби – 35 палет", - йдеться у повідомленні.

Цього разу медична гуманітарна допомога надійшла від Урядового агентства стратегічних резервів Польщі, Благодійного фонду «Medical Life Lines» з Великої Британії, корпорації «Pall Corporation» зі США і фармацевтичної компанії «Medeferent Group» з Молдови.

Як повідомлялося, раніше МОЗ отримало ноутбуки, лікарські засоби та медвироби як допомогу партнерів.
Фото: Міністерство охорони здоров'я