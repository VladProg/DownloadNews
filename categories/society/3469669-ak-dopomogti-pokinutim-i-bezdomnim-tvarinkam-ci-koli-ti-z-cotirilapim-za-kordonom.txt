У Міністерстві цифрової трансформації підготували підбірку онлайн-сервісів для допомоги тваринам під час війни.

Як передає Укрінформ, про це Мінцифри повідомляє в Телеграм.
“Під час війни ми не можемо забувати, що важко не лише людям, але й нашим тваринам. У цей час вони потребують особливої турботи, захисту та допомоги. Зібрали корисні посилання, як допомогти улюбленцям”, - ідеться у повідомленні.
Зокрема можна звернутись на сайт “ЗооПатруль”, який рятує бездомних і годує зачинених у помешканнях тварин у Києві.
На сайті UAnimals можна знайти корисну інформацію, наприклад, як допомогти домашнім улюбленцям, яких кинули господарі. Також організація збирає кошти на допомогу тваринам України.
Відстежувати поточну ситуацію та умови перетину кордонів і перебування з тваринами в різних країнах можна тут.
У Телеграм-каналі Veterinary Help надають віддалену ветеринарну допомогу.
Є чат для підтримки власників тварин, де можна отримати онлайн-консультацію ветеринара, знайти працюючі зоомагазини, інформацію про переїзд, житло та укриття і зробити запит на консультацію з будь-якого приводу.
Як повідомляв Укрінформ, американський режисер Кері Фукунага, відомий фильмами роботами "Справжній детектив" і "007: Не час помирати", разом із однодумцями передав допомогу харківському притулку для тварин.