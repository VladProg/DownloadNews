Українець, який проживав у Польщі, здійснив спробу самоспалення біля генконсульства України у Кракові, його стан критичний.

Про це Укрінформу повідомив речник МЗС Олег Ніколенко.
«Зранку біля будівлі генерального консульства України в Кракові українець, який проживав у Польщі, здійснив спробу самоспалення. У тяжкому стані громадянин був доставлений до лікарні. Лікарі нині надають йому термінову медичну допомогу. Стан українця критичний», – зазначив він.
Ніколенко поінформував, що Генеральне консульство взаємодіє із польськими правоохоронцями, які розпочали розслідування, аби встановити причину та всі обставини трагедії. Консули також тримають на контролі надання медичної допомоги громадянину та встановлюють зв‘язок із його рідними.
Фото: Jakub Włodek / Agencja Wyborcza.pl