Кабінет Міністрів звільнив Олексія Кузьменкова з посади голови Державного агентства водних ресурсів та тимчасово поклав виконання його обов’язків на Наталію Латиш.

Про це повідомив у Телеграмі постійний представник Кабміну у Верховній Раді Тарас Мельничук, передає Укрінформ.
«Звільнено... Кузьменкова Олексія Олександровича з посади голови Державного агентства водних ресурсів України. Тимчасово покладено виконання обов’язків ... голови Державного агентства водних ресурсів України на Латиш Наталію Сергіївну», - зазначив Мельничук.
Крім того, за його словами, Кабмін звільнив Андрія Почтарьова з посади державного секретаря Міністерства розвитку громад, територій та інфраструктури, тимчасово поклавши виконання його обов’язків на Ольгу Кравченко.
Уряд погодив призначення Євгена Мироненка заступником голови Запорізької обласної державної адміністрації, а також звільнення Романа Гученка з посади голови Сумської районної державної адміністрації Сумської області.