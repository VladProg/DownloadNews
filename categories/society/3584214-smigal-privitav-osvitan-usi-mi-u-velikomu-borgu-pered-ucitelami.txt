Прем’єр-міністр України Денис Шмигаль привітав учителів із професійним святом.

Як передає Укрінформ, про це глава українського уряду написав у Телеграмі.
«Вчителі важливі. Сьогодні ці слова набувають особливого змісту. Попри повномасштабне російське вторгнення, освітній процес в Україні продовжується. І це завдяки вчителям, які розуміють важливість своєї освітньої місії», — зауважив він.
Шмигаль нагадав про «сотні історій про хоробрих вчителів, які під обстрілами рятували дітей, евакуйовували їх у безпечні регіони. Сотні історій про відважних педагогів, які змінили підручники на зброю і тепер викладають онлайн прямо з окопів».
«Усі ми у великому боргу перед учителями. Вітаю з професійним святом і бажаю натхнення, поваги, теплих усмішок ваших учнів, а також миру й перемоги», — наголосив Прем'єр.
Як повідомлялося, в Україні щороку в першу неділю жовтня відзначається професійне свято працівників освіти.