У Національній поліції закликають громадян відповідально поставитися до дотримання правил комендантської години під час відзначення Великодня у неділю, 24 квітня.

Про це інформує пресслужба відомства.
“Правоохоронці просять вірян та священнослужителів не порушувати вимог, встановлених правовим режимом воєнного стану, який діє в Україні. Зокрема, йдеться про дотримання правил комендантської години, сигналів повітряної тривоги тощо”, - йдеться у повідомленні.
Водночас поліцейські готові забезпечити правопорядок у місцях проведення богослужінь, зазначають у відомстві.
24 квітня християни східного обряду відзначатимуть Великдень.
24 лютого президент рф володимир путін оголосив початок вторгнення в Україну. війська рф обстрілюють і руйнують ключові об'єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню, балістичних ракет, авіабомб.
В Україні запроваджено воєнний стан та оголошено загальну мобілізацію.