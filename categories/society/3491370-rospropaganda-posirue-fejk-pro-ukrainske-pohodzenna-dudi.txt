роспропаганда у соцмережах поширює фейк про начебто українське походження Президента Польщі Анджея Дуди.

Як передає Укрінформ, про це Центр протидії дезінформації при Раді національної безпеки та оборони повідомляє у Телеграмі.
“У російсько- та польськомовних дописах в соцмережах поширюється інформація про начебто українське походження польського президента А.Дуди”, - йдеться у повідомленні.
Стверджується, що президента Польщі є онуком українського націоналіста та командира Української повстанської армії, який воював з поляками та брав участь у подіях на Волині в 1943 році, Михайла Дуди.
Також у соцмережах йдеться про те, що польський президент вихований дідусем в дусі “нацизму”, і тому він підтримує “українських неонацистів”.
У ЦПД попереджають, що це — фейк, який ще 7 років тому спростував сам Дуда.
Українець Дуда не міг бути дідом польського президента, оскільки не мав дітей і помер у 1950 р., за 22 роки до народження Анджея Дуди.
Справжній дід польського Президента по батьківській лінії, поляк Алоіз Дуда жив у Старому Сончі та помер в 1992 році.
“Чергова хвиля дезінформації обумовлена візитом глави польської держави до Києва і спрямована на дискредитацію українсько-польських дружніх відносин”, - зазначили у ЦПД.
Як повідомляв Укрінформ, пропагандисти кремля намагаються переконати суспільство у необхідності скасування всіх санкцій проти російського експорту для вирішення проблеми постачання українського зерна на світовий ринок.
Фото: PAP/Radek Pietruszka