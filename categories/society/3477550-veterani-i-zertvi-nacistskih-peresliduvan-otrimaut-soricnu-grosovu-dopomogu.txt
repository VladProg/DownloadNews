Кабмін затвердив Порядок використання у 2022 році коштів держбюджету, призначених для виплати разової грошової допомоги ветеранам війни і жертвам нацистських переслідувань.

Про це повідомив представник уряду у Верховній Раді Тарас Мельничук у Tелеграмі, передає Укрінформ.
«Затверджено Порядок використання у 2022 році коштів державного бюджету, передбачених для виплати щорічної разової грошової допомоги ветеранам війни і жертвам нацистських переслідувань. Передбачено, що виплата такої щорічної разової грошової допомоги здійснюватиметься у 2022 у розмірах, не менших ніж у 2021», - зазначив він.
Як повідомлялось, у 2021 році Урядом затверджено виплати на рівні: особам з інвалідністю I групи – 4 421 грн; II групи – 3 906 грн; III групи – 3 391 грн; УБД, постраждалим учасникам Революції Гідності – 1 491 грн; особам, які мають особливі заслуги перед Батьківщиною – 4 421 грн; членам сімей загиблих – 966 грн; учасникам війни – 612 грн.