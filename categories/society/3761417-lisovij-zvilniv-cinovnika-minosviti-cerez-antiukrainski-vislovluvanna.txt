Міністр освіти і науки Оксен Лісовий повідомив про підписання наказ про звільнення державного експерта в експертній групі з питань цифрової трансформації освіти і науки МОН Андрія Василенка за результатами дисциплінарного провадження.

Про це очільник МОН повідомив у Фейсбуці, передає Укрінформ.
“Наказ про звільнення Андрія Василенка підписано. Від завтрашнього дня він більше не обійматиме жодної посади в Міністерстві освіти і науки України”, - заявив Лісовий.
За його словами, рішення ухвалено за результатами дисциплінарного провадження, відкритого напередодні.
“Державна служба – це велика відповідальність. І це історія про служіння народові своєї держави. На моє переконання, жодна людина, яка ставить під сумнів незалежність своєї країни, незалежність, за яку принесено стільки жертв, не має права обіймати державні посади. Усі наші вчинки мають наслідки. Для Василенка сьогодні — це звільнення”, - підкреслив міністр.
Як повідомлялося, державний експерт в експертній групі з питань цифрової трансформації освіти і науки Андрій Василенко 24 серпня розмістив у Фейсбуці допис, у якому знецінювалася незалежність України.
МОН розпочало дисциплінарне провадження щодо антиукраїнських висловлювань Василенка.
Фото : Освіторія