СБУ викрила понад 2 тисячі державних зрадників з початку війни.

Про це сказав голова СБУ Василь Малюк виданню «The Wall Street Journal», передає Укрінформ.
«СБУ викрила понад 2 тисячі державних зрадників з початку війни. Російська агентура раніше розросталась в Україні, немов ракові клітини. Сьогодні СБУ схожа на хірурга, який очищує українську землю від зрадників та шпигунів», - підкреслив Малюк.
Він додав, що одним з основних завдань агентів РФ є збір інформації про військові об'єкти, в тому числі військові бази та склади боєприпасів.
Як повідомляв Укрінформ, на 15 років за ґрати суд відправив жителя міста Лиман Донецької області, який передав російським загарбникам координати місцевого блокпоста й укриття, де ховалися люди.
Фото: СБУ