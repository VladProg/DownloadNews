У прямому ефірі телемарафону 1 вересня відбудеться Всеукраїнський урок «Повертаюся до навчання» за участю українських зірок.

Про це повідомляє Міністерство освіти та науки, передає Укрінформ.
"1 вересня 2022 року у прямому ефірі інформаційного телемарафону відбудеться Всеукраїнський урок «Повертаюся до навчання» за участю міністра освіти і науки Сергія Шкарлета, Тіни Кароль, Євгена Клопотенка, Тараса Тополі та Олександра Педана. Метою ініціативи є мотивування учнів повернутися до навчання", - йдеться у повідомленні.

Урок розпочнеться о 9 ранку. Організаторами заходу є Міністерство освіти і науки, Інститут модернізації змісту освіти, Асоціація інноваційної та цифрової освіти в партнерстві з Гете-Інститутом Федеративної Республіки Німеччини.
Як повідомляв Укрінформ, освітній процес в школах розпочнеться 1 вересня і триватиме до 30 червня.