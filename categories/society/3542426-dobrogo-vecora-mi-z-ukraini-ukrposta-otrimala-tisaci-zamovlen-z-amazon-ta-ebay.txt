Від початку продажів на Amazon та Ebay нової серії марок і сувенірної продукції з гаслом “Доброго вечора, ми з України” Укрпошта отримала майже 4 тисячі замовлень з усього світу.

Як передає Укрінформ, про це Укрпошта повідомила у Фейсбуці.
“Від початку продажів на Amazon та Ebay нової серії марок і мерчу з трактором ми отримали майже 4 тисячі замовлень з усіх куточків світу. Це вже наша третя серія товарів на міжнародному ринку. І ми тільки набираємо обертів!” - ідеться в повідомленні.
Зазначається, що завдяки підтримці Disqover Agency Укрпошті вдалося не просто відкрити власні магазини на маркетплейсах, а й показати на весь світ поштове мистецтво, яке символізує сміливість українського народу.
Як повідомляв Укрінформ, 28 липня стартував онлайн-продаж поштової марки “Доброго вечора, ми з України”, її тираж становить 5 млн.
Фото: Укрпошта, Фейсбук