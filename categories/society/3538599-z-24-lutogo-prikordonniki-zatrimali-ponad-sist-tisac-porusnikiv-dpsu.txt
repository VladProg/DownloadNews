З 24 лютого прикордонники затримали понад 6 тисяч порушників кордону.

Про це повідомив у Медіацентр Україна — Укрінформ директор департаменту охорони державного кордону Леонід Баран.
«З 24 лютого нами затримано понад 4 тисячі 300 правопорушників, які намагалися перетнути кордон поза пунктами пропуску. Ще близько 2 тисяч зупинено у пунктах пропуску під час спроби виїхати за підробленими документами», - сказав він.
За його словами, лише за минулу добу відмовлено у пропуску через кордон 158 особам. Затримано 25 осіб, які намагалися незаконно перетнути кордон.
Як повідомляв Укрінформ, у липні прикордонники Львівського загону завадили спробам незаконного перетину кордону військовозобов’язаними чоловіками за документами про навчання за кордоном. Прикордонники встановили, що документи підроблені.