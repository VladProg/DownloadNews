Президент України Володимир Зеленський, говорячи про дітей та підлітків, які у п’ятницю були нагороджені із нагоди Дня молоді, уточнив, що їхніми вчинками можна пишатися, і що ці дії далеко не у кожного дорослого є у біографії.

Про це Президент України Володимир Зеленський заявив у своєму відеозверненні, передає Укрінформ.
Він нагадав, що 12 червня в Україні вперше одночасно з більшістю країн світу відзначається міжнародний день молоді. За його словами, минулого літа було ухвалено це рішення – перенести відзначення цього свята на 12 серпня, «щоб і у такій символічній речі бути разом з Європою, і це спрацювало».
Також Зеленський заявив, що він разом зі своєю дружиною Оленою зустрілися з юними героями-рятівниками та провели у Маріїнському палаці, у білій залі Героїв України спеціальну церемонію, яка стосувалася нагородження таких юних героїв.
«Максим Боровченко, Іринка Васильєва, Олександр Гуцал, Єгор Шемет, Давид Понуляк, Гліб Бондаренко, Андрій Покраса, Данило Сергєєв, - їм від 7 до 16 років, а вони – герої. І їхніми вчинками можна пишатися так, що далеко не у кожного дорослого це є у біографії. Ви молодці», - поінформував Президент.
На його думку, у п’ятницю День молоді відчувся дуже органічним.
«Пишаюся дітьми, підлітками, які не по роках міцні, не по роках відповідальні, вони – збирають кошти для армії, вони допомагають пораненим нашим, дійсно допомагають людям, допомагають рятувати життя людей», - уточнив Глава Української держави.
Зеленський розповів і про те, що зустрівся у п’ятницю з представниками різних молодих спільнот і організацій – освітніх, волонтерських, військових, творчих, серед яких був і «Пласт», та з представниками молоді з діаспори.
«Була на зустрічі і Марина Вязовська. Дуже пишаюся. Одна з найвідоміших молодих українок, яка отримала найвищу нагороду у світі математики – знамениту медаль Філдса. Ми дуже тепло, плодотворно поспілкувалися – про оборону нашої держави, про перемогу – вона буде, не за горами, - про майбутнє України, про наші інституції. Звучали дуже хороші ідеї, будемо їх реалізовувати», - поінформував він.
Як повідомлялося, Зеленський із нагоди Дня молоді відзначив держнагородами 24 українців.