Національна комісія зі стандартів державної мови перегляне своє рішення щодо перейменування низки населених пунктів в Україні.

Про це сказав голова Національної комісії зі стандартів державної мови Володимир Мозгунов в ефірі загальнонаціонального телемарафону «Єдині новини», передає Укрінформ.
"Ми не можемо проігнорувати ці повідомленні і ці офіційні звернення. Ми сьогодні працюємо. Оскільки члени робочої групи є виклачами універстетів, то ми попросили їх про додаткові консультації. Узгоджуємо зараз зміни. Готуємо відповідні документи", - сказав Мозгунов.
Він підкреслив, що питання перейменування входить в повноваження місцевих органів влади, тож пропозиції Нацкомісії носять лише рекомендаційний характер.
Як повідомляв Укрінформ, Національна комісія зі стандартів державної мови оприлюднила рекомендації щодо зміни понад 1,4 тисяч назв сіл, селищ і міст України, назви яких "не відповідають стандартам державної мови". До переліку потрапило й місто Запоріжжя.
Згодом Міністерство освіти та науки запропонувало скасувати рішення Національної комісії зі стандартів державної мови про перейменування низки населених пунктів.