Перед початком навчального року необхідно налаштувати дітей на навчання.

Зробити це допоможуть поради, підготовлені у межах Всеукраїнської програми ментального здоров’я «Ти як?» з ініціативи першої леді Олени Зеленської, які поширила пресслужба Мінреінтеграції, передає Укрінформ.
Зокрема, потрібно прокидатися та лягати відпочивати раніше. Також слід перебрати одяг: розкласти шкільні речі по поличках; скласти портфель, зробити бейджик з іменем дитини, контактами батьків, опікунів чи близьких; підготувати місце для навчання.
Аби подбати про безпеку, слід кілька разів пройтися з дитиною дорогою до школи і звернути увагу, де на шляху є укриття; якщо є змога - зайти до школи.
Якщо ж дитина навчатиметься онлайн, батьки мають пояснити, як діяти під час повітряної тривоги.
Рекомендується також організувати зустріч онлайн із однокласниками дитини, аби діти поспілкувалися, створити онлайн-групу для неформального спілкування учнів.