Президент Володимир Зеленський поспілкувався зі студентами університетів Мексики.

Про це Глава держави повідомив у відеозверненні, передає Укрінформ.

Відео: Офіс Президента, Телеграм
“Завершив цей день спілкуванням зі студентами університетів Мексики - хлопцями й дівчатами, які щиро цікавляться Україною та бажають знати правду про Україну, про російську війну проти нашої держави”, - зазначив Зеленський.
Він подякував за слова підтримки та за кожне запитання, яке було поставлене.
Президент додав, що Мексика була представлена на зустрічі радників щодо Формули миру, яка відбулася нещодавно.
Як повідомляв Укрінформ, Президент України Володимир Зеленський через відеозв'язок поспілкувався зі студентами Гааги та Лейдена, студенти інших навчальних закладів слідкували за заходом в режимі онлайн.