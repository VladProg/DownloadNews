До Дня захисту дітей Державна служба з надзвичайних ситуацій проводить конкурс на кращий малюнок із зображенням песика Патрона.

Як передає Укрінформ, про це ДСНС повідомляє у Фейсбуці.
“У День захисту дітей ми приєднуємося до усіх привітань на адресу наших юних друзів і розігруємо м’яку копію хороброго Патрона. Його ми подаруємо за найкращі малюнки із зображенням нашого хвостатого талісмана”, - йдеться в повідомленні.
Згідно з умовами конкурсу, 1 по 8 червня потрібно намалювати Патрона і надіслати малюнок на адресу: patron101@ukr.net (у листі слід вказати контактний телефон та ім’я учасника).
Також потрібно у Фейсбуці вподобати сторінки ДСНС, Департаменту запобігання надзвичайним ситуаціям ДСНС та Міжнародного координаційного центру з питань гуманітарного розмінування.
На сторінці ДСНС з 9 по 12 червня пройде голосування за кращий малюнок.

Троє переможців, які дотримались усіх умов та набрали найбільшу кількість реакцій у конкурсному дописі, будуть оголошені 13 червня.
Як повідомляв Укрінформ, 27 травня чернігівський песик-сапер Патрон отримав на Каннському кінофестивалі премію Palm Dog Award.
Фото: Instagram patron_dsns