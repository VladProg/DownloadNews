У Міністерстві внутрішніх справ працює телефон довіри, за яким можна дізнатися про те, що людина захоплена в полон.

Як повідомляє Укрінформ із посиланням на сайт МВС, звернутися можна за номером +38 089-420-18-66.
«Також для отримання або надання інформації громадяни можуть звернутися до Об’єднаного центру з пошуку та звільнення полонених при Службі безпеки України. Це можна зробити за телефонами +38 067 650 83 32, +38 098 087 36 01 або надіславши запит на електронну пошту united.centre.ssu@gmail.com», - додали у відомстві.
З відповідними запитами є можливість звернутися до Національного інформаційного бюро, зателефонувавши на гарячу лінію 1648 або на міський номер (044) 287-81-65 (для дзвінків із-за кордону). Також є варіант звернення на електронну пошту, яка розміщена на сайті Бюро nib.gov.ua.
Розшуком полонених займається Координаційний штаб з питань поводження з військовополоненими, де за телефоном (044) 428-62-74 можна отримати необхідну інформацію, або надіслати електронний запит на адресу contact@gur.gov.ua.
Як повідомлялося, з 24 лютого в Україні триває повномасштабне російське вторгнення. Сили оборони України чинять запеклий опір – знищили вже 56 700 російських загарбників.