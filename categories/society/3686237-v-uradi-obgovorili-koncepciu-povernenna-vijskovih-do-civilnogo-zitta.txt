Kонцепцію повернення військовослужбовців до цивільного життя обговорили в уряді на нараді щодо реалізації ветеранської політики.

Як передає Укрінформ, про це повідомив Прем'єр-міністр Денис Шмигаль у Телеграмі.
"Заслухав пропозиції Мінветеранів, Мінекономіки, Мінсоцполітики, МОЗ та МОН. Дав завдання міністерствам прискорити розробку та подачу постанов і законопроєктів, необхідних для подальшої адаптації у цивільному житті наших військових", - написав Шмигаль.

Він додав, що в уряді працюють над стратегією повернення до цивільного життя військових, яка включатиме такі ключові напрями: забезпечення економічної свободи; забезпечення житлом; соцдопомога й адаптація; освітні послуги; медичні послуги.



Як повідомлялося, у Києві презентували проєкт із психосоціальної підтримки ветеранів.