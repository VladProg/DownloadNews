Державна міграційна служба упродовж серпня оформила громадянам України майже 340 тисяч закордонних паспортів.

Про це ДМСУ повідомляє у Фейсбуці , передає Укрінформ.
За інформацією відомства, ID-карток оформлено понад 126 тисяч, закордонних паспортів – більш як 338 тисяч.

У порівнянні з аналогічним періодом 2021 року ID-карток оформлено менше на 32%, водночас закордонних паспортів – більше на 57%.
Як повідомлялося, ДМСУ закликає громадян не користуватися послугами посередників при оформленні біометричних документів.