Від початку повномасштабного вторгнення російської федерації в Україну загинули 39 журналістів.

Як передає Укрінформ, про це міністр культури та інформаційної політики Олександр Ткаченко повідомив у Телеграмі.
«Життя 39 журналістів з початку повномасштабного вторгнення забрала в нас росія за даними Національної спілки журналістів. За 8 років війни ми втратили ще більше…», - зазначив Ткаченко
Він додав, що сьогодні, в День пам'яті загиблих журналістів в Україні вшановують пам’ять борців передової інформаційного фронту.
«Бути журналістом сьогодні - це бути готовим віддати своє життя, щоб доносити правду всьому світу. Безмежно вдячний вам, як і вся наша країна», - наголосив Ткаченко.
Як відомо, день пам'яті українських журналістів держава відзначає кожної третьої п'ятниці вересня.
Фото shutterstock