Перебуваючи з візитом у Монголії сьогодні, Папа Римський Франциск закликав до "Монгольського миру" на Землі.

Як передає Укрінформ, про це повідомляє UPI.
Під час зустрічі з президентом Монголії Ухнаагійном Хурелсухом в державному палаці Франциск високо оцінив традиції країни, що походять від часів Монгольської імперії.
"Те, що імперія змогла утримувати такі далекі та різноманітні землі упродовж століть, свідчить про дивовижну здатність ваших предків бачити видатні якості народів, які жили на цій величезній території та ставити ці якості на службу спільному розвитку. Цю модель слід цінувати та впроваджувати в наші дні", - сказав понтифік.
Як повідомляв Укрінформ, Папа Римський Франциск у виступі перед російською католицькою молоддю 25 серпня закликав її «не забувати про спадок… тієї імперії, великої, освіченої», назвавши імена Петра Першого та Катерини Другої.
Монголія, переважно буддистська країна з лише 1450 католиками, яка, як сподівається Ватикан, може стати посередником у покращенні складних відносин Святого Престолу з Китаєм.
Фото: EPA-EFE