Одним з ключових наративів відзначення 10-ї річниці Революції Гідності має бути наратив про те, що вона стала стартом нашого входження до європейської спільноти.

Про це під час пресконференції з нагоди 10-ї річниці Революції Гідності в Укрінформі заявив т. в. о. міністра культури та інформаційної політики України Ростислав Карандєєв.
“Одним з ключових наративів відзначення 10-ї річниці Революції Гідності має бути наратив про те, що вона стала стартом нашого входження до європейської спільноти. Пройшло 10 років. Україна продемонструвала прогрес. Цей прогрес зафіксований офіційними рішеннями європейських інституцій”, - підкреслив Карандєєв.
На його переконання, Революція Гідності була поштовхом для Української держави, і водночас індикатором змін у суспільстві.
“Бажання увійти до Євросоюзу - це не бажання держави, це бажання суспільства. У першу чергу тої активної частини суспільства, яка усвідомлює, що таке європейські цінності, наскільки вони важливі для України та нашого подальшого розвитку”, - сказав т. в. о. міністра культури та інформаційної політики.
Він додав, що 10-та річниця Революції Гідності є знаковою подією для того, щоб вкотре зафіксувати ще впевненіше і більш конкретно бажання українського народу.
День Гідності та Свободи відзначається щороку 21 листопада на честь початку цього дня двох революцій: Помаранчевої революції (2004 року) та Революції Гідності (2013 року).