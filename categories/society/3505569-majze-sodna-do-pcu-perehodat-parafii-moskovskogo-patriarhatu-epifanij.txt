Приєданння до Православної церкви України нових громад відбувається майже щодня.

Про це в ефірі телемарафону сказав Предстоятель Православної церкви України, митрополит Епіфаній, повідомляє Укрінформ.
“Ми неодноразово - і я особисто, і наш Архієрейський собор, Священний синод - зверталися щодо початку діалогу про єдність усіх православних українців. Але ця єдність зараз починається з низів. Ми практично кожного дня чуємо, що та чи інша громада в тому чи іншому регіоні доєднується до нашої православної церкви, полишаючи юрисдикцію московського патріархату. Тобто наш заклик чують, українці поступово єднаються, і я переконаний, що з часом всі ми були в єдиний помісній автокефальній церкві. Це тільки питання часу”, - сказав Епіфаній.


Як повідомлялося, до Православної церкви України з УПЦ московського патріархату за 100 днів повномасштабного вторгнення російської федерації перейшли вже понад 600 громад.
Сьогодні християни східного обряду святкують Трійцю. Трійця – велике християнське свято, у православ'ї входить до 12 найбільших. Відзначають Трійцю у неділю на сьомий тиждень після Великодня. Звідси ще одна назва свята – П'ятидесятниця.