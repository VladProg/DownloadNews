В Україні 21 листопада відзначається День гідності та свободи.

Його встановлено указом Президента від 13 листопада 2014 року на честь початку цього дня двох знаменних подій у новітній українській історії - Помаранчевої революції 2004 року та Революції Гідності 2013 року, повідомляє Укрінформ.
День гідності та свободи став своєрідним наступником свята Дня свободи, що відзначався на честь Помаранчевої революції з 2005 по 2011 роки 22 листопада, але був скасований.
Саме 21 листопада 2013 року відбулися перші протестні акції української громадськості у відповідь на рішення тодішньої влади щодо припинення курсу на євроінтеграцію та скасування процесу підготовки до підписання Угоди про асоціацію між Україною та Європейським Союзом.
Однак на відміну від подій Помаранчевої революції, цього разу обстоювання гідності та свободи коштувало багатьох життів українських патріотів: 106 людей були вбиті і понад 2 тис. поранені. А навесні 2014 року розпочалася збройна агресія Росії, яка супроводжувалася окупацією Криму та окремих територій Донецької та Луганської областей.
Вже другий рік поспіль День гідності та свободи відзначається на тлі повномасштабного вторгнення РФ, яке розпочалося 24 лютого 2022 року. Україна знову бореться за свою свободу та незалежність, захищаючись від агресора.
У Києві 21 листопада відбудеться низка заходів з нагоди Дня гідності і свободи. Зокрема, програма передбачає покладання квітів, вшанування пам'яті загиблих, молитву за Україну та борців за її незалежність. Частиною програми заходів стане і проєкт "Територія Гідності у доповненій реальності: музеєфікація пам’яток Майдану", за допомогою якого всі охочі зможуть побачити 10 найвідоміших об’єктів Революції Гідності у доповненій реальності - це барикади, елементи наметового містечка, конструкція "Йолки" тощо.
Крім того, 21-26 листопада з 11:00 до 19:00 триватиме “Майдан-форум” у Національному центрі “Український дім”. Упродовж 6 днів там діятимуть: виставка “Майдан: народження мрії. Перший бій”, відкритий інтерактивний майданчик, локація з відеохронікою Майдану, кінозала, дискусійний майданчик.
Також у рамках форуму 21 листопада о 18:30 відбудеться показ фільму “Євромайдан SOS”. 23 листопада об 18:00 - показ фільму “Крим SOS”.
* * *
Президент України Володимир Зеленський виступив із зверненням з нагоди Дня гідності та свободи.
"10 років тому ми розпочали нову сторінку боротьби. 10 років тому українці провели свій перший контрнаступ. Проти беззаконня, спроби позбавити нас європейського майбутнього. Проти нашої неволі", - заявив Президент.

Відео: Офіс Президента
За словами Зеленського, "10 років тому люди об’єдналися не лише проти чогось, а й передусім за себе. Кожен за кожного. Всі ті, хто після силового свавілля відчув: це б’ють і мене, це боляче й мені, це удари по справедливості й правді, свободі, по нашому спільному завтра. Яким воно буде, якщо ми промовчимо, проковтнемо, будемо боятися, а не боротися?".
"І тоді фактично відбулася перша перемога в сьогоднішній війні, - зауважив глава держави. - Перемога небайдужості. Перемога хоробрості. Перемога Революції Гідності. Перемога народного спротиву, громадянського суспільства, подвигу Героїв Небесної Сотні та всіх, хто боровся за свободу в столиці та інших регіонах".
* * *

Президент України Володимир Зеленський та перша леді Олена Зеленська разом з президенткою Молдови Маєю Санду вшанували пам’ять активістів, які загинули під час Революції Гідності.
Подружжя Зеленських разом із Санду встановили лампадки до хреста на Алеї Героїв Небесної Сотні в Києві.

Фото: ОП
Присутні також віддали шану пам'яті полеглих активістів біля їхніх портретів.
На честь загиблих учасників Революції Гідності пролунали удари дзвона.
Президентка Молдови Мая Санду заявила, що спадщина борців Євромайдану продовжує жити.


Today marks 10 years since the start of Euromaidan, a defining moment for Ukraine’s European path.

Together with @ZelenskyyUa and @ZelenskaUA, I honoured all those who stood for freedom and those who made the ultimate sacrifice.

Their legacy lives on. pic.twitter.com/2cti4oFGR2
— Maia Sandu (@sandumaiamd) November 21, 2023

«Сьогодні виповнюється 10 років з початку Євромайдану, визначального моменту для європейського шляху України. Разом із Президентом України Володимиром Зеленским та першою леді України Оленою Зеленською я вшанувала усіх, хто боровся за свободу, і тих, хто приніс найбільшу жертву. Їхня спадщина продовжує жити», – написала Санду у соцмережі Х.
* * *
Голова Верховної Ради України Руслан Стефанчук привітав українців з нагоди Дня гідності та свободи.
Він нагадав, що у 2004 році українці вийшли на мітинг незгоди з результатами президентських виборів, а у 2013 — вийшли на захист європейського вибору.
«І там, і там ми боронили своє ПРАВО НА ВИБІР», - зазначив Стефанчук у Фейсбуці.

Він зауважив, що 21 листопада 2013 року, українці, обгорнуті у прапори України та Європейського Союзу, показали, що здатні захищати шлях до ЄС, показали прагнення жити у країні, «де панують закон, а не свавілля; свобода, а не авторитаризм; демократія, а не диктатура», а також показали, що таке справжня воля, воля обирати.
«Ціна цього вибору надзвичайно висока. Ми ніколи не забудемо всіх, хто віддав своє життя за Україну. Ми завжди памʼятатимемо Героїв Небесної Сотні, їхню жертовність та їхній подвиг. Їхню Гідність», - акцентував спікер українського парламенту.
Стефанчук зазначив, що хоч і минуло 10 років, але прагнення українців повернутися до європейської родини лише зміцнилось, і Українська держава впевнено рухається до повноправного членства в ЄС, «як і тоді, за вільне майбутнє вільної країни сьогодні борються наші захисники й захисниці».
* * *

Члени президії українського парламенту та керівництво Апарату Верховної Ради України вшанували памʼять загиблих під час Революції Гідності.
«Памʼятаємо кожного, хто віддав своє життя в імʼя України», - акцентував Голова ВР Руслан Стефанчук.

Фото: Руслан Стефанчук/ФБ
* * *
Прем'єр-міністр Денис Шмигаль переконаний, що у 2013 році і тепер Україна вистояла завдяки сміливим і небайдужим людям.
«Український народ довів, що Гідність і Свобода — це непорушні цінності. У 2013, коли не дав проросійській авторитарній владі звернути з європейського шляху. І сьогодні, коли дає відсіч російському агресору, що намагається відібрати наш дім і нашу волю», - підкреслив Шмигаль у Фейсбуці.
* * *

Високий представник ЄС Жозеп Боррель привітав українців з 10-ю річницею Євромайдану та зазначив, що ці події змінили спільну історію Європи і підтвердили, що Україна належить до європейської родини.


The Maidan uprising marked our common history.

Ukrainians defended their European choice then, as they are doing now.

For freedom, independence & democracy.

Europe stands with Ukraine. Then, now and in the future - Ukraine belongs in our European family. #maidan10 pic.twitter.com/pxEOsQDMHA
— Josep Borrell Fontelles (@JosepBorrellF) November 21, 2023

«Повстання на Майдані позначило нашу спільну історію. Українці захищали свій європейській вибір тоді, і вони це роблять зараз. За свободу, незалежність й демократію. Європа стоїть поряд з Україною. Тоді, зараз та у майбутньому – Україна належить до нашої європейської родини», – зауважив Боррель.
* * *
Президентка Європейської Комісії Урсула фон дер Ляєн привітала Україну з річницею Євромайдану, коли країна зробила рішучий поворот у власній історії та крок до Європейського майбутнього.
«Десять років гідності. Гордості. Боротьби за свободу. Холодні ночі не Євромайдані змінили Європу назавжди. Сьогодні це є більш ясним, ніж будь-коли. Майбутнє України в Європейському Союзі. Те майбутнє, за яке боровся Майдан, нарешті, розпочалося», - йдеться у дописі фон дер Ляєн.


Ten years of dignity.

Of pride.

Of striving for freedom.

The cold winter nights of Euromaidan have changed Europe forever.

Today, it is clearer than ever.

The future of Ukraine is in the European Union.

The future that the Maidan fought for has finally begun. pic.twitter.com/Z0xD4Ss3Qs
— Ursula von der Leyen (@vonderleyen) November 21, 2023

* * *

Президентка Європейського парламенту Роберта Мецола привітала Україну та її народ із 10-ю річницею Революції Гідності, яка стала вирішальним кроком України на її шляху до європейського майбутнього та змінила саму Європу.
«Революція на Майдані назавжди змінила майбутнє України. Через 10 років, в цей День гідності та свободи, ми гордо стоїмо поряд з Україною на межі початку переговорів про входження до ЄС. Оскільки Україна захищає наші цінності, з кожною ракетою, що запускається (проти неї) Росією, наша підтримка стає сильнішою», - наголосила Мецола.


The Maidan Revolution changed Ukraine’s future forever.

10 years later, on this day of Dignity and Freedom, we stand proudly with Ukraine on the verge of EU accession negotiations.

As Ukraine defends our values, for every missile Russia launches, our support grows stronger 🇪🇺🇺🇦 pic.twitter.com/3NxhhESPMU
— Roberta Metsola (@EP_President) November 21, 2023

* * *
Прем’єрка Литви Інгріда Шимоніте з нагоди десятої річниці Революції Гідності заявила, що сім’я Європейського Союзу без України не є повною.
«10 років тому з прапорами ЄС у руках українці вийшли на вулиці, щоб захистити свою демократію та гідність. Попереду відкривається історична можливість – без України сім’я ЄС не є повною», – зазначається у дописі Шимоніте в соцмережі Х.
Вона також додала, що «ні кровопролиття на Майдані, ні війна Росії» не змінили європейського вибору українського народу.
* * *
З 10-річчам Майдану привітали Україну також члени німецького уряду.
«10 років тому Майдан став символом свободи, демократії та суверенітету. Мужність українок і українців незабутня. Україна належить до Європи – і ми стоїмо на вашому боці», - написав канцлер ФРН Олаф Шольц у своєму акаунті в соцмережі Х німецькою і українською мовами.


10 років тому Майдан став символом свободи, демократії та суверенітету. Мужність українок і українців незабутня.

Україна належить до Європи – і ми стоїмо на вашому боці. pic.twitter.com/kdnA9GLkzI
— Bundeskanzler Olaf Scholz (@Bundeskanzler) November 21, 2023

«У цей день 10 років тому на Майдані можна було почути, як голосно б'ється за Європу серце України, з мужністю та надією на майбутнє у свободі. Тоді українці визначилися зі шляхом до Європи – сьогодні ми йдемо ним разом», - написала своєю чергою глава МЗС Німеччини Анналена Бербок.


Schon heute vor 10 Jahren war auf dem #Maidan zu hören, wie laut das Herz der #Ukraine für Europa schlägt - getragen von Mut und Hoffnung auf eine Zukunft in Freiheit. Die Ukrainer haben sich damals für den Weg nach #Europa entschieden - heute gehen wir ihn gemeinsam. pic.twitter.com/S1w8vLwWU8
— Außenministerin Annalena Baerbock (@ABaerbock) November 21, 2023

* * *
Посол ЄС в Україні Катаріна Матернова з Майдану привітала українців з десятою річницею Революції Гідності й запевнила, що Європейський Союз буде з Україною на кожному кроці на шляху до повноправного членства в ЄС.
Вона зазначила, що Помаранчева революція і Революція Гідності символізують віхи у розбудові української нації та відданість її європейському вибору.


Ten years have gone by since
21 November 2013.

And the fight for 🇺🇦Ukraine’s future continues.

My address on the occasion of the 10th anniversary of the Revolution of Dignity. pic.twitter.com/jJML5TW3mQ
— Katarina Mathernova 🇪🇺 (@kmathernova) November 21, 2023

«Сьогодні – десята річниця Революції Гідності, і боротьба за майбутнє України триває. Своєю збройною агресією понад дев’ять років тому та повномасштабним вторгненням у 2022 році Росія спробувала позбавити вас вашого європейського вибору, змусити замовкнути ваші голоси, вкрасти вашу свободу. Але Україна за ці роки досягла величезного прогресу», - заявила Матернова.
* * *
Сполучені Штати і партнери стоять пліч-о-пліч з українцями сьогодні так само твердо, як підтримували Україну на Євромайдані 10 років тому, заявила посол США в Україні Бріджит Брінк у відеозверненні, оприлюдненому у соцмережі Х.
Вона зазначила, що десять років тому протягом чотирьох холодних місяців українці протестували, жертвували і зрештою перемоги. Тоді світ побачив, що Україна – незалежна держава, яка сама вирішуватиме своє майбутнє.


Так само, як ми підтримували Україну на Євромайдані 10 років тому, Сполучені Штати та ваші партнери твердо стоять пліч-о-пліч з вами сьогодні. Слава Україні! pic.twitter.com/2r4MLP5IG3
— Ambassador Bridget A. Brink (@USAmbKyiv) November 21, 2023

Посол США нагадала, що 8 листопада Європейська комісія рекомендувала розпочати переговори з Україною про вступ до Євросоюзу, і привітала українців з цим визначним досягненням.
"Від незаконної анексії Криму та окупації Донбасу в 2014 році до повномасштабного вторгнення у 2022 році Росія продовжує намагатися загасити вашу мрію. Сьогодні Україна сильна, незламна і вільна, і ця мрія ближча і ясніша як ніколи. Так само, як ми підтримували Україну на Євромайдані 10 років тому, Сполучені Штати та ваші партнери твердо стоять пліч-о-пліч з вами сьогодні. Слава Україні!", - сказала Брінк.
* * *
Посол Великої Британії Мартін Гарріс привітав українців з десятою річницею Революції гідності та запевнив, що Сполучене Королівство буде з Україною до перемоги. Відеозвернення, записане на Майдані Незалежності, дипломат оприлюднив у соцмережі Х.


Today Ukrainians mark Dignity and Freedom Day and 10th anniversary of the #Euromaidan.

🇬🇧 will further support you on the path towards democracy and reforms. pic.twitter.com/LAcyrUyo8Z
— Martin Harris (@MartinHarrisOBE) November 21, 2023


Гарріс зазначив, що десять років тому тисячі українців об‘єдналися навколо цінностей, які є важливими для кожного європейця: свобода вибору, верховенство права, гідність для кожного.
«Гідність – ваша кров. Свобода – ваше повітря. Ваш народ ніколи не здасться та не відмовиться від своїх прав та свобод. Ваша боротьба проти російської агресії триває вже десять років та надихає весь світ. Велика Британія і надалі підтримуватиме вас на цьому шляху і буде з вами до перемоги», - запевнив посол Британії.