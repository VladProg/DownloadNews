Станом на 25 вересня до Умані прибуло понад 23 тисячі паломників-хасидів для святкування юдейського нового року Рош га-Шан на могилі цадика Нахмана.

Про це у Телеграмі повідомляє Об'єднана єврейська община України, передає Укрінформ.
«Більше 23 тисяч паломників-хасидів прибуло до Умані", - заявили там.






В Умані хасиди почали відзначати Рош ха-Шана / Фото: Юлій Зозуля, Укрінформ





























































«За офіційним повідомленням Державної міграційної служби Черкаської області, станом на ранок 23 вересня в Умані перебував вже 19 821 паломник. За даними Об'єднаної єврейської общини України, станом на ранок 25 вересня приїхало вже більше 23 000 прочан», - йдеться у повідомленні.
Згідно з повідомленням, Фонд імені Рабі Нахмана спільно з владою якісно організували паломництво, правоохоронні органи забезпечили високий безпековий рівень.

Як повідомлялося, могила цадика Нахмана на єврейському кладовищі в Умані є місцем паломництва для хасидів з усього світу. Щороку вони туди з’їжджаються для святкування юдейського нового року Рош га-Шан.
Святкування Рош га-Шана цього року триватиме три дні — з 25 по 27 вересня. До війни в Умань приїздили від 20 до 40 тисяч хасидів.