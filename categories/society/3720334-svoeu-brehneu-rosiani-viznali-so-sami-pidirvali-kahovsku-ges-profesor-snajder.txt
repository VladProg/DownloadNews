Американський історик, професор Єльського університету Тімоті Снайдер виявив особливості брехні російських пропагандистів про підрив греблі Каховської ГЕС, які доводять винуватість Росії.

Як передає Укрінформ, про це Снайдер написав у Твіттері.
«Російські державні ЗМІ брешуть насправді про все. І... заперечуючи наслідки підриву греблі, вони таким чином визнають, що це зробила Росія», - зазначив він.


Russian state media does indeed lie about everything. And… in denying the consequences of blowing the dam, they are admitting Russia did it. If they really thought Ukraine did it, they'd be overstating the consequences, not minimizing them. https://t.co/yAyPKJtcNl
— Timothy Snyder (@TimothyDSnyder) June 7, 2023

Професор пояснив: якби російські ЗМІ справді вважали, що це зробила Україна, то перебільшували б наслідки, а не применшували їх.
Як повідомляв Укрінформ, вночі 6 червня російська армія підірвала греблю Каховської ГЕС. На Херсонщині тривають рятувальні роботи та заходи з евакуації населення з місць затоплення. Особливо драматична ситуація - на тимчасово окупованих територіях, де російські загарбники залишили мирне населення без жодної допомоги, в той час, як доступ рятувальних служб України до цих людей є вкрай ускладненим або неможливим.
За фактом підриву окупантами Каховської ГЕС правоохоронці розпочали розслідування за статтею "екоцид".
В Укргідроенерго заявили, що Каховська ГЕС повністю зруйнована і відновленню не підлягає.