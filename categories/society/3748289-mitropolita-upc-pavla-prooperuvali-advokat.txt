Колишнього намісника Києво-Печерської лаври, митрополита УПЦ МП Павла (Лебідя) госпіталізували у кардіологічне відділення лікарні в Києві.

Про це повідомив у Teлеграмі його адвокат Микита Чекман, передає Укрінформ.
“Митрополита Павла сьогодні було терміново госпіталізовано до кардіологічного відділення однієї із лікарень міста Києва та проведено оперативне втручання”, - написав він.
Як повідомляв Укрінформ, митрополита УПЦ (МП) Павла 7 серпня звільнили з-під варти під заставу у 33 млн грн.
Служба безпеки України оголосила колишньому настоятелю Києво-Печерської лаври митрополиту УПЦ МП Павлу підозру у виправдовуванні і запереченні збройної агресії російської федерації проти України (ст.161 ККУ), а також порушенні рівноправності громадян залежно від їх расової, національної і регіональної належності (ст. 436-2 ККУ).
1 квітня Шевченківський районний суд Києва обрав екснаміснику Києво-Печерської лаври запобіжний захід у вигляді цілодобового домашнього арешту. У травні домашній арешт продовжили ще на 30 діб.
14 липня суд обрав митрополиту запобіжний захід у вигляді тримання під вартою з можливістю внесення застави в розмірі понад 33 млн гривень.