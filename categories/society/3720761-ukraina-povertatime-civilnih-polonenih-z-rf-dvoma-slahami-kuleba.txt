Україна повертатиме цивільних полонених із Росії за допомогою третіх країн та міжнародних організацій.

Про це заявив міністр закордонних справ Дмитро Кулеба під час відеовключення в Інстаграмі, передає кореспондент Укрінформу.
Глава української дипломатії пояснив, що існує три напрямки для повернення цивільних полонених з РФ, першим з яких є прямий діалог з Росією: «Але ця тема зараз закрита з об’єктивних причин».













Посмотреть эту публикацию в Instagram






















Публикация от Dmytro Kuleba (@dmytro_kuleba)



Далі міністр назвав роботу через треті країни, яку, за його словами, Україна буде розвивати, та роботу з міжнародними організаціями.
«Тему треба розкрутити – це перший крок. Ми зараз пояснили людям: про що йдеться, над чим ми будемо працювати. На міжнародному рівні добре знають тему військовополонених, добре знають уже підняту цілину теми викрадених дітей. Ми зараз маємо підняти третю тему. Ми маємо привернути увагу світу до проблеми цивільних полонених», - сказав глава МЗС.
Кулеба висловив переконання, що після порушення теми викрадених дітей Україна швидше розкрутить тему цивільних полонених. Він додав, що влада напрацювала конкретні кроки по кожній міжнародній організації.
«Дуже часто ці організації не заслуговують на нашу симпатію – іноді навіть повагу – але вони існують, і нічого кращого того ніхто не придумав», - прокоментував він.
Міністр також відмовився називати країни, за допомогою яких держава намагатиметься повернути своїх громадян.
Як повідомлялося, українська влада має дані про те, що Росія утримує на своїй території понад 27 тисяч цивільних громадян України.