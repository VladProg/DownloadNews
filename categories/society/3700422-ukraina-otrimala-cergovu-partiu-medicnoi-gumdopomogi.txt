Протягом минулого тижня міжнародні партнери надали Україні як гуманітарну допомогу 77 генераторів, лікарські засоби та медичні вироби.

Про це повідомляє Міністерство охорони здоров'я, передає Укрінформ.
"Упродовж минулого тижня отримано: 77 генераторів, 43 палети лікарських засобів, палета медичних виробів, 16 палет антисептиків", - йдеться у повідомленні.
Як зазначили в МОЗ, цього разу гуманітарна допомога надійшла від Міністерства енергетики США, Урядового агентства стратегічних резервів Польщі, International Medical Corps/Міжнародного медичного корпусу, американської та німецької благодійних організацій Direct Relief та Action Medeor, британської компанії SMO UK Limited.
Як повідомляв Укрінформ, майже 60 країн світу допомагають українським містам, селищам та селам відновитися після атак росії.