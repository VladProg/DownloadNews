В Україні від початку року на водоймах загинули 596 людей, зокрема 52 дитини.

Як передає Укрінформ, про це Державна служба України з надзвичайних ситуацій повідомляє у Телеграмі.
«Жахлива статистика загибелі на воді: 596 людей, із яких 52 дитини з початку року. Основна причина трагічних випадків на водоймах - ігнорування правил безпеки», - ідеться в повідомленні.
Рятувальники просять громадян не втрачати пильність та особливо уважно слідкувати за малечею, не дозволяти їм самостійно відвідувати навіть найменші водойми.
Як повідомляв Укрінформ, у червні в Білоцерківському районі Київської області у водоймі потонув 10-річний хлопчик.