За минулий тиждень зафіксовано 42,8 тис. нових випадків COVID-19, з них понад 5 тис. у дітей.

Про це повідомляє Міністерство охорони здоров'я, передає Укрінформ.
"За період з 26 вересня по 2 жовтня в Україні зафіксовано 42 802 нові підтверджені випадки коронавірусної хвороби COVID-19 (з них дітей – 5 184, медпрацівників – 848)", - йдеться у повідомленні.
За даними МОЗ, за минулий тиждень госпіталізовано – 7 167 осіб, летальних випадків – 202, одужало – 35 306 осіб.
За весь час пандемії в Україні захворіло – 5 220 019 осіб; одужало – 5 023 623 особи, летальних випадків – 109 408, проведено тестувань (методом ПЛР та експрес) – 32 228 265.
Також як повідомили в МОЗ, за минулий тиждень 213 923 людей вакциновано проти COVID-19. З цих щеплень 9,7% становлять перші дози, 6% – другі дози, 75,3% – перші бустерні дози, 9% другі бустерні дози.
Від початку вакцинальної кампанії щеплено 16 126 282 особи, з них дві дози отримали 15 327 590 осіб, першу бустерну дозу – 2 325 755 осіб, другу бустерну дозу – 45 906 осіб. Важливо, що майже 800 тис. осіб не отримали другу дозу, а понад 13 млн – першу бустерну дозу.
Перелік пунктів та центрів вакцинації за посиланням: https://bit.ly/vaccinationpoints
Як повідомляв Укрінформ, влада Києва закликає повернутися до носіння масок у публічних місцях через зростання рівня захворюваності на COVID-19.