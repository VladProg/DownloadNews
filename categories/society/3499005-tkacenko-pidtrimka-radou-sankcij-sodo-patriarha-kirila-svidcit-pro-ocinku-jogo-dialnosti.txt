Підтримка Верховною Радою санкції щодо патріарха московського і всієї русі кирила є сигналом того, як наші державні діячі сприймають та оцінюють діяльність цієї особи.

Про це під час брифінгу у Медіацентр Україна – Укрінформ повідомив міністр культури і інформаційної політики України Олександр Ткаченко.
"ВР раніше підтримала санкції проти патріарха кирила і ще 7 одіозних ідеологів РПЦ. Мені здається, що у тій дискусії, яка наразі точиться в українському суспільстві, це важливий сигнал того, що наші державні діячі і політики - як вони сприймають і оцінюють діяльність саме кирила гундяєва", - зазначив міністр.
Ткаченко нагадав і про те, що раніше було підписано досить історичний меморандум з його польським колегою Петром Глінським про владнання ситуації з місцями історичної пам'яті.
"Багато хто слідкував за цими дискусіями напередодні війни. Буде створена робоча група, яка буде діяти за принципом вирішити усі питання, які перед нами залишила історія. Ми пам'ятаємо минуле, але дивимося у майбутнє", - заявив очільник МКІП.
Як повідомлялося, 31 травня Верховна Рада звернулася до Ради національної безпеки і оборони України з вимогою застосувати персональні санкції проти восьми церковних діячів російської православної церкви, які підтримують війну проти Української держави.