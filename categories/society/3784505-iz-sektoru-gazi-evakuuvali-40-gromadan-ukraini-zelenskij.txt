Україна допомогла евакуювати вже 36 громадян Молдови із сектору Гази, також врятовані понад 40 громадян України.

Про це Президент Володимир Зеленський повідомив у відеозверненні, передає Укрінформ.

Відео: Офіс Президента, Телеграм
“Україна допомогла евакуювати вже 36 громадян Молдови із сектору Гази. Врятовано також понад 40 громадян України. Я хочу відзначити зусилля ГУР та МЗС України, які займаються цим питанням. Дякую за це”, - сказав Зеленський.
Як повідомляв Укрінформ, евакуація українців із сектору Гази розпочалася у вівторок, 7 листопада.