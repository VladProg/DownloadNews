Від початку 2023 року вдалося повернути на підконтрольну Україні територію 121 дитину з Херсонщини.

Як передає Укрінформ, про це у Фейсбуці повідомив начальник Херсонської обласної військової адміністрації Олександр Прокудін.
«Загалом від початку 2023 року вдалося повернути на підконтрольну Україні територію 121 дитину з Херсонщини», - написав Прокудін.
За його словами, наразі повернули ще п’ять дівчаток і чотирьох хлопчиків, вік дітей – від 5 до 14 років.
«Вдалося повернути дітей, які перебували на тимчасово окупованих територіях», - написав начальник ОВА.
За його словами, досягнути цього вдалося організації Save Ukraine за підтримки Офісу Уповноваженого Верховної Ради з прав людини та Міністерства з питань реінтеграції тимчасово окупованих територій України.
Як повідомляв Укрінформ, зафіксовано, що росіяни вивезли з Херсонщини близько тисячі дітей, це без урахування лівого берега.