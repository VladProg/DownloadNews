У ніч проти неділі, 26 березня, в Україні відбувся перехід на літній час.

Як передає Укрінформ, це передбачено постановою Кабінету Міністрів від 13 травня 1996 року № 509 "Про порядок обчислення часу на території України".
Таким чином, 26 березня о 3 (третій) годині за київським часом запроваджено літній час шляхом переведення годинникової стрілки на 1 (одну) годину вперед.
Як повідомлялося, зміна часу в Україні відбувається двічі на рік: в останню неділю березня країна переходить на літній час, а кожної останньої неділі жовтня - на зимовий час.
Позаторік у Верховній Раді намагалися скасувати переведення годинників, але депутати не підтримали в цілому відповідний законопроєкт. Зокрема, 3 березня 2021 року ВР ухвалила в першому читанні законопроєкт «Про обчислення часу в Україні», однак 19 березня за нього проголосували лише 212 депутатів. Після цього законопроєкт про скасування переведення стрілок на літній і зимовий час відправили на доопрацювання.