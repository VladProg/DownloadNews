Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: Володимир Тарасов

Президент України Володимир Зеленський (праворуч) та Прем'єр-міністр Великого Герцогства Люксембург Ксав’є Бетель під час спільного брифінгу, Київ, 21 червня 2022 року.

Фото: Євген Котенко

Учасники фотовиставки The War Is Not Over Yet ("Війна ще не закінчилася") в парку імені Тараса Шевченка, Київ, 23 червня 2022 року.

Фото: В’ячеслав Мадієвський

Російські війська у передмісті Харкова обстріляли ракетами Люботинський професійний ліцей залізничного транспорту, у приміщенні якого було розташовано волонтерський склад гуманітарної допомоги, Люботин, Харківська область, 20 червня 2022 року.

Фото: В’ячеслав Мадієвський

Наслідки ракетного удару росії по Харківській державній зооветеринарній академії, село Мала Данилівка, Дергачівський район, Харківська область, 20 червня 2022 року.

Фото: В’ячеслав Мадієвський

Наслідки обстрілу російськими військами будівлі Житлово-комунального коледжу Харківського національного університету міського господарства імені О.М. Бекетова, Харків, 21 червня 2022 року.

Фото: В’ячеслав Мадієвський

Зруйнований унаслідок російських обстрілів трамвай на території Салтівського трамвайного депо, Харків, 18 червня 2022 року.

Фото: В’ячеслав Мадієвський

Наслідки влучання російських ракет у спорткомплекс ХПІ "Політехнік", Харків, 24 червня 2022 року.

Фото: В’ячеслав Мадієвський

Працівники комунального підприємства "Зеленбуд" висаджують квіти, Харків, 23 червня 2022 року.

Фото: В’ячеслав Мадієвський

Представники Цивільно-військового співробітництва (CIMIC), які займаються збиранням на звільнених територіях тіл російських військових, загиблих під час боїв у Харківській області, та транспортуванням їх до місця тимчасового зберігання для подальшого обміну, вантажать рештки загарбників, Харківська область, 18 червня 2022 року.

Фото: Євген Котенко

Похоронна процесія з труною із тілом українського воїна, громадського активіста Романа Ратушного, який загинув 9 червня у боях під Ізюмом на Харківщині, рухається від Михайлівського собору після заупокійного богослужіння у бік Майдану Незалежності, Київ, 18 червня 2022 року.

Фото: Руслан Канюка

Військовослужбовці несуть труну з тілом командира батальйону "Карпатська Січ" Олега Куцина, який загинув у боях з російськими загарбниками на Ізюмському напрямку, на Майдані Незалежності, Київ, 22 червня 2022 року.

Фото: Євген Котенко

Мініскульптура "Привид Києва", Київ, 23 червня 2022 року.

Фото: Сергій Гудак

Волонтери під час примірювання "кікімори", Ужгород, 21 червня 2022 року.

Фото: Дмитро Смольєнко

Робота "Покоління майбутнього", представлена на презентації артпроєкту "Броня", в межах якого волонтери та художниці перетворили військові каски, вже не придатні для використання в армії, на витвори мистецтва, Запоріжжя, 18 червня 2022 року.

Фото: Юлій Зозуля

Патріотичний манікюр дівчини під час заняття з бойової підготовки та тактичної медицини, Одеса, 18 червня 2022 року.

Фото: Альберт Кошелев

Працівник Запорізької обласної організації Товариства Червоного Хреста під час проведення до Дня переселенця пізнавального заходу для дітей, які були вимушені покинути свої домівки через повномасштабне вторгнення росії в Україну, Запоріжжя, 20 червня 2022 року.

Фото: Юлій Зозуля

Учасники заняття з бойової підготовки та тактичної медицини, Одеса, 18 червня 2022 року.

Фото: Павло Багмут

Робота піротехніків й кінологічних розрахунків з виявлення та вилучення боєприпасів та інших вибухонебезпечних предметів, які залишили росіяни після окупації на території цегляного заводу у Тростянці, Сумська область, 17 червня 2022 року.

Фото: Павло Багмут

Люди навколо ворони, яка сидить на знищеній російській військовій техніці, під час виставки на Михайлівській площі, Київ, 23 червня 2022 року.

Фото: В’ячеслав Мадієвський

Зі зруйнованого російськими загарбниками вікна історичної будівлі колишньої пожежної частини кінця ХІХ ст. видніється церква, Харків, 17 червня 2022 року.

Фото: Ніна Ляшонок

Збирання врожаю, Одеська область, 22 червня 2022 року.

Фото: Юлій Зозуля

Учасниця заняття з йоги до Міжнародного дня йоги, Одеса, 21 червня 2022 року.

Фото: Альберт Кошелев

Хлопчик грається у фонтані під час спеки, Запоріжжя, 20 червня 2022 року.