Державна служба з надзвичайних ситуацій отримала від Німеччини 10 метелодетекторів для розмінування.



Як передає Укрінформ, про це ДСНС повідомляє у Фейсбуці.
"10 металодетекторів отримала ДСНС України від Німеччини. Це обладнання є необхідним для Служби порятунку і буде спрямоване для використання у гуманітарному розмінуванні території України", - ідеться у повідомленні.

У ДСНС нагадали, що Україна увійшла до переліку країн, найбільш забруднених мінами.
"На сьогодні 30% території є потенційно небезпечною, це приблизно 174 тис. кв. км. На очищення України від боєприпасів можуть знадобитися десятиліття", - підкреслили у ДСНС.
З 24 лютого 2022 р. піротехніками ДСНС знешкоджено понад 407 тис. 292 боєприпасів, у тому числі 3 тис. 43 авіаційних бомб.
Як повідомляв Укрінформ, українські рятувальники вже отримали міжнародної допомоги для процесу розмінування на суму понад 700 мільйонів гривень.
Фото: ДСНС/Фейсбук