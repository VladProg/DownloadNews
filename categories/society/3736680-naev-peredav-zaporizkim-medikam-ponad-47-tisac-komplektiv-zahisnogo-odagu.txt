Командувач Об’єднаних сил Збройних сил України генерал-лейтенант Сергій Наєв передав від іноземних партнерів медикам Запоріжжя понад 47 тисяч комплектів захисного медичного одягу.

Як передає Укрінформ, про це командувач повідомив у Телеграмі.
“У межах цивільно-військового співробітництва передав медикам Запоріжжя понад 47 тисяч комплектів захисного медичного одягу, а саме: халати медичні захисні, халати медичні ізоляційні, медичні маски хірургічні, медичні маски захисні, захисні медичні шапочки-берети”, - зазначив Наєв.
Гуманітарний вантаж надійшов в Україну від іноземних партнерів у межах меморандуму про співпрацю Командування Об’єднаних сил ЗСУ та благодійної організації “БФ “Захистити майбутнє”.

Відео: Офіційна сторінка генерал-лейтенанта Сергія Наєва
Командувач подякував Асоціації міжнародних автомобільних перевізників України на чолі з Леонідом Костюченком за перевезення вантажу в Україну.
Як повідомляв Укрінформ, польські меценати передали Національній гвардії України польовий госпіталь, обладнаний операційною.