За тиждень в Україні підтверджено майже 17 тисяч нових випадків COVID-19. Порівняно з попереднім періодом кількість хворих знизилася.

Про це повідомляє Міністерство охорони здоров'я, передає Укрінформ.
"За період з 17.10 по 23.10 в Україні зафіксовано 16 908 нових підтверджених випадків коронавірусної хвороби COVID-19 (з них дітей – 1808, медпрацівників – 303)", - йдеться у повідомленні.
Також за минулий тиждень госпіталізовано – 4341 особу, летальних випадків – 189, одужало – 30 615 осіб.
За даними МОЗ, протягом тижня вакциновано проти COVID-19 126 982 людей. З усіх проведених щеплень 8,6% становлять перші дози, 7,8% – другі дози, 70,2% – перші бустерні дози, 13,4% другі бустерні дози.
За весь час пандемії в Україні: захворіло – 5 296 254 осіб; одужало – 5 126 052 особи, летальних випадків – 110 008, проведено тестувань (методом ПЛР та експрес) – 32 603 805.
Від початку вакцинальної кампанії щеплено 16 157 762 особи, з них дві дози отримали 15 347 573 осіб, першу бустерну дозу – 2 605 902 особа, другу бустерну дозу – 92 182.
В МОЗ наголошують, що майже 810 тисяч осіб не отримали другу дозу, а понад 12,7 млн – першу бустерну дозу.
Перелік пунктів та центрів вакцинації за посиланням – https://bit.ly/vaccinationpoints.
Нагадаємо, тижнем раніше, за період з 10.10 по 16.10 в Україні було зафіксовано 22 914 нові підтверджені випадки коронавірусної хвороби COVID-19.