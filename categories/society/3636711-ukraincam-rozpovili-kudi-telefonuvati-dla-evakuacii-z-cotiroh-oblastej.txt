Міністерство з питань реінтеграції тимчасово окупованих територій опублікувало телефони та месенджери, за якими можна звертатися громадянам для евакуації з небезпечних територій Херсонської, Харківської, Запорізької та Донецької областей.

Як передає Укрінформ, про це повідомляє Урядовий портал.
Як зазначається, з питань евакуації жителі вказаних регіонів можуть звертатися до органів місцевої влади та волонтерів.
Херсонська область:
Повідомити про бажання евакуюватися необхідно за телефоном гарячої лінії ОВА: 0 800 330 951, (091) 481-78-45 або ж у Viber, Telegram, Signal, WhatsApp на номер: (093) 011-95-96.
Також громадяни можуть звертатися до волонтерської організації Help people за телефоном: (093) 696-97-88.
Харківська область:
З питань евакуації слід телефонувати на номер гарячої лінії волонтерської організації Helping to leave: (093) 177-64-58.
Запорізька область:
Для реєстрації на евакуацію необхідно звернутися на гарячу лінію Запорізької ОВА за телефоном: 0 800 503 508.
Донецька область:
Для обов’язкової евакуації слід звертатися на гарячі лінії за такими номерами:
- для всіх громад: (098) 890-33-18;
- м. Краматорськ: (099) 415-65-54;
- м. Костянтинівка: (093) 420-18-83;
- м. Часів Яр: (099) 712-03-59;
- м. Соледар: (095) 385-60-71;
- м. Миколаївка: (050) 814-85-45.
Крім того, з питань евакуації із небезпечних регіонів можна телефонувати на гарячу лінію Мінреінтеграції за номером: 15-48.
Водночас у Мінреінтеграції застерігають, що у зв’язку з масованими атаками ворога високою є ймовірність виникнення проблем зі зв’язком, тому про бажання евакуюватися можна повідомляти й у месенджери за телефоном: (096) 078-84-33.
"Кожному переселенцю безкоштовно нададуть безоплатний прихисток, гуманітарну допомогу та всі соціальні гарантії, які передбачені для внутрішньо переміщених осіб", - запевняють у Мінреінтеграції.
Як повідомляв Укрінформ, упродовж останніх днів із деокупованих населених пунктів Херсонщини евакуйовано близько тисячі осіб, залишається мешкати там більше ніж 164 тис. людей.