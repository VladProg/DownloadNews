Завершується облаштування пункту пропуску «Краківець». Відновлення пропуску легковиків у Польщу планується наступного тижня.

Про це у Фейсбуці повідомляє Державна прикордонна служба України, передає Укрінформ.
"На легковому терміналі пункту пропуску «Краківець» завершуються роботи зі встановлення накриття. Покращення інфраструктури дозволить повністю відновити пропуск легковиків, а в подальшому – здійснювати оформлення пасажирських автобусів", - йдеться у повідомленні.
В ДПСУ нагадали, що в червні цього року в цьому пункті пропуску було облаштовано окремий термінал для руху легкового транспорту та збільшено кількість смуг для вантажівок з 4 до 10.

А з 18 липня розпочалися ремонтні роботи, через які тимчасово припинили пропуск легковиків на виїзд із України.