Президент України Володимир Зеленський зустрівся з головним майстер-сержантом бригади "Маґура" Валерієм Маркусом.

Про це повідомляє Укріформ з посиланням на сторінку глави України у Facebook.
"Днями особисто нагороджував 47-му окрему механізовану бригаду, але саме сьогодні зустрівся з Валерієм", - зазначив Зеленський.
Президент зауважив, що дуже важливо отримувати інформацію щодо морального та бойового духу військових із перших вуст, «особливо враховуючи, що завжди відважні бійці «Маґури» зараз беруть активну участь у діях на фронті».
За його словами, вони обговорили зміни, впровадження яких в українському війську реально допомогло б поліпшити службу.






Володимир Зеленський зустрівся з зустрівся з Валерієм Маркусом / Фото: Facebook Володимира Зеленського



















Водночас він акцентував на тому, що українське військо та всі його складові частини мають бути сучасними й забезпеченими всім необхідним не лише на полі бою.
Крім того, вони обговорили реформу сержантського корпусу й забезпечення достойного рівня заробітних плат.
«Дякую Валерію за пропозиції щодо цифровізації та запровадження автоматизованих систем обліку, які дадуть змогу витрачати менше часу на паперову роботу й оперативно отримувати потрібну інформацію, звісно з урахуванням форм безпеки», - резюмував Зеленський.
Як повідомляв Укрінформ, сьогодні у Верховній Раді Президент Володимир Зеленський вручив нагороди захисникам України і сім'ям полеглих бійців.