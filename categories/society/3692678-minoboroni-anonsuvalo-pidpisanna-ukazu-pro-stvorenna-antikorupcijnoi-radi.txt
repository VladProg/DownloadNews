Міністерство оборони незабаром затвердить склад Антикорупційної ради з 15 осіб.

Про це повідомила пресслужба Міноборони, передає Укрінформ.
“Найближчими днями буде підписано наказ про створення Антикорупційної ради при Міноборони”, - йдеться у повідомленні.
Зазначається, що на зустрічі представників громадськості було констатовано, що процес формування Громадської антикорупційної ради при Міноборони України відбувся без порушень.

Як раніше повідомлялось, Комісія з забезпечення проведення конкурсу з формування Громадської антикорупційної ради Міністерства оборони затвердила результати голосування за кандидатів в члени Антикорради Міноборони.