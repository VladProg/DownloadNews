Кількість підписників Ютуб-каналу «Ukrinform-TV» сягнула пів мільйона.

Про це повідомляє Укрінформ.
На Ютуб-каналі «Ukrinform-TV» завжди можна знайти актуальну інформацію від офіційних органів влади, відповіді на злободенні питання від провідних соціологів, політологів, економістів, цікаві новини з усієї України.
Тут транслюються брифінги Медіацентру Україна - Укрінформ або пресцентру агентства, щоденні зведення Генерального штабу ЗСУ, брифінги з Офісу Президента, відео від військових.

Також на Ютуб-каналі «Ukrinform-TV» виходить авторська програма «По цимбалах з Романом Цимбалюком» та створена нашими журналістами унікальна щотижнева інформаційно-аналітична телепрограма «Насправді», яка доповнює публікації інформагентства.
"Дякуємо, що ви долучаєтеся та дивитесь, оцінюєте та коментуєте, поширюєте та головне - не залишаєтесь байдужими!" - зазначає команда Ютуб-каналу «Ukrinform-TV».