Цього тижня на лікування до країн Європейського Союзу евакуювали 20 українців.

Про це повідомило Міністерство охорони здоров'я у Фейсбуці, передає Укрінформ.
"20 українців були евакуйовані цього тижня на лікування у клініки ЄС. У складі групи – пацієнти з мінно-вибуховими пораненнями та онкопацієнти", - зазначається у дописі.

У МОЗ додали, що українських пацієнтів прийняли у медзакладах Данії, Німеччини та Норвегії.
За даними відомства, загалом для отримання медичної допомоги у ЄС вже евакуйовано понад 2800 українців.
Як повідомлялося, перші леді України та Польщі Олена Зеленська і Агата Корнгаузер-Дуда обговорили співпрацю у межах програми HEMS зі стажування українських медиків екстреної медицини та стажування медиків України у польських опікових центрах.