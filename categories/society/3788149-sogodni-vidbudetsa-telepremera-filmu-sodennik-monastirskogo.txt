У п'ятницю ввечері відбудеться телепрем‘єра документального фільму "Щоденник Монастирського" з ексклюзивними відео з особистого архіву трагічно загиблого міністра внутрішніх справ України.

Як повідомляє Укрінформ, прем'єра відбудеться о 21.35 в ефірі телеканалу "1+1 Україна". Про це йдеться в телепрограмі каналу.
Документальний фільм "Щоденник Монастирського" також продемонструють в ефірі загальнонаціонального телемарафону "Єдині новини" о 23.15.
Як повідомляв Укрінформ, напередодні у Києві відбувся прем‘єрний показ документального фільму "Щоденник Монастирського".






Допрем’єрний показ документального фільму “Щоденник Монастирського” / Фото: Руслан Канюка, Укрінформ




















































У кінострічці про Дениса Монастирського розповідають його дружина Жанна, мама Алла, чинний глава МВС Ігор Клименко. Окрім того, глядачі побачать ексклюзивний коментар Президента України Володимира Зеленського.
18 січня у Броварах на Київщині упав гелікоптер Державної служби з надзвичайних ситуацій. На борту перебувало керівництво Міністерства внутрішніх справ, зокрема очільник відомства Денис Монастирський і його перший заступник Євгеній Єнін.
Унаслідок авіакатастрофи загинули 14 людей, у тому числі екіпаж і всі пасажири гелікоптера.