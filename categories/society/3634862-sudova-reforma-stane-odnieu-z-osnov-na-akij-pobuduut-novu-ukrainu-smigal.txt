Реформа судової системи, яку ініціював Президент Володимир Зеленський, стане однією з основ, на якій влада побудує нову Україну.

Про це Прем'єр-міністр Денис Шмигаль написав у Телеграмі, передає Укрінформ.
"Реформа судової системи, яку ініціював Президент України Володимир Зеленський, буде однією з основ, на якій ми побудуємо нову Україну. Вдячний усім суддям, які працюють сьогодні над тим, щоб верховенство права і справедливість панували в Україні",- зазначив глава уряду.
Він разом із Президентом України Володимиром Зеленським та Головою Верховної Ради Русланом Стефанчуком взяв участь в урочистому засіданні пленуму Верховного суду. Захід був присвячений 5-річчю діяльності Верховного суду та 105-й річниці утворення Генерального суду УНР.
"Через 105 років ми знову боремося з російським ворогом за те, аби вільно будувати справедливу європейську країну",- підкреслив Прем'єр-міністр.
Він додав те, що Верховний суд багатьма своїми рішеннями продемонстрував, що розуміє запит українців на справедливість.
Як повідомлялося, 15 грудня в Україні відзначається День працівників суду.