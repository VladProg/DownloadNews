У новому корпусі національної дитячої спеціалізованої лікарні "Охматдит" на повну потужність запрацювали операційні відділення.

Як передає Укрінформ, про це Міністерство охорони здоров'я України повідомляє у Фейсбуці.
За інформацією МОЗ, у новому корпусі Охматдиту передбачене функціонування 11 сучасних операційних.






У новому корпусі Охматдиту запрацювали операційні відділення/Фото: МОЗ, Facebook

























Зокрема вже запрацювало нове операційне відділення, де наявні можливості для надання високоспеціалізованої хірургічної допомоги.
У сучасних операційних працюють абдомінальні та торакальні хірурги, спеціалісти зі щелепно-лицьової та мікрохірургії, ортопеди, гінекологи, нейрохірурги, проводяться хірургічні втручання новонародженим.
На окремому поверсі організований відділ для гнійно-септичних операцій, призначений для оперування пацієнтів із супутніми інфекціями чи запаленнями, окремо від "чистих" операцій.
Ще три операційні, які почали свою роботу в перші дні війни, продовжують функціонувати у відділенні Emergency.
Як повідомляв Укрінформ, Національна служба здоров’я України пояснила, як під час війни можна потрапити на планову операцію.