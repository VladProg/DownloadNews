Латвійські благодійники передали транспортні засоби, тактичне та інженерне захисне спорядження українським прикордонникам, які захищають країну від російської агресії.

Як передає Укрінформ, про це повідомляє в Телеграмі Державна прикордонна служба України.
“Цього разу наші друзі привезли мікроавтобус, два позашляховики, генератори, тактичне та інженерне захисне спорядження, газові балони та інші необхідні бійцям речі. Незабаром все доправлять на передову”, - ідеться в повідомленні.

У ДПСУ подякували латвійським благодійникам за підтримку в боротьбі зі спільним ворогом.
Як повідомляв Укрінформ, французькі пожежники передали українським прикордонникам мобільний медпункт, який може бути розгорнутий за лічені хвилини.
Фото: ДПСУ