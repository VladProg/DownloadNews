Моделі місцевого самоврядування в Польщі та Україні обговорили у Любліні за участі представників U-LEAD.

Про це повідомляє Укрінформ із посилання на сторінку U-LEAD у Фейсбуці.
«Зосередження на розробці проєктів відбудови та модернізації в українських громадах через стажування зміцнює зв’язки між двома націями та водночас прокладає шлях України до членства в Європейському Союзі», - зазначив заступник директора «U-LEAD з Європою» Андрей Хорват під час презентації Програми.

Установчу зустріч відвідали президент Фонду міжнародної солідарності Польщі Рафал Дзенціоловський та керівниця відділу розвитку співробітництва Міністерства закордонних справ Польщі Кароліна Крупа. Захід відбувся за підтримки «U-LEAD з Європою» в рамках проєкту «Належне врядування» (Good Governance), що співфінансується Міністерством закордонних справ Республіки Польща.

Програма для України з розширення прав і можливостей на місцевому рівні, підзвітності та розвитку «U-LEAD з Європою» спільно фінансується ЄС та його державами-членами Німеччиною, Польщею, Швецією, Данією, Естонією та Словенією для підтримки України на її шляху до зміцнення місцевого самоврядування. U-LEAD сприяє прозорому, підзвітному та багаторівневому управлінню в Україні, яке відповідає на потреби громадян та розширює можливості громад.
Фото в тексті: Facebook - ULEAD з Європою / ULEAD with Europe