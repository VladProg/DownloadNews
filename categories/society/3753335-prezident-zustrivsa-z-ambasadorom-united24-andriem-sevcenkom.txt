Президент Володимир Зеленський провів зустріч з амбасадором фандрейзингової платформи United24 Андрієм Шевченком.

Про це він повідомив у Телеграмі та опублікував фото зустрічі, передає Укрінформ.

"Зустрівся з амбасадором фандрейзингової платформи United24 Андрієм Шевченком. На фото футболка, яку підписали гравці благодійного матчу Game4Ukraine, що відбувся в Лондоні 5 серпня й об’єднав топових зірок світового футболу", - зазначив Президент.
Він зауважив, що кошти збирали на відбудову Михайло-Коцюбинського ліцею у Чернігівській області, який росіяни зруйнували в березні 2022 року.
Зеленський подякував всім, хто "розвиває нашу фандрейзингову платформу United24, і кожному, хто долучається до допомоги Україні й українцям".
Як повідомляв Укрінформ, проєкт United24 заснований за ініціативи Президента Зеленського в травні 2022 року. На сьогодні United24 є головною платформою для пожертв на підтримку України. Кошти надходять на рахунки Національного банку України і спрямовуються профільними міністерствами на ключові потреби.