У День пам'яті жертв Голокосту потрібно пам'ятати, що лише перемога життя зупиняє зло.

На цьому наголосив Президент Володимир Зеленський у Твіттері, передає Укрінформ.
"Сьогодні вшановуємо пам'ять мільйонів євреїв, убитих під час Голокосту. І пам'ятаємо: лише перемога життя зупиняє зло. Хоч би де ненависть піднімала голову, життя має перемагати – законом і силою. Цінуємо всіх, хто береже пам'ять про Голокост. Цінуємо всіх, хто захищає життя", - написав Президент.
Як повідомлялося, 18 квітня - День пам’яті жертв Голокосту та героїзму європейського єврейства. У цей день вшановують пам’ять шести мільйонів європейських євреїв, убитих нацистами під час Другої світової війни.
Фото: ОП