24 липня об 11:00 - презентація Методичних рекомендацій з висвітлення в медіа ґендерної рівності, запобігання насильству, проявам сексизму та ґендерних стереотипів.

Організатори: Ukraine Media Center — Ukrinform, Міністерство культури та інформаційної політики України.
Спікери: Тарас Шевченко - заступник міністра культури та інформаційної політики України з питань європейської інтеграції; Катерина Левченко - Урядова уповноважена з питань ґендерної політики; Ольга Герасим’юк - голова Національної ради України з питань телебачення і радіомовлення; Ліза Кузьменко - голова ГО «Жінки в медіа», членкиня Комісії з журналістської етики; Тимур Левчук - радник з питань ґендерної рівності та соціальної інклюзії USAID Transformation Communications Activity; Мілена Горячковська - український Жіночий Фонд, координаторка проєктів.

Коротко. Спікери представлять Методичні рекомендації, розроблені з метою підвищення розуміння принципів ґендерної рівності та забезпечення використання в медіа єдиних підходів та інструментів формування нульової толерантності до насильства, зокрема за ознакою статі.
Методичні рекомендації розроблені Міністерством культури та інформаційної політики України з урахуванням пропозицій Нацради з питань телебачення і радіомовлення та у тісній співпраці з інститутами громадянського суспільства та партнерами з розвитку. Зокрема Апаратом Урядової уповноваженої з питань ґендерної політики, громадськими організаціями «Жінки в медіа» та «Центр демократичних реформ і медіа», Асоціацією жінок-юристів України «ЮрФем», Інформаційно-консультативним жіночим центром,міжнародною організацією – USAID Transformation Communications Activity (TCA) та за підтримки проєкту «Мережа ґендерних аналітичних центрів: посилення спроможності задля розробки передових політик, оцінки впливу, стратегічної адвокації та сфокусованих комунікацій щодо політик», що виконується Українським Жіночим Фондом за підтримки Європейського Союзу.
Формат заходу – офлайн (Зала 1).
Дивіться на YouTube-каналі Укрінформу.


Довідково. Методичні рекомендації з висвітлення в медіа ґендерної рівності, запобігання насильству, проявам сексизму та ґендерних стереотипів розроблено з метою забезпечення реалізації Концепції комунікації у сфері ґендерної рівності, затвердженої розпорядженням Кабінету Міністрів України від 16 вересня 2020 р. № 1128-р та виконання Плану заходів з реалізації Концепції комунікації у сфері ґендерної рівності, затвердженого розпорядженням Кабінету Міністрів України від 27 січня 2023 р. № 79-р.