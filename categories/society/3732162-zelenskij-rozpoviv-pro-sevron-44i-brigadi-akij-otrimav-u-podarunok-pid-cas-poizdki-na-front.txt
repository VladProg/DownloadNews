Президент Володимир Зеленський розповів про шеврон 44-ї окремої артилерійської бригади імені гетьмана Данила Апостола, який йому подарував військовослужбовець під час поїздки на фронт.

Відповідний допис глава Української держави оприлюднив у Телеграмі, передає Укрінформ.
"Шеврон 44-ї окремої артилерійської бригади імені гетьмана Данила Апостола. Його мені подарував наш воїн під час поїздки на фронт. Це щасливий шеврон, бо побував у боях під Києвом, біля Макарова, Бородянки, у Донецькій і Запорізькій областях. Дуже ціную, що можу розмістити його на дошці із шевронами у своєму кабінеті", – зазначив Зеленський.
Він наголосив, що українські захисники, історії української боротьби, українські #ШеврониГероїв – неймовірні. "Пишаємось. У ворогів немає і не буде шансів. Україна переможе. Дякую всім нашим воїнам!" – зазначив Президент.
Як повідомляв Укрінформ, раніше Зеленський анонсував серію публікацій у своїх соціальних мережах про шеврони, які йому передають військові та волонтери.