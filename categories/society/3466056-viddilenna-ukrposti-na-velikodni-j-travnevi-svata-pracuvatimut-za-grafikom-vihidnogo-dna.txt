У квітні й травні відділення Укрпошти працюватимуть за графіком вихідного дня — у режимі чергування.

Про це повідомляє пресслужба АТ «Укрпошта» у Фейсбуці, передає Укрінформ.
«Економіка країни з кожним днем війни втрачає все більше й більше. Тому ми не можемо собі дозволити відпочивати, поки наша армія воює. Відтак, 24-25 квітня, 2 та 9 травня відділення працюватимуть за звичайним графіком вихідного дня», — йдеться в повідомленні.

В компанії звертають увагу на те, що в неділю працюють лише чергові відділення Укрпошти.
Як повідомлялося, через воєнний стан в Україні скасували додатковий вихідний день на другий день Великодня – у понеділок, 25 квітня. Також не буде додаткового вихідного дня в понеділок, 2 травня, як і вихідного на 9 травня, який цього року випадає на понеділок.