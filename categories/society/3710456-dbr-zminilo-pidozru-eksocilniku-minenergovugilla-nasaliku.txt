Працівники Державного бюро розслідувань повідомили про підозру колишньому керівнику одного з департаментів Міністерства енергетики та вугільної промисловості України, а колишньому керівнику міністерства змінили кваліфікацію.

Як передає Укрінформ, про це ДБР повідомляє в Телеграмі.
Встановлено, що за вказівкою очільника міністерства підлеглий йому керівник департаменту Міненерговугілля укладав зі структурами відомого бізнесмена завідомо збиткові для держави угоди. Зокрема у порушення постанови Кабінету міністрів посадовці штучно “списували” комерсантам кошти за експлуатацію державного майна.
Сума недоотриманих бюджетом надходжень за період з травня 2017 року по грудень 2020 року становить 1 млрд 488 млн грн.
Як нагадали в ДБР, у лютому 2023 року у вказаному кримінальному провадженні була оголошлена підозра колишньому міністру енергетики та вугільної промисловості за ч. 2 ст. 367 Кримінального кодексу України (службова недбалість).
Надалі за результатом розслідування колишньому міністру змінило підозру на ч. 2 ст. 364 ККУ (зловживання службовим становищем). Він вчинив вказаний злочин за попередньою змовою з колишнім керівником одного з департаментів Міністерства енергетики та вугільної промисловості України.
Санкція статті передбачає покарання на строк до шести років позбавлення волі.
Як повідомляв Укрінформ, 1 лютого Державне бюро розслідувань повідомило про підозру ексміністру енергетики та вугільної промисловості Ігорю Насалику. Зокрема, йому інкримінують підписання збиткових для держави угод на 1,5 млрд грн.