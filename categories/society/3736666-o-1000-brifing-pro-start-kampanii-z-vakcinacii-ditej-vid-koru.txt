17 липня о 10:00 відбудеться брифінг щодо старту загальнонаціональної кампанії з вакцинації дітей від кору.

Організатори: Ukraine Media Center — Ukrinform.
Учасники:

Ігор Кузін - заступник міністра охорони здоров’я, головний державний санітарний лікар;
Мухаммад Тарік Ікбаль - спеціаліст з імунізації Дитячого фонду ООН (ЮНІСЕФ);
Вусала Аллахвердієва - експертка ВООЗ з питань попередження розповсюдження захворювань та імунізації (онлайн);
Андрій Пашинний - завідувач відділу імунізації Центру громадського здоров'я;
Федір Лапій - голова Національної технічної групи експертів з питань імунопрофілактики (НТГЕІ).

Чому це цікаво?
Під час війни, внаслідок скупчення людей, наприклад, у бомбосховищах, ризик зараження кором зростає. Так, 9 із 10 невакцинованих людей інфікуються після контакту з хворим.
17 липня в Україні стартує загальнонаціональна «Сatch up кампанія з вакцинації від кору». В Україну вже доставлено понад 300 тисяч доз європейської вакцини КПК, яка розвезена по регіонах країни. В рамках кампанії, напередодні нового навчального року лікарі та мобільні бригади планують проводити щеплення зокрема для дітей, які внаслідок війни його пропустили.
Формат заходу – офлайн (Зала 1) + онлайн-включення.
Дивіться на YouTube-каналі Укрінформу, YouTube-каналі Ukraine Media Center Ukrinform, а також на Фейсбук-сторінці Ukraine Media Center Ukrinform українською та англійською мовами.