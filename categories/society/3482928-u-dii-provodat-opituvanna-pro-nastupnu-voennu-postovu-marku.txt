У "Дії" проводиться опитування, якою буде наступна марка від Укрпошти.

Як передає Укрінформ, про це віцепрем'єр-міністр - міністр цифровї трансформації Михайло Федоров повідомив у Телеграмі.
За його словами, "перша поштова марка з "русскім воєнним корабльом" стала відомою на весь світ. Отже, яким буде наступний дизайн воєнної марки, можна вибрати в "Дії".
Для участі в опитуванні слід зайти у розділ послуг, обрати "Опитування" і проголосувати.

За тиждень після завершення опитування результати будуть передані Укрпошті і разом оголошений "переможець".
"Заходьте в "Дію" та вибирайте варіант, який подобається вам найбільше", - закликав Федоров.
Як повідомляв Укрінформ, Укрпошта разом із ДП "Prozorro.Продажі" проведуть благодійні аукціони з продажу марок та конвертів "Русскій воєнний корабль, іді … !".