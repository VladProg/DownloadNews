Державна прикордонна служба України не обмежує виїзд за кордон юнаків молодше 18 років.

Як передає Укрінформ, про це ДПСУ повідомляє у Телеграмі.
Держприкордонслужба внесла роз’яснення у зв’язку з появою на інформаційних ресурсах повідомлень щодо заборони виїзду з України 17-річним юнакам.
«Після введення в Україні воєнного стану обмежено виїзд громадянам України чоловічої статі віком від 18 до 60 років (окрім визначених винятків). На 17-річних юнаків ці обмеження не розповсюджуються», - йдеться у повідомленні.
У ДПСУ зауважили, що під час оформлення громадян керується вимогами Постанови Кабінету міністрів № 57.
Як повідомляв Укрінформ, до України впродовж минулої доби, 28 травня, в'їхали 45 тисяч осіб, виїхали - 37 тисяч.
Фото: ДПСУ