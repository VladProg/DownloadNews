Співробітники Головного управління розвідки Міноборони провели операцію з визволення з полону та евакуації громадян України, яких утримували на території Сирії.

Про це інформує пресслужба відомства у Фейсбуці.
“Співробітники ГУР МО України провели операцію з визволення з полону та евакуації громадян України, яких утримували в жахливих умовах на території Сирії”, - йдеться у повідомленні.

Відео: Головне управління розвідки МОУ
Зазначається, що воєнні розвідники повернули додому двох українських жінок та шестеро дітей ― сьогодні вночі вони перетнули державний кордон.

Як повідомляв Укрінформ, з травня минулого року ГУР отримало повноваження щодо обміну військовоплоненими.
А Координаційний штаб з питань військовополонених очолив голова Головного управління розвідки Міністерства оборони Кирило Буданов.