Міністерство закордонних справ України нагадало про відповідальність для ЗМІ за вʼїзд на тимчасово окуповані території з росії.

Про це заявив речник МЗС Олег Ніколенко у Твіттері, передає Укрінформ.
«Нагадуємо всім ЗМІ, що в’їзд на окуповані території України з Росії є незаконним. Порушники несуть відповідальність згідно із законодавством України. Їм буде заборонено в’їзд в Україну та/або втрата акредитації своїх представництв в Україні», - зауважив він.
Як повідомлялося, для створення фейків росія намагається залучити іноземні засоби масової інформації і готує «престур» на тимчасово окуповані території України.
З 24 лютого в Україні триває військова агресія рф. Влада, Збройні сили України, весь народ мужньо протистоять ворогу, завдаючи йому чималих втрат.