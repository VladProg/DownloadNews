З часу повномасштабного російського вторгнення уже понад 400 громад більшістю голосів ствердили свій вихід з підпорядкування московському патріархату та перейшли до Православної Церкви України.

Як передає Укрінформ, про це повідомляє сайт ПЦУ.
«Лише у Хмельницькій області понад 100 громад відмовилися і надалі перебувати у структурі МП, очільник й ієрархи якої підтримують та благословляють злочинний напад на Україну», - ідеться у повідомленні.
Також 50 парафій перейшли у безпосереднє керівництво глави ПЦУ митрополита Епіфанія.
Як повідомляв Укрінформ, з початку російського вторгнення в Україну до Вінницько-Барської єпархії ПЦУ приєдналися 34 релігійні громади, з них 13 - разом із священиками.