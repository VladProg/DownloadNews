На Житомирщині з початку війни станом на 30 червня до Православної церкви України (ПЦУ) перейшли 49 релігійних громад, які раніше підпорядковувалися УПЦ московського патріархату.

Як передає Укрінформ, про це повідомляє Житомирсько-Овруцька єпархія Православної церкви України.
«Станом на 30 червня 2022 року до Житомирсько-Овруцької єпархії Православної Церкви України приєдналося 49 релігійних громад та 10 священнослужителів московського патріархату», - йдеться у повідомленні.
Зазначається, що на передодні під омофор ПЦУ перейшли Свято-Михайлівська громада села Киянка Барашівської територіальної громади та громада Різдва Пресвятої Богородиці села Піщів Новоград-Волинського району.
Як повідомляв Укрінформ, до Православної церкви України з УПЦ московського патріархату з початку повномасштабного вторгнення російської федерації перейшли вже понад 600 громад.
Фото: Житомирсько-Овруцька єпархія Православної церкви України