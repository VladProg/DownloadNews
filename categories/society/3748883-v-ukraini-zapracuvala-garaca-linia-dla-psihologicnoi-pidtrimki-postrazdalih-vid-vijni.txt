Національна асоціація психологічної допомоги створила лінію підтримки для всіх, хто постраждав від війни.

Про це повідомляє Міністерство з питань реінтеграції тимчасово окупованих територій, передає Укрінформ.
«Лінія працює у двох форматах через аудіо та відеозв’язок. Психологи лінії — кваліфіковані спеціалісти, які пройшли спеціальне навчання з кризових психологічних інтервенцій та травмотерапії», - йдеться у повідомленні.
Зазначається, що вони мають відповідний досвід роботи та дотримуються етичних стандартів.
Звернення цілком конфіденційні. У разі необхідності спеціалісти лінії скеровуватимуть до фахівців суміжних спеціальностей.
Номер телефону лінії — 0-800-100-102.
Як повідомлялося, допомога також надається українцям, які перебувають в інших країнах світу. Ознайомитися з міжнародними гарячими лініями можна за посиланням.