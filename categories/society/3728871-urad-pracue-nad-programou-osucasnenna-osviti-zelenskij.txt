Уряд розробляє програму осучаснення національної освіти та стимулювання розвитку науки.

На цьому наголосив Президент Володимир Зеленський під час виступу у Верховній Раді з нагоди Дня Конституції, передає кореспондент Укрінформу.
“Вона дуже детальна, ця програма, заслуговує на увагу, і в ній багато рішень, які заслуговують на обговорення. Освітній розділ української доктрини має бути максимально напрацьований. Кожен етап. Нація, яка хоче бути лідером, робить освіту лідером”, - заявив Президент.
За його словами, нині мовою співпраці у світі є англійська. “Це мова глобального бізнесу, глобальної науки та глобального спілкування. Україна майбутнього потребує поширення англійської мови, щоб українські інтереси поширилися світом”, - зауважив Президент.
Він повідомив, що сьогодні вніс у Верховну Раду Україну відповідну законодавчу ініціативу.
Як повідомлялося, Президент Володимир Зеленський вніс до Верховної Ради законопроєкт №9432 "Про застосування англійської мови в Україні", в якому пропонує офіційно закріпити статус англійської як однієї з мов міжнародного спілкування в Україні.