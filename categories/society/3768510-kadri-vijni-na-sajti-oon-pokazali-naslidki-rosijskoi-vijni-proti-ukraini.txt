На вебсторінці ООН розмістили світлини, що ілюструють руйнування, завдані Росією Україні.

Як передає Укрінформ, добірка під заголовком «Кадри війни» охоплює дванадцять знімків з різних місць, що постраждали від російської окупації.
«Трагедії примножилися після повномасштабного вторгнення Росії в Україну у 2022 році. Цього року ситуація не поліпшилася. У 2023 році російські удари були завдані по сільськогосподарській інфраструктурі та об'єктах культурної спадщини, – йдеться в поясненні до фотоматеріалів. – За оцінками ООН, відновлення лише культурного сектору коштуватиме 7 млрд доларів протягом наступного десятиліття».
На першому, «заголовковому» фото зафіксовано пошкоджений від обстрілів Спасо-Преображенський кафедральний собор у центрі Одеси, що належить до Всесвітньої спадщини ЮНЕСКО.


UNOCHA/Saviano Abreu

На фотографіях, зокрема, показано зруйновані житлові будинки в Чернігівській області, Ірпені, Миколаєві, Херсоні та інших містах і селах, діяльність організацій ООН з надання гуманітарної допомоги, роботу саперів, які розміновують територію поблизу лінії фронту.


Oleksandr Ratushniak / UNDP in Ukraine

Як повідомляв Укрінформ, в Одесі розробили мапу, на яку нанесені постраждалі через обстріли об’єкти культурної спадщини з охоронної зони ЮНЕСКО. На мапу нанесені 87 пам’яток архітектури в історичному центрі Одеси, які зазнали пошкоджень під час російських атак 20 та 23 липня, а також 14 серпня 2023 року. У цих будинках розміщувалися музеї, музична школа, дитячий садок, науковий центр, аматорський театр, квартири мирних громадян.
Перше фото: Oleksandr Ratushniak / UNDP in Ukraine