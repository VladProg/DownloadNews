У Міністерстві освіти та науки очікують, що до закладів вищої освіти цьогоріч буде зараховано 95% випускників шкіл.

Про це в ефірі телемарафону сказав міністр освіти та науки Сергій Шкарлет, повідомляє Укрінформ.
“За підсумками основної і додаткової сесій 209 тис. випускників вже пройшли НМТ і вступили до закладів вищої освіти. 209 тис. із 223 тис. випускників 11-х класів. На сьогодні ми ще розраховуємо на 6 тис. на спеціальну сесію, яка пройде з 12 до 16 вересня. І я впевнений, що ми майже 95% наших випускників зарахуємо до закладів вищої освіти”, - зазначив очільник МОН.
Як повідомляв Укрінформ, в основній сесії Національного мультипредметного тесту взяли участь понад 187 тис. осіб. Більш як 6,5 тис. випускників отримали 200 балів щонайменше з одного предмета НМТ.
У додатковій сесії НМТ, яка відбулася 17-18 серпня, взяли участь 21 814 вступників, з них 2891 складав тестування за кордоном.