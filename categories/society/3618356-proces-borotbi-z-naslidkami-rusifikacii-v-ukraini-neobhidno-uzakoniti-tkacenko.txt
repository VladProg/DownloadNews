Зараз на Херсонщині йде процес боротьби з наслідками русифікації, й він має бути узаконеним.

Як повідомляє в Телеграмі МКІП, про це заявив міністр культури та інформаційної політики України Олександр Ткаченко, передає Укрінформ.
«У нас є закон про декомунізацію, але немає закону про дерусифікацію. Сподіваюсь, він також найближчим часом запрацює», — сказав Ткаченко.
Міністр додав, що не шкодує за пам’ятниками Ушакову, Суворову та Потьомкіну, які забрали з собою російські загарбники, тікаючи з Херсона.
Як повідомляв Укрінформ, російські загарбники, залишаючи Херсон, вивезли усе цінне, в тому числі історичну та культурну спадщину українців.
Фото: МКІП