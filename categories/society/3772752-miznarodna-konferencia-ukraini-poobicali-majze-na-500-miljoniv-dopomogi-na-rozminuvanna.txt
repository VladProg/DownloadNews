У Загребі учасники Міжнародної конференції донорів з питань розмінування України пообіцяли надати Києву допомоги на суму майже 500 млн євро.

Про це заявив у середу міністр внутрішніх справ Хорватії Давор Божинович, передає Укрінформ з посиланням на HINA.
«Майже пів мільярда євро обіцяли Україні на Міжнародній донорській конференції з питань розмінування, що відбулася в середу в Загребі», - йдеться у повідомленні.
Як повідомляв Укрінформ, уряд Норвегії додатково виділяє 200 мільйонів норвезьких крон (близько $18,5 мільйона) на розмінування в Україні.
Крім того, Україна отримає від Хорватії 5 млн євро та від Іспанії 1,5 млн євро на потреби гуманітарного розмінування.
Українська влада має за мету розмінувати всю територію України за 5-7 років після завершення війни.