У Києві на Байковому кладовищі відбулося прощання з видатним журналістом Володимиром Мостовим.

Про це повідомляє Укрінформ.
У суботу, 11 листопада, у Києві відбулося прощання з видатним українським журналістом, засновником і першим головним редактором тижневика "Дзеркало тижня" Володимиром Мостовим.
Церемонія прощання пройшла у Великій залі Київського крематорію на Байковому кладовищі.

Серед тих, хто прийшов віддати останню шану видатному журналісту, був секретар РНБО Олексій Данілов, дочка Володимира Мостового Юлія Мостова та її чоловік Анатолій Гриценко та інші.
Володимир Мостовий помер 9 листопада у віці 76 років.
Як повідомлялося, Володимир Мостовий народився в селі Перегонівка Кіровоградської області у 1947 році, закінчив факультет журналістики Київського національного університету імені Тараса Шевченка. До того, як у 1994 році стати головним редактором «Дзеркала тижня», пропрацював у низці видань, серед яких – «Вечірній Київ» та «Хрещатик».
Мостовий очолював комісію з журналістської етики та був членом Ради конкурентоспроможності України. Серед призначених йому свого часу нагород – друга премія німецького медіафонду «Шпаркассе Лейпциг» – «За свободу і майбутнє засобів масової інформації».
Фото: Детектор медіа