У Міністерстві внутрішніх справ поки вирішують, чи запроваджувати у застосунку «Дія» послугу щодо перереєстрації авто.

Про це повідомив заступник міністра внутрішніх справ України Ігор Бондаренко на брифінгу в медіацентрі Україна - Укрінформ.
"В частині того, чи запускати сервіс перереєстрації авто, то тут є певні питання, чи критично це треба зараз. Сервісні центри працюють в переважній більшості регіонів, де це зараз можливо. Ми будемо це зважувати. Технічно ми до цього готуємось, чи буде це запроваджуватись. Ми наразі не готові про це поінформувати", - сказав Бондаренко.
Як повідомлялося, у Міністерстві внутрішніх справ у 2022 році планували запровадити у застосунку «Дія» низку послуг, серед яких можливість перереєстрації авто.