Міністр внутрішніх справ України Ігор Клименко підтвердив інформацію про запобігання нападу на заступника голови Державної податкової служби України Євгена Сокура.

Про це він написав у Телеграмі, передає Укрінформ.
"Національна поліція попередила напад на заступника керівника Державної податкової служби України. Ефективно спрацювали оперативники карного розшуку", - зазначив Клименко.

За його словами, фігуранти затримані.

Міністр зазначив, що більше інформації пізніше повідомлять у поліції.

Як повідомив раніше голова Комітету Верховної Ради з питань фінансів, податкової та митної політики Данило Гетманцев, учора був скоєний замах на вбивство заступника голови Державної податкової служби України Євгена Сокура.
Фото: Данило Гетманцев, Телеграм