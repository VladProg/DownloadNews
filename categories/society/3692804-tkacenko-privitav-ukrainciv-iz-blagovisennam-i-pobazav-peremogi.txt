Міністр культури та інформаційної політики Олександр Ткаченко привітав українців зі святом Благовіщення та побажав скоріше отримати омріяну "благу звістку" про перемогу.

Про це міністр написав у Телеграмі, передає Укрінформ.
"Благовіщення - свято, коли світ отримав благу звістку. Бажаю нам всім скоріше отримати омріяну благу звістку про нашу перемогу, про мир на нашій землі, про те, що більше не проллється кров жодного українця. Молимось за це і вірю, що Бог нас чує", - написав Ткаченко.
Християни східного обряду 7 квітня святкують Благовіщення Пресвятої Богородиці — одне з головних свят у православному календарі.
На Благовіщення тим, хто поститься, дозволяється їсти рибу. Люди несли цього дня до храму насіння, щоб освятити його для майбутнього садіння, бо вважалося, що на Благовіщення Бог землю благословляє.