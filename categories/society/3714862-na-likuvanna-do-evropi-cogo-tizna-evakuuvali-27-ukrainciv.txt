Цього тижня на лікування до країн Європейського Союзу евакуювали 27 постраждалих унаслідок війни громадян України.

Про це повідомляє пресслужба Міністерства охорони здоров’я, передає Укрінформ.
«Цього тижня у рамках співпраці було евакуйовано 27 постраждалих громадян України до спеціалізованих клінік країн ЄС», - зазначають у Мінздраві.
За інформацією відомства, серед евакуйованих є військові з мінно-вибуховими пораненнями та опіковими травмами, цивільні особи з онкологічними захворюваннями, пацієнти з Донеччини та прифронтових територій, а також працівник залізниці, який потрапив під обстріл у 2022 році.
Пацієнти доправлені до клінік Франції, Німеччини, Литви, Нідерландів, Норвегії, Польщі, Іспанії та Австрії. Там їм буде надане спеціалізоване лікування та подальша реабілітація.
Як повідомлялося, від початку повномасштабної війни росії проти України Мінздрав разом із Єврокомісією та міжнародними партнерами організують евакуаційні рейси для українців, які постраждали внаслідок збройної агресії Росії.
Загалом Мінздрав разом із міжнародними партнерами евакуювали понад 3700 українців.
Фото ілюстративне Shutterstock