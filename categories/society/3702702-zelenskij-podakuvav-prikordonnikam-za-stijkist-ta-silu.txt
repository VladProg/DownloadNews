Прикордонники першими зустріли ворога на державному кордоні та вступили з ним в бій.

Як передає Укрінформ, про це Президент Володимир Зеленський написав у Телеграмі.

«З перших днів війни - і не тільки з 24 лютого, а й з 2014 року - прикордонники відважно обороняють Україну. Вони першими зустріли ворога на державному кордоні та вступили в бій із силами противника. Справжні герої, які успішно виконали та виконують сотні й сотні бойових завдань», - заявив Зеленський.
Президент подякував прикордонникам за стійкість та силу, які вони демонструють щодня, щогодини, щомиті.
30 квітня в Україні відзначають День прикордонника.

Джерело: Сергій Наєв


Джерело: Державна прикордонна служба України