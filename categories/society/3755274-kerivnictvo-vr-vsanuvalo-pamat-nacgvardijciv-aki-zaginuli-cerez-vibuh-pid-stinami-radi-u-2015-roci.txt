Керівництво Верховної Ради вшанувало пам’ять представників Національної гвардії, які загинули внаслідок вибуху під стінами парламенту 31 серпня 2015 року.

Про це повідомив Голова ВР Руслан Стефанчук у Фейсбуці, передає Укрінформ.
«Разом із керівництвом Верховної Ради України, Апарату, представниками Національної гвардії України вшанували памʼять нацгвардійців Ігоря Дебріна, Дмитра Сластнікова, Олександра Костини та Богдана Дацюка, які загинули при виконанні службових обов’язків під стінами українського парламенту 31 серпня 2015 року. Памʼятаємо! Шануємо кожного!» - написав спікер.
Як повідомлялося, 31 серпня 2015 року під стінами Верховної Ради під час мітингу ВО «Свобода» пролунав вибух, коли у бік парламенту кинули бойову гранату. Тоді загинуло четверо нацгвардійців, іще 141 людина зазнала ушкоджень різного ступеня тяжкості.
Фото: Руслан Стефанчук, ФБ