У 2022 році жителі Швейцарії зібрали для України пожертвувань на суму 418 млн франків (понад $463 млн).

Про це повідомляє Swissinfo.ch із посиланням на дані швейцарського Фонду Zewo, передає Укрінформ.
«За даними Фонду Zewo, у 2022 році обсяг приватних пожертвувань у Швейцарії досяг рекордної позначки у 2,5 млрд франків. Багато в чому це досягнення було забезпечене пожертвами на користь України, яка стала жертвою російської агресії. Загалом підтримка швейцарцями України сягнула 418 млн швейцарських франків», - йдеться у повідомленні.
У Фонді також зауважили, що існує безліч приватних ініціатив стосовно надання допомоги Україні, які не враховуються у цій статистиці.
Як повідомляв Укрінформ, швейцарський уряд виділить понад 100 млн євро на гуманітарне розмінування в Україні упродовж наступних чотирьох років.