Президент України Володимир Зеленський повідомив, що повертається з Туреччини із захисниками "Азовсталі", які перебували там з вересня 2022 року.


Як передає Укрінформ, про це Зеленський написав у Телеграмі.
"Повертаємося додому з Туреччини й повертаємо додому наших героїв", - написав Зеленський.

Відео: Офіційний канал Президента України - Володимира Зеленського
За його словами, українські воїни Денис Прокопенко, Святослав Паламар, Сергій Волинський, Олег Хоменко, Денис Шлега нарешті будуть із рідними.







Зеленський повертається з Туреччини до України із захисниками «Азовсталі» / Фото: Офіс Президента







































































Як повідомляв Укрінформ, у вересні 2022 року у межах обміну вдалося звільнити 215 українських захисників, серед яких – командири захисників "Азовсталі". Відтоді п’ятеро "азовців" перебували у Туреччині під особистими гарантіями захисту і безпеки Президента Туреччини Реджеп Тайїп Ердогана.