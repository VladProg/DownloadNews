Уряд Сполучених Штатів виділив 1,56 млн доларів організаціям, які підтримують українських біженців у Литві.

Як передає Укрінформ, про це повідомляє портал 15min.lt з посиланням на посольство США у Вільнюсі.
Згідно з повідомленням, кошти були перераховані дев'яти неурядовим організаціям з Каунаса, Клайпеди, Тельшяя, Шяуляя та Вільнюса.
Таким чином Державний департамент США профінансував проєкти на суму від 90 тисяч до 250 тисяч доларів.
Посольство США представить проєкти підтримки у вівторок на заході в Національній бібліотеці Литви ім. Мартінаса Мажвидаса у Вільнюсі.
Як повідомлялося, Рада міністрів ЄС продовжила тимчасовий захист для українських біженців до березня 2025 року.
Фото: M.Gaučaitės-Znutienės, D.Umbraso/LRT nuotr.