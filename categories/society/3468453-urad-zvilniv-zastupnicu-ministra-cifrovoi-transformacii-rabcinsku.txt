Кабінет Міністрів звільнив з посади заступника міністра цифрової трансформації Людмилу Рабчинську.

Як передає Укрінформ, про це у Телеграмі повідомив представник Кабміну у Верховній Раді Тарас Мельничук за результатами засідання уряду 26 квітня.
За словами Мельника, уряд також звільнив Кирила Домбровського з посади першого заступника голови Державного агентства розвитку туризму.
Крім того, Кабінет Міністрів погодив призначення Ігоря Панченка на посаду заступника голови Харківської облдержадміністрації з питань цифрового розвитку, цифрових трансформацій та цифровізації.

Як повідомлялося, Кабінет Міністрів України 18 березня 2020 року призначив Людмилу Рабчинську заступником міністра цифрової трансформації.