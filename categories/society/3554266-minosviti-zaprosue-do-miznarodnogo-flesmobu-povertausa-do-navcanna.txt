Міністерство освіти і науки України запрошує долучитися до міжнародного флешмобу "Повертаюся до навчання".

Як передає Укрінформ, про це МОН повідомляє у Телеграмі.
"Головна мета – продемонструвати світу бажання освітян та вихованців повернутися до української освіти в різних формах у новому навчальному році", - ідеться у повідомленні.

Щоб доєднатися до акції, слід оприлюднити свої фото та відео у соціальних мережах із хештегом #повертаюсядонавчання.
"І нехай увесь світ дізнається про незламність сили духу освітян і дітей України!", - наголошують у МОН.
Як повідомляв Укрінформ, у МОН розробили чотири моделі навчання в закладах загальної середньої освіти в умовах повномасштабного вторгнення росії.