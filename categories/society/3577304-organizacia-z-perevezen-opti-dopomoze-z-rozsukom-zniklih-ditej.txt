До комплексної системи пошуку зниклих дітей у четвер доєдналася організація з перевезень пасажирів Opti.

Про це у Фейсбуці поінформував начальник Управління ювенальної превенції Нацполіції України (НПУ) Василь Богдан, передає Укрінформ.
«Незабаром, всі користувачі додатка будуть отримувати сповіщення з інформацією про дитину, яка зникла неподалік», - заявив Богдан. За його словами, долучення організацій з надання послуг громадському сектору є досить важливим, бо щодня підрозділи поліції реєструють десятки повідомлень про зникнення дітей.

«Кожне таке повідомлення потребує негайного реагування, у тому числі, із залученням всіх наявних ресурсів та інструментів», - уточнив він.
Як повідомлялося, 22 липня у НПУ поінформували, що у межах співпраці з Національною поліцією онлайн-сервіс виклику авто «ОNTAXI» розпочинає створення системи термінового інформування громадян, які можуть мати інформацію про зниклу дитину.
Фото: Василь Богдан / Фейсбук