Державна прикордонна служба України облаштовуватиме кордон за допомогою трьох сучасних автокранів, отриманих від Федеральної поліції Німеччини.

Як передає Укрінформ, про це ДПСУ повідомила у Телеграмі.
Держприкордонслужба України отримала від Федеральної поліції Німеччини три сучасні автокрани, які здатні підняти вагу до 50 тонн, ідеться у повідомленні.

“Техніка вже в Україні та буде направлена на важливі ділянки кордону”, - зазначили у ДПСУ та уточнили, що її використовуватимуть для інженерного облаштування кордону, переміщення габаритних будівельних матеріалів і навіть броньованої техніки.
Як повідомляв Укрінформ, українські прикордонники отримали від європейських партнерів ручні рентгенівські сканери.