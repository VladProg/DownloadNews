В Україні російські агресори повністю зруйнували дев'ять закладів фахової передвищої та вищої освіти.

Про це сказав заступник керівника Офісу Президента України Олексій Дніпров на брифінгу, передає Укрінформ.

“Продовжують працювати заклади вищої та фахової передвищої освіти у 24 регіонах країни дистанційно та за змішаною формою. Окупанти пошкодили 95 навчальних закладів фахової передвищої та вищої освіти, дев'ять зруйновано повністю”, - розповів Дніпров.
Як повідомлялося, у березні Міністерство освіти і науки України запустило інтерактивну мапу зруйнованих і пошкоджених закладів освіти.
Згідно з даними на відповідному сайті, наразі повідомляється про 1604 пошкоджені заклади освіти внаслідок дій російських окупантів в Україні, 144 - зруйновані повністю.
Фото: Фейсбук Сергія Гайдая