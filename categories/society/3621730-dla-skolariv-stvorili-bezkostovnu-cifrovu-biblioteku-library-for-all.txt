За підтримки організації «Save the Children» та в партнерстві з Міністерством освіти і науки України створено безкоштовний застосунок «Library for All» (Бібліотека для всіх), який допоможе дітям продовжувати навчання незалежно від місця перебування.

Про це повідомляє Міністерство освіти та науки, передає Укрінформ.
"Онлайн-бібліотека містить українськомовні книги для дітей початкової школи. Книги українською мовою охоплюють широкий спектр інтересів, щоб зацікавити кожну дитину і продовжувати виховувати любов до читання", - йдеться у повідомленні.
Платформа цифрової бібліотеки «Library For All» також може працювати в автономному режимі.
Додаток доступний для безкоштовного завантаження за посиланням.
Як повідомляв Укрінформ, в Україні діє понад 300 майданчиків, де можна безкоштовно вивчати українську мову.