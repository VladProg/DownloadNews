18 травня о 10:00 відбудеться брифінг на тему: “Радянський злочинний досвід, або як Росія продовжує депортувати українців: звіт правозахисників”.

Організатори: Медіацентр Україна — Укрінформ, Центр прав людини ZMINA.
Спікер: Онисія Синюк - правова аналітикиня Центру прав людини ZMINA.
Коротко. 18 травня Україна вшановує пам’ять жертв депортації кримських татар. Росія, яка де-факто є правонаступницею СРСР, скоює ті самі злочини: майже через століття вона масово депортує українців, як зробив це Сталін з кримськими татарами у 1944 році. Тоді світ не засудив геноцид народу, тому непокаране зло повернулося. Однак сучасна депортація має інакший вигляд, і Росія її називає “евакуацією”, нібито рятуючи українців від жахіть, які створила сама РФ.
ZMINA дослідила, як відбувається сучасна депортація, за чим вона часто маскується та за яких обставин відбувається.
Довідково. Центр прав людини ZMINA входить до Коаліції “Україна. П’ята ранку”, яка почала роботу 25 лютого 2022 року. На сьогодні Коаліція об’єднує 33 неурядові організації та чотирьох індивідуальних експертів. Вони поєднали свої зусилля для системного документування воєнних злочинів і злочинів проти людяності, скоєних у ході російської збройної агресії проти України.
Формат заходу – офлайн (Зала 1).
Дивіться на YouTube-каналі Укрінформу, а також на Фейсбук-сторінці Центру прав людини ZMINA.