Починаючи з 1 вересня освітній процес в Україні буде відновлено в режимі офлайн.

Про це в ефірі телемарафону єдиних новин сказав заступник міністра освіти та науки Андрій Вітренко, передає кореспондент Укрінформу.
"Що стосується початку нового навчального року. Хочу повідомити батькам, учням, студентам: 1 вересня освітній процес в Україні буде відновлено в режимі офлайн, і всі діти, студенти учні мають піти до шкіл, університетів, коледжів, закладів профтехосвіти”, - сказав Вітренко.
Він закликав українських дітей "готуватися до офлайн-процесу в українській освіті".
Як повідомлялося, заступник керівника Офісу Президента Кирило Тимошенко поінформував, що в Україні російські загарбники знищили 20% шкіл і дитсадків. Президент Володимир Зеленський доручив відновити до 1 вересня якомога більше зруйнованих та пошкоджених російськими військами шкіл.