Господарський суд міста Києва зобов'язав Свято-Успенську Києво-Печерську Лавру (Чоловічий монастир) УПЦ (МП) усунути перешкоди у користуванні майном Національному заповіднику «Києво-Печерська лавра» шляхом його повернення.

Про це повідомляє пресслужба Міністерства культури та інформаційної політики, передає Укрінформ.
«Сьогодні, 10 серпня, після довгих судових слухань нарешті Господарський суд міста Києва ухвалив справедливе рішення, яким зобов'язав Свято-Успенську Києво-Печерську Лавру (Чоловічий монастир) УПЦ усунути перешкоди у користуванні майном Національному заповіднику «Києво-Печерська лавра» шляхом їх повернення», - йдеться у повідомленні.
Як зазначається, йдеться про 79 об’єктів Нижньої Лаври.
Як повідомлялося, 9 серпня Господарський суд Києва визнав законним розірвання договору щодо безоплатного користування приміщеннями Нижньої Лаври, що уклали монастир УПЦ МП та заповідник «Києво-Печерська лавра».