Посольство США передало Командуванню Медичних сил Збройних сил України дві машини швидкої допомоги для військових госпіталів.

Про це американське дипломатичне відомство повідомило у Фейсбуці, передає Укрінформ.
“Представники Посольства США в Києві передали військовослужбовцям Командування Медичних сил Збройних Сил України дві машини швидкої допомоги для військових госпіталів. Ці мобільні медичні пункти були придбані Міжнародним інститутом ВІЛ/СНІДу та туберкульозу в рамках партнерства з Міністерством оборони США та програмою PEPFAR (Надзвичайною ініціативою Президента США з надання допомоги у боротьбі з ВІЛ/СНІД)”, - йдеться у дописі.

Посольство відзначило, що зазначені військові госпіталі не лише надаватимуть невідкладну медичну допомогу пораненим бійцям, а й проводитимуть тестування та консультування щодо інфекційних захворювань.
Як повідомляв Укрінформ, регіони отримають ще 40 "швидких", які були придбані ДП "Медичні закупівлі" за кошти UNITED24.
Фото: Посольство США