Ощадбанк зробив вхід у мобільний застосунок Ощад24 через смс по Вайбер для жителів непідконтрольних територій.

Про це повідомив у Фейсбуці перший заступник голови Херсонської облради Юрій Соболевський, передає Укрінформ.
«Отримали наступну інформацію. Ощадбанк зробив вхід в Ощад24 через смс по viber», - йдеться у повідомленні.
Він пояснив, що для цього необхідно телефонувати по вебдзвінку в контактцентр і банк змінює відправку смс на Вайбер.
Як повідомляв Укрінформ, 30 травня загарбники відключили в Херсонській області інтернет і мобільний зв'язок від українських операторів, через що мешканці захоплених територій не можуть увійти до інтернет банкінгу.
Жителям тимчасово захоплених територій рекомендували користуватися мобільними програмами, побудованими на відкритому коді та VPN-сервісами. ПриватБанк тестував можливість забезпечити проведення платежів у Херсонській області.