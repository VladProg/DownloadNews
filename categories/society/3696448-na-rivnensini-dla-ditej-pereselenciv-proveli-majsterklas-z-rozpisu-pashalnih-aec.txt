На Рівненщині для дітей переселенців з Донецької області провели майстер-клас з розпису пасхальних яєць, малювали їх разом з мамами і бабусями.

Про це у Телеграмі повідомив начальник Рівненської ОВА Віталій Коваль, передає Укрінформ.
«Організував для діток переселенців майстер-клас з розпису пасхальних яєць. Малювали їх разом з мамами і бабусями», - йдеться у повідомленні.


Як зазначається, колір крашанок - червоний - обрали не випадково. За українською традицією дітям дарували яскраві писанки. Зображали на них квіти та дерево життя.

Майстер-клас проводила заслужений майстер народної творчості України Вікторія Степанюк. Як розповів Коваль, діти, які брали участь в заході, переїхали на Рівненщину з Донецької області. Тому їм були цікаві розповіді про традиції фарбування крашанок.


Як повідомляв Укрінформ, на Рівненщині віряни, які прийшли на службу до початку дії комендантської години, можуть залишатися в храмі на всю ніч, проте влада попереджає, що скасування чи скорочення комендантської години на Великдень не буде.