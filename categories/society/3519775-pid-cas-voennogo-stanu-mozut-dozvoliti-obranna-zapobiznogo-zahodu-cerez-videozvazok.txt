Верховна Рада ухвалила у першому читанні законопроєкт №7370, який серед іншого передбачає можливість обрання запобіжного заходу в умовах воєнного стану через відеозв’язок.

Як передає Укрінформ, за відповідний документ проголосували 238 народних депутатів.
“Якщо в умовах воєнного стану наявні об’єктивні обставини, що унеможливлюють доставити затриману особу до слідчого судді, суду чи керівни
ка органу прокуратури у строк, передбачений статтею 211 КПК України, розгляд клопотання про обрання стосовно неї запобіжного заходу здійснюється із застосуванням технічних засобів (відео-, аудіозв’язку) для забезпечення дистанційної участі затриманої особи, а у разі неможливості забезпечити дистанційну участь особи така особа негайно звільняється”, - йдеться у пояснювальній записці до документа.
У проєкті закону також пропонуються зміни щодо порядку продовження строку тримання особи під вартою, яка рахується за судом.
Крім того, передбачається, що у разі наявності об’єктивних обставин, які унеможливлюють виконання прокурором покладених на нього обов’язків, письмовий дозвіл на видачу тіла видається слідчим після проведення судово- медичної експертизи та встановлення причини смерті.