Український центр оцінювання якості освіти (УЦОЯО) оприлюднив демонстраційний тест з біології.



Про це йдеться на сайті УЦОЯО, передає Укрінформ.
«Пропонуємо потенційним учасникам НМТ виконати у спеціальному онлайн-середовищі Львівського регіонального центру оцінювання якості освіти 30 завдань із біології», - зазначається у повідомленні.
В УЦОЯО зауважують, що за структурою, типами завдань, тривалістю їх виконання демонстраційний варіант аналогічний вступному тесту, однак інтерфейс запропонованого тестувальника відрізняється від того, який буде на реальному НМТ.

Як під час проходження демонстраційного тесту, так і на реальному тестуванні абітурієнт може обрати послідовність виконання завдань, за потреби повертатися до того чи того завдання, змінювати варіант відповіді, а після завершення роботи отримати результат тестування з цього предмета.
Файл із демонстраційним варіантом тесту з біології можна завантажити на свій пристрій.
Як повідомляв Укрінформ, Міністерство освіти і науки України затвердило календарний план організації та проведення у 2023 році національного мультипредметного тесту (НМТ). Тестування проходитиме у дві сесії: основна: 5 – 23 червня; додаткова: 11–24 липня.
УЦОЯО вже підготував демонстраційні варіанти завдань з обох предметів обов’язкового блоку НМТ: з української мови, з математики, а також з трьох предметів на вибір ー з історії України, фізики, англійської мови.
Реєстрація для участі в НМТ розпочнеться 3 квітня і триватиме до 3 травня.