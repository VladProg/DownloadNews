Туреччина продовжила термін перебування автомобілів з іноземною українською реєстрацією на своїй території до 30 червня 2023 року включно.

Про це повідомило посольство України в Туреччині, передає Укрінформ.
“Раді Вам повідомити, що Туреччина продовжила термін перебування автомобілів з іноземною українською реєстрацією на своїй території до 30 червня 2023 року включно”, - повідомляє посольство.
Вказується також, якщо термін перебування авто закінчується у зв’язку з закінченням посвідки на проживання, слід звернутись до митного органу Туреччини за місцем проживання для заповнення форми та відмітки в системі митних органів.
Посольство закликає громадян пам’ятати інші правила Туреччини щодо ввезення та вивезення автомобілів з метою уникнення проблем з митними органами країни.
Як повідомляв Укрінформ, українці, які перебувають у Туреччині, з 3 березня мають змогу обміняти національне посвідчення водія у Стамбулі.