В Україні майже 60% учнів вважають, що в умовах війни їхня успішність погіршилася.

Про це свідчать результати опитування, проведеного Дитячим фондом ООН (ЮНІСЕФ) через U-Report, передає Укрінформ.
Зокрема, за даними опитування, 59,9% учнів вважають, що їхні знання з певних предметів погіршилися.
До трійки основних причин, що вплинули на успішність, увійшли втома та стрес (55,2%), навчання онлайн (51,9%) та неадаптованість навчальної програми під формат навчання (37,6%).

Список предметів, з якими респонденти відчули найбільші труднощі, очолюють математика (68,2%), хімія (39,7%) та фізика (39,4%).
Також 64,8% учнів шкіл та студентів зазначили, що пропускали заняття минулого року.
Основними причинами пропусків занять були відсутність електроенергії (50%), тривоги та обстріли (49,3%) і втома (39,3%).

Водночас близько 60% підлітків та молоді сказали, що прагнуть надолужити втрачені через війну знання.
Опитування щодо втрат у навчанні проводилося онлайн на платформі U-Report з 5 по 14 серпня 2023 року. У ньому взяли участь 2 164 респонденти в Україні та за кордоном віком від 14 до 20 років.
Перше фото: Unsplash