В Україні з початку повномасштабної війни загалом вважаються знайденими 17 772 дитини.

Про це поінформувала пресслужба Офісу уповноваженого ВР із прав людини, передає Укрінформ.
«За даними державного порталу розшуку дітей «Діти війни», станом на 18 вересня 2023 року (в Україні вважаються – ред.) зниклими – 1231 дитина, знайденими – 17772 дитини», - зазначається у повідомленні.

Як повідомлялося, керівник Офісу Президента Андрій Єрмак заявив, що Україні потрібна підтримка партнерів, щоб припинити депортацію українських дітей до РФ і повернути кожну дитину на Батьківщину.