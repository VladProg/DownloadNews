До Дня Незалежності України компанія Google випустила свій новий дудл.

Про це повідомляє Укрінформ із посиланням на tech.24tv.ua.
Цьогоріч назва компанії в пошуковику написана жовто-блакитною смужкою. Стрічка з національним прапором обвиває білий силует сокола. Цей птах у культурі багатьох народів є символом відваги та хоробрості.
Однак саме в Україні сокіл завжди був символом визвольної боротьби українців. Адже він у польоті схожий на тризуб – герб, який завжди хотіли знищити наші вороги.

Також символічними є й зображення в середині білого птаха. Там видніються два різні морські гребені – більші та менші хвилі. Вони можуть символізувати наші Чорне та Азовське моря. А знизу також є трикутники, які схожі на гори. Вони теж там різні, як українські Карпати та Кримські гори.
Компанія гугл щорічно вітає українців із головним державним святом уже понад 10 років.