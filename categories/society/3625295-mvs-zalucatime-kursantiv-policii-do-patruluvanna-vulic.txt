З наступного тижня курсантів вищих навчальних закладів МВС будуть залучати до патрулювання вулиць.

Про це у телемарафоні "Єдині новини" заявив міністр внутрішніх справ Денис Монастирський, передає кореспондент Укрінформу.
За словами Монастирського, тільки-но вимикається світло - вдвічі збільшується кількість автомобільних і піших нарядів поліції.
“Ми залучаємо сили добровольчих формувань тергромад, які приєднуються до нас і патрулюють вулиці разом. Буквально наступного тижня ми будемо залучати курсантів ВНЗ МВС, які також допомагатимуть патрулювати вулиці поліцейським”, - уточнив міністр.
Він також закликав громадян бути видимими на дорозі - як пішоходів, так і водіїв, адже багато аварій трапляється у темну пору доби.
"Оскільки у нас незабаром найдовша ніч у році, це досить важливо - бути видимим. Звичайна світловідбивна стрічка, яку видно метрів за 100, рятує життя”, - пояснив глава МВС.
Як повідомлялося, у патрульній поліції розповіли, як правильно носити світловідбивачі на одязі.