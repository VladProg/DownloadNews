Український ветеранський фонд запустив "гарячу лінію" кризової допомоги та підтримки для ветеранів та їхніх родин.

Про це повідомили на сайті Київської міської ради, передає Укрінформ.
Як наголосили в Українському ветеранському фонді, звертатись на гарячу лінію можуть ветерани, члени їхніх родин – люди, які потребують кризової підтримки тут і зараз.
«Гаряча лінія покликана допомогти тут і зараз, дати опору і ґрунт під ногами в мить, коли здається, що весь світ довкола руйнується. Труднощі переживання кризових ситуацій, тривоги, страхи, проблеми у відносинах, самореалізації, сенсу життя – з цими та іншими викликами допоможуть впоратися наші фахівці», – зазначили у фонді.
Зокрема ті, хто опинився у критичних ситуаціях і потребує невідкладної та своєчасної фахової підтримки, можуть звернутися за номером: (067) 400-46-60.
Лінія працює з понеділка до неділі (час роботи з 10:00 до 20:00).