Шевченківський районний суд Києва продовжить обирати запобіжний захід митрополиту Української православної церкви (московського патріархату) Павлу (Лебедю) у понеділок, 3 квітня.

Про це повідомляє кореспондент Укрінформу.
Обрання запобіжного заходу перенесено у зв‘язку з поганим самопочуттям митрополита.
Як повідомлялося, Служба безпеки України вранці 1 квітня оголосила підозру наміснику Києво-Печерської лаври митрополиту УПЦ (МП) Павлу (Лебедю) за ч. 1 ст. 161 Кримінального кодексу України (порушення рівноправності громадян залежно від їх расової, національної, регіональної належності, релігійних переконань) та ч. 1 ст. 436-2 (виправдовування, заперечення збройної агресії рф проти України, глорифікація її учасників). У його будинку провели обшуки.