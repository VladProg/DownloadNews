Президент України Володимир Зеленський привітав християн України з днем Святої Трійці та побажав українському народу Божої благодаті.

Як передає Укрінформ, про це повідомляє пресслужба Президента.
“Це величне християнське свято є важливим і близьким для нашого народу, адже уособлює духовну єдність, непохитну віру та любов. Сьогодні у надзвичайно складний для нашої країни час не лише українські родини моляться про перемогу та мир на рідній землі, а й увесь світ”, - зазначив Президент.
“Нехай Господь допоможе нам у здійсненні світлих задумів, захистить від життєвих негараздів та береже Україну і її народ”, - зауважив Зеленський та побажав усім міцного здоров’я, радості та Божої благодаті.
Як повідомлялося, у 2022 році християни східного обряду святкують Трійцю 12 червня.
Фото з відкритих джерел