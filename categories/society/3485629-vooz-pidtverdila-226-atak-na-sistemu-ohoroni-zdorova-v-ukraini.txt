ВООЗ підтвердила 226 атак на систему охорони здоров’я в Україні, через які загинули щонайменше 75 осіб.

Про це заявив європейський регіональний директор ВООЗ доктор Ганс Клюге на брифінгу в медіацентрі Україна-Укрінформ.
«Станом на сьогодні ВООЗ підтвердила 226 атак на систему охорони здоров’я в Україні. Це майже 3 атаки щодня з 24 лютого. Через них загинули щонайменше 75 осіб і 59 отримали поранення. Дві третини всіх атак на систему охорони здоров’я цього року, які ВООЗ підтвердила в усьому світі, трапилися в Україні», - поінформував він.
Директор ВООЗ підкреслив, що ці атаки не виправдати і закликав до їх розслідування. «Жоден медпрацівник не має надавати медичні послуги на вістрі ножа», - зазначив він.
24 лютого росія розпочала повномасштабне вторгнення в Україну. Війська рф обстрілюють і руйнують ключові об'єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню, балістичних ракет.