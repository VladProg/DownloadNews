Президент Володимир Зеленський взяв участь у погашенні першої благодійної поштової марки України «Пес Патрон».

Про це глава держави повідомив у Телеграмі, передає Укрінформ.
«Коли чуємо слово «Патрон», згадуємо найвідомішого сапера України. Тепер цьому чотирилапому улюбленцю дітей і дорослих присвячені й нові благодійні поштові марки», - зазначив Зеленський.
Він нагадав, що всі зібрані кошти будуть спрямовані через фандрейзингову платформу United на закупівлю машини для розмінування Armtrac 400.

Як повідомляв Укрінформ, марка "Пес Патрон" є першою офіційною благодійною маркою країни. На продажу марки планується зібрати понад 1 мільйон євро на машину для розмінування.
Фото: Фейсбук Ігоря Смілянського