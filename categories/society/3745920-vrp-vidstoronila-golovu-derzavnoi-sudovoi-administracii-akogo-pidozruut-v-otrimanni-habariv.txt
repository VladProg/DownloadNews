Вища рада правосуддя відсторонила голову Державної судової адміністрації України від виконання посадових обов'язків на строк дисциплінарного провадження.

Як передає Укрінформ, про це інформує ВРП у Телеграмі.
Зазначається, що Вища рада правосуддя вирішила порушити дисциплінарне провадження стосовно голови Державної судової адміністрації України Олексія Сальнікова за ініціативою члена ВРП та скерувала до Комісії з питань вищого корпусу державної служби в системі правосуддя.
“Рада відсторонила його від виконання посадових обов'язків голови ДСА з 8 серпня 2023 року на строк здійснення дисциплінарного провадження”, - йдеться в повідомленні.
Як повідомлялося, раніше голові Державної судової адміністрації України оголосили підозру у хабарництві.
Сальніков очолює Державну судову адміністрацію України з квітня 2022 року.
27 липня 2023 року Вища рада правосуддя вирішила порушити дисциплінарне провадження щодо голови Державної судової адміністрації України Олексія Сальнікова.