Минулого тижня Україна пройшла випробування не лише ворожими обстрілами, а й негодою.

Про це міністр внутрішніх справ Ігор Клименко заявив у Телеграмі, передає Укрінформ.
За його словами, у кожного рятівника - своя історія листопадової снігової пастки. Це історії врятованих життів, які не можуть залишити байдужими.
“Рятувальники, поліцейські, нацгвардійці, прикордонники визволяли з переметів вантажівки, доправляли людей до місць обігріву, запускали рух автодорогами. Разом із медиками готувались надавати екстрену допомогу чи навіть приймати пологи просто у службовому транспорті”, - наголосив Клименко.
“Пишаюся кожним! Дякую за службу!” - зауважив він.

Як повідомляв Укрінформ, минулого тижня в Україні вирувала негода, сильні снігопади та вітер провокували затори та аварійні ситуації на дорогах, багато населених пунктів залишалися без електропомтачання.
Фото: МВС