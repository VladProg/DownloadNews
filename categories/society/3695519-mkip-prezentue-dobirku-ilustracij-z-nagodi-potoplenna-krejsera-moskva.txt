МКІП представив ілюстрації українських митців з нагоди потоплення крейсера «москва» Військово-морськими силами України.

Допис із ілюстраціями опублікувала пресслужба Міністерства культури та інформаційної політики в Телеграмі, передає Укрінформ.
«13 квітня 2022 року флагман чорноморського флоту росії крейсер «москва» пішов на дно після того, як українські військові поцілили по ньому двома ракетами «Нептун». «москва» на дні, де їй і місце», - йдеться в дописі.
Зазначається, що тематичні малюнки виконали українські художники Boris Groh, Oleksandr Grekhov, Mykhailo Skop, Yaroslava Yatsuba.

Як повідомляв Укрінформ, у річницю потоплення крейсера "москва" в Національному військово-історичному музеї України відбудеться відкриття нової експозиції, де представлять артефакти з ураженого судна.
Українські військові 13 квітня 2022 року підбили російський крейсер "москва" ракетами "Нептун", завдавши йому серйозних ушкоджень. Флагман чорноморського флоту вмф росії затонув 14 квітня 2022.