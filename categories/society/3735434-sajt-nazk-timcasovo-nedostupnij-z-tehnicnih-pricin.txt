Сайт Національного агенства з питань запобігання корупції та низка реєстрів тимчасово недоступні з технічних причин.

Як передає Укрінформ, про це НАЗК повідомляє у Телеграмі.
"Сайт НАЗК, а також відповідні портали та реєстри (Реєстр декларацій, База знань, POLITDATA та інші) тимчасово не доступні з технічних причин", - ідеться у повідомленні.
Орієнтовний час відновлення роботи - до 21.00 13 липня.
У НАЗК перепросили за технічні незручності.