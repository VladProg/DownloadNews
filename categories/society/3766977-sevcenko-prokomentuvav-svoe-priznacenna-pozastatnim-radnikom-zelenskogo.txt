Колишній футболіст та тренер Андрій Шевченко займатиметься питаннями спорту та залученням світової спільноти для підтримки України у війні проти Росії.

Так у фейсбуці він прокоментував своє призначення позаштатним радником президента України Володимира Зеленського, передає Укрінформ.
Шевченко зазначив, що посада радника є продовженням діяльності, яку він вже півтора року проводить як амбасадор фандрейзингової платформи UNITED24.
«Із огляду на свій досвід, я бачу себе корисним у процесі перемовин щодо організації міжнародних спортивних заходів за участі України та створенню нових подій для підтримки нашої держави. Разом із командою UNITED24 ми залучили на допомогу України мільйони доларів, провели низку благодійних акцій, серед яких Game4Ukraine - великий футбольний матч на стадіоні «Стемфорд-Брідж» у Лондоні, де світові зірки футболу приймали участь. Найголовніше, ми залучили багато уваги до України яка на сьогоднішній день нам дуже потрібна. Зараз розпочата підготовка до другого футбольного благодійного матчу», - уточнив Шевченко.
Він також додав, що «зробить усе для того, щоб голос нашої країни звучав на світовій арені» і якомога більше людей підтримували Україну у відбитті російської агресії.

Як раніше повідомляло агентство, учора Президент призначив Андрія Шевченка своїм позаштатним радником
Фото: ОП