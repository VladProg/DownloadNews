Дозвіл на виїзд дітей за кордон відтепер можна буде оформити у застосунку "Дія".

Як передає Укрінформ, про це Державна прикордонна служба України повідомляє у Телеграмі.
Відповідний законопроєкт №6146 ухвалила Верховна Рада України. Це означає, що один із батьків зможе надавати дозвіл на виїзд дитини до 16 років за кордон онлайн.
Раніше для оформлення виїзду дитини з одним із батьків необхідно було отримати нотаріально засвідчену письмову згоду.
Як повідомляв Укрінформ, на період дії на території України надзвичайного або воєнного стану виїзд груп дітей за кордон на оздоровлення та відпочинок здійснюється виключно за наявності згоди Національної соціальної сервісної служби України.