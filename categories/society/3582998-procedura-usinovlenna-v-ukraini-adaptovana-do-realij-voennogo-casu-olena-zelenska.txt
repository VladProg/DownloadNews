Процедура усиновлення в Україні працює, проте вона адаптована до умов воєнного часу.

Про це розповіла дружина Президента Олена Зеленська у Телеграмі, повідомляє Укрінформ.
"Сьогодні в Україні відзначають День усиновлення — і я хочу нагадати: процедура з усиновлення знову діє. Уряд відновив її й адаптував до реалій воєнного часу, аби все більше дітей знайшли дім та сім‘ю", - зазначила перша леді.

Вона також поділилася відео, яке дає відповіді на основні питання щодо усиновлення й було підготовлено експертами проєкту уряду Канади «Супровід урядових реформ в Україні» (SURGe) у співпраці з радницею-уповноваженою Президента України з прав дитини та дитячої реабілітації та Міністерством соціальної політики України.
30 вересня в Україні щорічно відзначається День усиновлення.
Фото: ОП