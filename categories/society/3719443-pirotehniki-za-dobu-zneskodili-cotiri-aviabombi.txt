Минулої доби, 6 червня, піротехнічні підрозділи Державної служби України з надзвичайних ситуацій знешкодили 561 вибухонебезпечний предмет, зокрема чотири авіаційних бомби.


Як передає Укрінформ, про це повідомляє пресслужба ДСНС.
“Протягом доби піротехнічні підрозділи ДСНС залучалися 206 разів, виявлено, вилучено і знешкоджено 561 вибухонебезпечний предмет, у тому числі 4 авіаційних бомби, обстежено територію площею 487,49 гектара”, - ідеться в повідомленні.
Найчастіше піротехнічні підрозділи працювали в Харківській області - 18 тис. 920 разів, Київській – 7 тис. 905, Донецькій – 5 тис. 733, Миколаївській – 5 тис. 87, Херсонській – 5 тис. 366, Чернігівській – 4 тис. 685, Сумській – 2 тис. 153, Черкаській – 1 тис. 111.
Всього з початку широкомасштабного військового вторгнення Російської Федерації на території України знешкоджено 397 тис. 527 вибухонебезпечних предметів та 2 тис. 891 кг вибухової речовини, у тому числі 2 тис. 985 авіаційних бомб. Обстежено територію площею близько 89 тис. гектарів.
Як повідомляв Укрінформ, у зоні підтоплення внаслідок техногенної катастрофи на Каховській ГЕС зростає небезпека від вибухонебезпечних предметів, що опинились під водою та можуть бути знесені потоками.





Фото: ДСНС