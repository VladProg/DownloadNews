Служба безпеки викрила керуючого однієї з єпархій УПЦ МП на Вінниччині, який виправдовував агресію рф і розпалював міжконфесійну ворожнечу серед вірян.

Про це йдетьсяу повідомленні СБУ, передає Укрінформ.
У рамках роботи із нейтралізації загроз державній безпеці, слідство встановило, що навіть після початку повномасштабного вторгнення окупаційних військ в Україну священнослужитель підтримував політику кремля та схвалював дії рф.

Митрополит на власному інтернет-ресурсі розміщував публікації, які містять заклики до розпалювання міжконфесійної ворожнечі.
Ініційована СБУ експертиза підтвердила протиправний характер дій зловмисника.
Під час санкціонованих обшуків за місцем проживання та у релігійних спорудах правоохоронці вилучили: комп’ютерну техніку та мобільні термінали, друковані матеріали проросійського змісту та пропагандистську літературу; інші речові докази, які направлено на експертизу.
У рамках кримінального провадження за ст. 161 (Порушення рівноправності громадян залежно від їх расової, національної, релігійної належності, релігійних переконань, інвалідності та за іншими ознаками) Кримінального кодексу України вирішується питання про повідомлення фігуранту про підозру.
Триває досудове розслідування.
Як повідомялв Укрінформ, Служба безпеки України провела обшуки у вінницького митрополита УПЦ МП Іонафана – в миру Анатолій Єлецьких.
Фото: СБУ