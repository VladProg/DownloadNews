Міністр закордонних справ України Дмитро Кулеба доручив зробити безкоштовним оформлення посвідчень особи на повернення до України. Триває робота над генерацією документа у застосунку «Дія».

Про це він повідомив у Твіттері, передає Укрінформ.
«Чимало громадян вимушено виїхали за кордон без документів. Робимо все для вирішення їхніх проблем. Сьогодні доручив зробити безкоштовним оформлення посвідчень особи на повернення до України. Працюємо з Мінцифрою, щоб з часом документ генерувався і в Дії. Інші рішення теж готуємо», - зазначив Кулеба.
Як повідомлялося, майже п’ять мільйонів людей виїхали з України від початку повномасштабного вторгнення росії 24 лютого.