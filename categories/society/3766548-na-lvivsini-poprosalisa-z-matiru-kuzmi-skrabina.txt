У Брюховичах на Львівщині поховали маму фронтмена гурту “Скрябін” Андрія Кузьменка (Кузьми) Ольгу Кузьменко.

Як передає Укрінформ, про це повідомляє Суспільне.
«У Брюховичах, що на Львівщині відбулось прощання з Ольгою Кузьменко, освітянкою, авторкою книг та мамою Андрія Кузьми "Скрябіна". Поминальна літургія відбулась у церкві Різдва Пресвятої Богородиці. Поховали Ольгу Кузьменко на місцевому кладовищі у їх сімейному гробівці поруч із сином», - йдеться у повідомленні.
На похороні були присутні сім’я, родичі та друзі.






На Львівщині попрощалися з Ольгою Кузьменко / Фото: Анастасія Смольєнко, Укрінформ














































Ольга Кузьменко народилася у селі Сіде Львівської області. Вона закінчила Дрогобицький інститут музичного мистецтва. Працювала вчителькою Новояворівської музичної школи. Після ДТП, у якій загинув її син Андрій Кузьменко, мама присвятила йому три книги.
Як повідомляв Укрінформ, на 77-му році життя померла мати фронтмена гурту “Скрябін” Андрія Кузьменка (Кузьми) Ольга Кузьменко.