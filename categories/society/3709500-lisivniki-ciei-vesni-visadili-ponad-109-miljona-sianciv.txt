Підприємства Державного агентства лісових ресурсів цієї весни висадило понад 109 мільйонів сіянців, відтворивши понад 15 тисяч гектарів лісів.

Як передає Укрінформ, про це повідомляє Міністерство захисту довкілля та природних ресурсів у Телеграмі.
«Понад 109 мільйонів сіянців висадили цієї весни лісівники. Що майже на 30 мільйонів більше, ніж планували. Загалом підприємствам, установам та організаціям Держлісагентства вдалося відтворити майже 15 284 гектари лісів, з яких 702 га – це закладення нових лісів», – йдеться у повідомленні.
Зазначається, що найбільше деревних рослин висадили у Рівненський – 20 201 сіянців, Київський – 12 035 сіянців та Волинський областях – 7 875 сіянців.
Відновлюють ліс і на деокупованих територіях, там де це безпечно. Зокрема, минулої осені лісівники висаджували сіянці на Сумщині, Київщині, Чернігівщині. Цього року на Миколаївщині.
Попри воєнний стан реалізація програми Президента України «Зелена країна» триває. Нині активно розбудовується нова інфраструктура створення лісу. Торік вдалося відкрили нові центри з вирощування сіянців у Житомирській та Кіровоградській областях, крім того, розширити центр у Хмельницькій області.
Цього року заплановано будівництво 7 нових селекційно-насіннєвих центрів у Волинській, Закарпатській, Івано-Франківській, Київській, Сумській та Чернігівській областях і розширення у Тернопільській області
«Через війну відновлення лісів в Україні стало надважливим питанням. Внаслідок пожеж, спричинених російськими снарядами, ми втрачаємо тисячі гектарів дерев. Щоб їх відновити потрібні роки. Тож у майбутньому нам доведеться багато попрацювати, аби відтворити усе, що знищили окупанти», – додав міністр захисту довкілля та природних ресурсів Руслан Стрілець.
Як повідомлялося, філії державного підприємства «Ліси України» завершили весняну посадку дерев за програмою «Зелена країна», перевиконавши план.