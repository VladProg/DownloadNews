В Україні створили безкоштовний онлайн-курс для внутрішньо переміщених осіб, який допоможе швидше інтегруватися у нові громади.

Як передає Укрінформ, про це йдеться на сайті Міністерства з питань реінтеграції тимчасово окупованих територій.
«Освітня онлайн-платформа Prometheus створила безкоштовний навчальний курс для внутрішньо переміщених осіб. Він розроблений експертами громадських організацій, які опікуються правами постраждалих від війни осіб», - йдеться у повідомленні.
На онлайн-платформі зібрана корисна інформація про соціальні гарантії, юридичні консультації, медичне забезпечення, працевлаштування й освіту.
Курс буде корисний не тільки для ВПО, а й для представників організацій, які надають допомогу, консультації та підтримку внутрішньо переміщеним особам.
Зареєструватися на навчальний курс можна, перейшовши за посиланням.