Україна виділить квоти місць для навчання студентів з Гвінеї-Бісау в українських закладах вищої освіти.

Про це Президент України Володимир Зеленський повідомив під час брифінгу з президентом Гвінеї-Бісау, керівником Економічного співтовариства держав Західної Африки (ECOWAS) Умару Сісоку Ембало у Києві, передає кореспондент Укрінформу.
«Я вважаю, що економічне, соціальне зростання в Африці буде одним із ключових драйверів глобального розвитку. Україна підтвердила сьогодні (26 жовтня – ред.) виділення квоти місць для навчання студентів з Гвінеї-Бісау в українських закладах вищої освіти», – зазначив глава Української держави.
Як повідомляв Укрінформ, президент Гвінеї-Бісау Умару Сісоку Ембало 26 жовтня перебуває з робочим візитом у Києві.