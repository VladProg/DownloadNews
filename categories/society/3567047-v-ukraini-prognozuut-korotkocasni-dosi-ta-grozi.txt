В Україні 9 вересня дощі очікують на Правобережжі, вночі 9-14°, на Закарпатті та крайньому півдні країни до 17°; вдень 14-19°.

Про це Укрінформу повідомили в Українському гідрометцентрі.

"Уночі на крайньому заході країни, вдень на Правобережжі помірні, в західних областях значні дощі; на решті території без опадів. Вітер південно-східний (в східних областях - північно-східний), 7-12 м/с. Температура вночі у східних та північних областях 3-8° тепла, на решті території 9-14°, на Закарпатті та крайньому півдні країни до 17°; вдень в Україні 14-19°, у південній частині, на Кіровоградщині та Дніпропетровщині 20-25°", - йдеться у повідомленні.
У Києві 9 вересня без опадів, на Київщині ввечері місцями очікується короткочасний дощ. Вітер південно-східний, 7-12 м/с. У столиці температура вночі 5-7°, вдень 17-19°, на Київщині вночі 3-8° тепла, вдень 14-19°.
Синоптик прогнозують 10-11 вересня в західних, північних, Вінницькій, Черкаській, Кіровоградській областях значні, на решті території помірні дощі, окремі грози (у східних областях, 10 вересня і у південно-східній частині без опадів, вночі 10 вересня у західних областях невеликий дощ).
Вітер переважно південно-східний (11 вересня у західних областях західний), 7-12 м/с, 10 вересня у південних, центральних та північних областях, 11 вересня в Україні пориви 15-20 м/с.
Температура вночі 7-12° (10 вересня у східних, північно-східних областях 3-8°), вдень 13-18°, у північній частині 10-15°; на півдні країни вночі 11-16°, вдень 18-23°.
У Києві та області 10-11 вересня очікується значний (вдень 11 вересня помірний) дощ. Вітер південно-східний, 7-12 м/с, пориви 15-20 м/с. У столиці температура вночі та вдень 10-12° (вдень 11 вересня 13-15°); на Київщині вночі 7-12°, вдень 10-15°.
Згідно з прогнозом, на початку наступного тижня в Україні пройдуть невеликі, у південній та східній частинах помірні дощі, лише 13 вересня у західних областях без опадів. Температура вночі 7-13°, вдень 11-17°; на півдні та сході країни вночі 9-15°, вдень 14-20°, 12 вересня у східних областях до 23°.
У Києві та області 12- 13 вересня очікується невеликий дощ. У столиці температура вночі 9-11°, вдень 13-15°, на Київщині вночі 7-12°, вдень 11-16°.