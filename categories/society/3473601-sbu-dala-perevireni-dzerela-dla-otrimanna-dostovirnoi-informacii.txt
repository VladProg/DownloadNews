Служба безпеки України закликала громадян підписуватись на офіційні верифіковані сторінки державних установ та отримувати перевірену інформацію з першоджерел.

Як передає Укрінформ, про це в Телеграмі повідомляє пресслужба СБУ.
«Російські окупанти атакують Україну не лише на фронті та ракетними обстрілами. Ворожі фейки та дезінформація – також зброя. Щоб не потрапити під вплив інформаційних атак агресора, підписуйтесь на офіційні верифіковані сторінки державних установ та отримуйте перевірену інформацію з першоджерел», - йдеться в повідомленні.
Зокрема, громадянам рекомендовано користуватись такими ресурсами:

@SBUkr — Служба безпеки України
@DIUkraine — Головне управління розвідки України
@UA_National_Police — Національна поліція України
@spravdi — Центр стратегічних комунікацій та інформаційної безпеки
@verkhovnaradaukrainy — Верховна Рада України
@dsszzi_official — Державна служба спеціального зв’язку та захисту інформації України
@DPSUkr — Державна прикордонна служба України
@CenterCounteringDisinformation — Центр протидії дезінформації при РНБО України
@CinCAFU — Головнокомандувач Збройних Сил України

У пресслужбі закликали підписуватись на згадані сторінки та поширювати правдиву інформацію.
Як повідомляв Укрінформ, від початку повномасштабної війни рф проти України російська пропаганда використовує слідчий комітет як інструмент для легалізації відвертих фейків і маніпуляцій.