Мер Києва Віталій Кличко розлучається з дружиною Наталією.

Як передає Укрінформ, про це він повідомив в інтерв'ю "Бабель".
"Це не таємниця, що ми багато років живемо не тільки в різних містах, але й в різних країнах. Багато років — різні інтереси, різне життя. І ми вирішили вже оформити це офіційно. Це бажання обох сторін. У нас залишилися добрі відносини, ми поважаємо одне одного, діти вже дорослі, і життя триває", - зазначив Кличко.
На запитання, чи вільне його серце, мер відповів жартома: "Воно зайняте Києвом. Як тебе не любити, Києве мій?"
Як повідомлялося, Віталій Кличко та Наталія Єгорова одружилися 26 квітня 1996 року. У сім’ї Кличків народилося троє дітей: сини Єгор і Максим, 2000 і 2005 років народження, та донька Єлизавета-Вікторія, 2002 року народження.