До Польщі для подальшого лікування перевезли важкопораненого польського добровольця, який воював у складі ЗСУ проти російських загарбників.



Про це у Твіттері повідомив міністр канцелярії Ради міністрів Польщі Міхал Дворчик, передає Укрінформ.
“Тяжко поранений польський доброволець, який воював у лавах Збройних сил України успішно прибув через Київ до Польщі. Його стан важкий, але стабільний”, - написав Дворчик.
Він подякував українським лікарям, МВС України, а також польській групі гуманітарно-медичної допомоги.
Як повідомлялося, на минулому тижні у боях поблизу Бахмута загинуло двоє польських добровольців, ще один згодом помер у лікарні. В Україні від отриманих поранень нещодавно також помер один польський волонтер, автомобіль якого потрапив під обстріл неподалік лінії фронту. Ще один польський волонтер був перевезений для подальшого лікування до Польщі.
Від початку повномасштабного вторгнення росії в Україну на боці України у боях загинуло близько десяти польських добровольців.
Фото: Твіттер Michał Dworczyk