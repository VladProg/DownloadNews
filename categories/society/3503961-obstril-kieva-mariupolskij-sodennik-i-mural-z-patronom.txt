Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: Анатолій Сірик

Пожежники ліквідовують осередки горіння на території обстріляного російськими військами Дарницького вагоноремонтного заводу АТ "Укрзалізниця", Київ, 5 червня 2022 року.

Фото: Дмитро Смольєнко

Відомий на весь світ "Маріупольський щоденник", який у березні почав вести на той момент 8-річний хлопець Єгор Кравцов (на фото), де описав жахи війни, Запоріжжя, 6 червня 2022 року.

Фото: Руслан Канюка

До Дня вшанування пам’яті дітей, які загинули внаслідок збройної агресії російської федерації проти України, Національний музей історії України у Другій світовій війні презентував мультимедійний проєкт "Діти…": під склепінням Верхньої Московської брами ХVІІІ ст. Печерської фортеці створено мартиролог дітей, загиблих у період повномасштабної російсько-української війни, Київ, 4 червня 2022 року.

Фото: Руслан Канюка

Прапор України зі слідами від обстрілів російськими військами на центральній площі міста Малин Житомирської області, 6 червня 2022 року.

Фото: Володимир Тарасов

Чоловік проходить повз мобільну рентгено-телевізійну установку на Центральному залізничному вокзалі, де посилили заходи безпеки, Київ, 9 червня 2022 року.

Фото: Руслан Канюка

Перший віцеспікер Рійгікогу Естонської Республіки Ханно Певкур дарує футболку першому віцеспікеру Верховної Ради України Олександру Корнієнку під час робочої поїздки у місто Малин Житомирської області, що зазнало обстрілів російськими військами, Малин, Житомирська область, 6 червня 2022 року.

Фото: Руслан Канюка

Чоловік роздивляється меблі під час презентації проєктів Peaceful Weapon – модульних меблів Mod.ua та модульного містечка тимчасового житла для переселенців CAMPUS, Київ, 7 червня 2022 року.

Фото: Павло Багмут

Написи на стіні підвалу школи в селі Ягідне, де російські загарбники впродовж майже місяця тримали місцеве населення під час окупації населеного пункту, Чернігівська область, 7 червня 2022 року.

Фото: Сергій Гудак

Жителі Перечина на знак пошани до героя навколішки проводжають процесію з труною 30-річного командира взводу 15-го окремого гірсько-штурмового батальйону, старшого лейтенанта ЗСУ Василя Герича, який загинув 6 червня, захищаючи Україну від російської агресії, Ужгородський район, Закарпатська область, 8 червня 2022 року.

Фото: Ніна Ляшонок

Військовослужбовець обіймає жінку під час церемонії прощання з командиром 18-го окремого батальйону 35-ї окремої бригади морської піхоти підполковником Сергієм Дердугою, який загинув під час боїв з російською армією в Миколаївській області, Одеса, 6 червня 2022 року.

Фото: В’ячеслав Мадієвський

Учасники церемонії прощання з загиблим на війні механіком-водієм 2-го механізованого батальйону ЗСУ Карлом Ліхтенштейном у соборі Рівноапостольних Кирила та Мефодія, Мукачево, Закарпатська область, 5 червня 2022 року.

Фото: Павло Багмут

Люди посеред величезної ями під час престуру з гуманітарного розмінування звільнених територій Чернігівщини біля села Ягідне, Чернігівська область, 7 червня 2022 року.

Фото: Дмитро Смольєнко

Сапери працюють над знищенням залишків реактивного снаряду "Ураган" та інших вибухонебезпечних предметів, які виявили поблизу села Веселянка, Запорізька область, 7 червня 2022 року.

Фото: Павло Багмут

Сапери вантажать до спецавтомобіля снаряди під час робіт з розмінування територій поблизу звільненого від російських загарбників села Ягідне, Чернігівська область, 7 червня 2022 року.

Фото: Володимир Тарасов

Знищена російська військова техніка на узбіччі траси Київ – Овруч, Поліський район, Київська область, 4 червня 2022 року.

Фото: Володимир Тарасов

Вогнева позиція, зроблена з мішків із піском, на околиці села Вовчків, де сили ЗСУ розбили оборонну лінію російських загарбників наприкінці березня, Вишгородський район, Київська область, 4 червня 2022 року.

Фото: Юлій Зозуля

Молодята йдуть повз мішки із піском біля Одеського національного академічного театру опери та балету, звідки прибрали барикади та протитанкові їжаки, Одеса, 5 червня 2022 року.

Фото: Дмитро Смольєнко

Наречені – волонтерка Дарина та військовослужбовець Владислав – під час свого весілля у волонтерському центрі "Паляниця", Запоріжжя, 3 червня 2022 року.

Фото: Ніна Ляшонок

Державний міністр ФРН з питань культури та ЗМІ Клаудія Рот (у центрі) під час відвідування Одеської обласної філармонії, Одеса, 7 червня 2022 року.

Фото: Руслан Канюка

Люди стоять на тлі зруйнованого внаслідок обстрілів російськими військами житлового будинку у місті Ірпінь Київської області, 6 червня 2022 року.

Фото: Юрій Рильчук

Священнослужителі заносять до церкви Царя Христа (Майзлі) фігуру Фатімської Богородиці, Івано-Франківськ, 4 червня 2022 року.

Фото: Дмитро Смольєнко

Представник волонтерського центру "Паляниця" плете маскувальну сітку, Запоріжжя, 3 червня 2022 року.

Фото: Дмитро Смольєнко

Представник волонтерського центру "Паляниця" виварює у бочці тканину для маскувальних сіток, Запоріжжя, 3 червня 2022 року.

Фото: Павло Багмут

Пес-сапер, талісман ДСНС України Патрон під час робіт з розмінування територій поблизу звільненого від російських загарбників села Ягідне, Чернігівська область, 7 червня 2022 року.

Фото: Павло Багмут

Чоловік фотографує мурал на честь пса-сапера Патрона на стіні будівлі в парку "Відрадний", Київ, 5 червня 2022 року.

Фото: Павло Багмут

Місцева жителька працює на городі у звільненому від російських загарбників селі Ягідне, Чернігівська область, 7 червня 2022 року.

Фото: Сергій Гудак

Чоловік на велосипеді їде повз паркан стадіону "Авангард", який місцеві художники розмалювали патріотичними муралами, Ужгород, 9 червня 2022 року.

Фото: Юрій Рильчук

Лебідь плаває на міському озері в Івано-Франківську, 7 червня 2022 року.