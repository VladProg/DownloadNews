28 листопада о 15:00 - обговорення дослідження «Спіраль залежності: як алгоритми YouTube просувають конспірологію та пропаганду».

Організатори: Медіацентр Україна – Укрінформ.
Спікери: Сергій Міхальков — журналіст Texty.org.ua, автор дослідження «Спіраль залежності»; Роман Кульчинський — головний редактор Texty.org.ua; Оксана Романюк — керівниця «Інституту масової інформації»; Микола Балабан — заступник керівника «Центру стратегічних комунікацій та інформаційної безпеки»; Едуард Сухарєв — експерт компанії SubSub, яка займається розвитком YouTube-каналів.

Під час обговорення результатів дослідження автор та запрошені спікери, які досліджують методи поширення та вплив російської пропаганди на українців, розкажуть про те:


як працює алгоритм рекомендацій YouTube та чому туди потрапляє російська пропаганда;


чи дійсно YouTube надає перевагу російській мові;


слабкі сторони системи рекомендацій YouTube;


як протидіяти російській пропаганді в українському просторі.


Чому це цікаво?
У дослідженні взяли участь 205 користувачів, які встановили розроблений редакцією Texty.org.ua застосунок на браузер для відстеження всіх рекомендацій YouTube. Застосунок фіксував дані про переглянутий користувачами відеоконтент протягом червня-серпня 2023-го і рекомендації, які надавала платформа на основі цих переглядів.
Формат заходу – офлайн (Зала 1).
Дивіться на YouTube-каналі Укрінформу.