Народні депутати України пропонують підвищити штрафи за перевищення швидкості на дорогах. Підготовано відповідний законопроєкт.

Про це повідомляється у Телеграмі ВР, передає Укрінформ.
«В українському парламенті знову заговорили про посилення покарання за порушення правил дорожнього руху. Вже підготовлено проєкт закону, який передбачає збільшення штрафів за перевищення швидкості в Україні», - йдеться у повідомленні.
Законопроєкт пропонує посилити відповідальність за суттєве перевищення дозволеної швидкості, а також за створення аварійної ситуації.
Суми штрафів пропонують збільшити у рази: перевищення дозволеної швидкості на 80 км/год та більше — 3400 гривень;
Перевищення дозволеної швидкості на 110 км/год та більше — 4250 гривень; перевищення дозволеної швидкості на 50 км/год, що спричинило аварійну ситуацію — 5100 гривень.
Тим часом штрафи, що діють зараз, пропонують залишити, додається в повідомленні.
Як повідомляв Укрінформ, у липні перший заступник начальника Департаменту патрульної поліції Олексій Білошицький заявив, що від початку року в Україні дорожньо-транспортних пригод із загиблими і травмованими сталося на 34% менше, ніж за аналогічний період минулого року.
Білошицький пояснив це багатьма факторами, включно зі зменшенням на дорогах країни кількості транспортних засобів та, відповідно, інтенсивності дорожнього руху.