Велика Британія в найближчі тижні передасть Україні 17 спеціальних пожежних машин моделей Rapid Intervention Vehicle і Major Foam Vehicle.

Про це повідомляє Independent із посиланням на Міноборони Британії, передає Укрінформ.
«Ці спеціальні пожежні машини підвищать здатність України захищати свою інфраструктуру від російських ударів ракетами та дронами», — сказав міністр оборони країни Бен Воллес.
Як зазначається, українські військові пожежники вже провели тиждень на британській авіабазі Віттерінг, знайомлячись із новою технікою. Ці машини можуть миттєво загасити пожежі на військових аеродромах, але можуть застосовуватися і в інших місцях.
Транспортні засоби доставили на базу Віттерінг з усієї Британії Королівськими повітряними силами, армійською рятувальною службою та урядом Уельсу. Зараз спеціалісти перевіряють їх та доводять до ладу перед відправкою в Україну.
Фото з сайту Independent