Президент України Володимир Зеленський привітав рішення Сенату Чехії про визнання Голодомору 1932-1933 років геноцидом українського народу.

Про це глава Української держави написав у Твіттері, повідомляє Укрінформ.
"Вітаю рішення Сенату Чехії про визнання Голодомору геноцидом українців. Вдячний чеським друзям за утвердження правди та відновлення історичної справедливості. Покарання за всі минулі та сучасні злочини росії неминуче", – зазначив Зеленський.
Як повідомляв Укрінформ, Україна закликає світ визнати організований тоталітарним комуністичним режимом сталіна Голодомор 1932-1933 років геноцидом українського народу.