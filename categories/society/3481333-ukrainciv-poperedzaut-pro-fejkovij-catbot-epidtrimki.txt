Шахраї розсилають фейковий чат-бот єПідтримки, посилаючись на Центр протидії дезінформації при Раді національної безпеки і оборони України.

Як передає Укрінформ, про це ЦПД повідомляє у Телеграмі.
У мережі поширюється дезінформація з таким текстом: "УВАГА! Центр протидії дезінформації при РНБО України роз’яснює, за якими напрямками, згідно з рішенням уряду, вимушені переселенці можуть отримати державну допомогу".
Далі йде посилання на імітований чат-бот, який веде на фейкову сторінку ПриватБанку.
"У всіх своїх повідомленнях про виплати Центр не давав посилання на жоден чат-бот, наголошуючи, що виплати здійснюватимуться лише через додаток "Дія", - підкреслюють у ЦПД.

У свою чергу, "Дія" не має телеграм-ботів Epitrumka_bot.
Як повідомляв Укрінформ, росіяни створили фейковий бот української кіберполіції “Народний месник”.