Києво-Печерську Лавру не збираються нікуди передавати: відбулася зміна назви та уточнення адреси монастиря, який належить ПЦУ і знаходиться на території Верхньої Лаври.

Про це повідомив міністр культури та інформаційної політики Олександр Ткаченко в ефірі марафону "Єдині новини", передає Укрінформ.
"Уся Києво-Печерська Лавра є державною власністю. Верхня– це заповідник, де розташовані музеї. Нижня Лавра передана за часів Януковича безстроково УПЦ. На території Верхньої Лаври знаходиться ще один монастир, назва якого була змінена і сьогодні була зареєстрована", - пояснив Ткаченко.
За словами міністра, процес реєстрації нової юридичної особи співпав із подіями у Києво-Печерській Лаврі. Водночас він зазначив, що, згідно з указом Президента, МКІП має два місяці, аби дослідити, яким чином використовується державне майно у Нижній Лаврі самим УПЦ.
Як повідомлялося, архієрей ПЦУ Євстратій Зоря заявиві, що Свято-Успенську Києво-Печерську Лавру офіційно зареєстрували як монастир у складі Православної церкви України.