Змінився розкладу руху потягу, що сполучає Херсон та Київ.

Про це повідомив у Телеграмі начальник Херсонської обласної військової адміністрації Ярослав Янушевич, передає Укрінформ.
"З 30 листопада розклад потяга №102 Київ-Херсон наступний: - відправлення з Києва о 22:14; - прибуття в Херсон о 9:59. З 1 грудня потяг відправлятиметься з Херсона о 15:27, а прибуватиме в Київ о 5:55", - йдеться в повідомленні.
У складі поїзда 16 вагонів, зокрема і два спеціалізовані для маломобільних людей і чотири евакуаційні вагони, які прямуватимуть до станції Хмельницький.
Як повідомлялося, у Херсоні відновили електропостачання для 24% побутових споживачів, ремонтні бригади також працюють над відновленням централізованого водопостачання.