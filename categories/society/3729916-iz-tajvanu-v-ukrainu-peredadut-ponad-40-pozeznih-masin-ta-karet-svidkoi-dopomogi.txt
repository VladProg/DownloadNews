Тайський бізнесмен Пай Саньжун придбав 48 пожежних машин, карет швидкої допомоги та інших транспортних засобів для відправки в Україну.

Про це повідомляє Taiwan News, передає Укрінформ.
Зазначається, що голова компанії Sun Jen Textile Co. закупив та відремонтував транспортні засоби за власний рахунок. Він заручився допомогою пожежних служб та інших установ, щоб зібрати транспортні засоби. Машини будуть відправлені в Україну 13 липня через Міністерство закордонних справ, Пресвітеріанську церкву Тайваню та інші організації.
Церемонія, на якій показали 43 автомобілі, відбулася у місті Чжанхуа. Інші п’ять автівок поки що залишаються на ремонті. На кожній машині, яку передадуть із Тайваню, написано «Тайвань і Україна разом» і «Слава Україні», а також надруковані державні прапори країн у формі серця.

Спочатку Пай планував перевезти лише дві-чотири машини, але за сприяння Національної пожежної служби та місцевих міських і окружних пожежних відділів вдалося зібрати набагато більше автівок. За його словами, вживані транспортні засоби продовжують надходити в ремонт, тому загалом він пообіцяв відправити в Україну 100 автомобілів.
Як повідомляв Укрінформ, Польща у 2022 році передала Україні 219 пожежних автомобілів.