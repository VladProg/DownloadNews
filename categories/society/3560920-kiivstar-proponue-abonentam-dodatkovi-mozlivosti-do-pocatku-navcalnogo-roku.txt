До початку навчального року Київстар пропонує навчальний контент і безкоштовне користування низкою додатків і сервісів для освіти.

Про це повідомляє пресслужба національного мобільного оператора.
Зокрема, як зазначили в компанії, за статистикою Міністерства освіти, цей навчальний рік дистанційно розпочне близько 3 млн школярів, а частина з 640 тис. учнів, що виїхали за кордон, буде поєднувати навчання в локальних школах і домашню освіту за українською програмою. Тому щоб допомогти батькам інтегрувати освітній процес у життя дитини, платформа онлайн-телебачення Київстар ТБ регулярно наповнює розділ «Освіта», а Київстар у межах програми «Знання без меж» не бере плату за мобільний трафік на цілий комплекс додатків і сервісів.




Якщо абонент знаходиться в Україні, Київстар не списує мегабайти з рахунків абонентів передоплати, коли вони користуються популярними додатками для відеодзвінків (Zoom, Microsoft Teams, Google Meet, Google Classroom), а також популярними застосунками для освіти (Wikipedia, Coursera, Prometheus, Всеукраїнська школа онлайн і багатьма іншими).
Не тільки без оплати трафіка, але й у відкритому доступі знаходиться велика відеобібліотека з навчальними матеріалами на платформі онлайн-телебачення Київстар ТБ.
У розділі «Освіта» кожен користувач має змогу переглядати уроки відповідно до шкільної програми від Всеукраїнської школи онлайн, знайти заняття з іноземних мов, слухати навчальні лекції, проходити курси з IT, підприємництва, дизайну тощо.


Згідно зі статистикою переглядів на платформі найбільш популярними були такі навчальні програми:
- курси англійської мови від English Dom та Green Forrest, німецька від Deutsch für Aliens, польська мова від проєкту ONpolish, французька від Empower Lingua й авторський курс китайської мови;
- створення ігор у python, 3D-моделювання в комп’ютерних мультфільмах, дизайн та робота у фоторедакторах, блогінг і стримінг від «Комп’ютерної IT Академії Шаг»;
- навчальний курс «Пізнаємо світ» від дистанційної школи «Оптіма», який об’єднує 5 галузей: природничу, суспільну, історичну, соціальну, охорону здоров'я.
Також на платформі користувачі можуть знайти курс «Підприємництво для школярів». Протягом 36 уроків молоді підприємці отримають відповіді на важливі поширені запитання. Від експертів, що є власниками бізнесу, учні дізнаються про усі необхідні кроки для започаткування власної справи та переконаються, що бізнесом можуть займатися не тільки дорослі.
Щоб скористатися наведеними вище безоплатними пропозиціями, слід завантажити застосунок Київстар ТБ і зареєструватись у ньому. Контент відкритий для абонентів усіх мобільних операторів – і для тих, що зараз в Україні, і для тих, які перебувають за кордоном.


Київстар ТБ – спільний проєкт групи «1+1 media» та Київстар, заснований 11 грудня 2019 року. Це платформа онлайн-телебачення, що надає користувачам доступ до сотень тисяч годин вітчизняного та закордонного контенту, програм, що транслюють наживо, і регулярно пропонує ексклюзивні допрем’єрні покази проєктів. Її перевага – можливість підключення на п’яти різних пристроях: смартфоні, планшеті, ноутбуці, Smart TV або ТБ-тюнері. Київстар ТБ доступний для абонентів всіх операторів мобільного зв’язку в Україні. Платформа нараховує понад 300 телеканалів і VOD-бібліотеку із 20 тисяч фільмів, серіалів, мультфільмів і шоу. Додаткова інформація: tv.kyivstar.ua
Київстар – найбільший український оператор телекомунікацій, що обслуговує 26,3 млн абонентів мобільного зв’язку і 1,2 млн абонентів фіксованого інтернету. Компанія надає послуги зв’язку та передання даних на основі широкого спектра мобільних і фіксованих технологій. Мережа 4G Київстар доступна на території, де мешкає 90% населення.