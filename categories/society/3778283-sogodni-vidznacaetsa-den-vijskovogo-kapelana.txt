Міжнародний день військового капелана відзначається 25 жовтня.

Про це повідомляє Укрінформ.
Капеланство - служіння, що охоплює різні галузі громадського життя: медицину, військову та пенітенціарну службу, заклади освіти, окремі спільноти та громади тощо.
Українські військові капелани здійснюють постійний духовний супровід воїнів не тільки під час військових операцій — вони супроводжують навчання та підготовку майбутніх військовослужбовців, проводять заходи на підтримку ЗСУ, відвідують різні точки фронту для духовної опіки тих, хто потребує, і звершують чин поховання полеглих героїв.
Капелани разом з воїнами скрізь, зокрема й у найнебезпечніших ситуаціях. Однак згідно зі стандартами НАТО вони не мають права використовувати зброю. І саме такий підхід схвалений в Україні: згідно із Законом «Про Службу військового капеланства», видача зброї та боєприпасів військовим капеланам заборонена.
Як повідомлялося, Закон України «Про Службу військового капеланства» ухвалений 30 листопада 2021 року.