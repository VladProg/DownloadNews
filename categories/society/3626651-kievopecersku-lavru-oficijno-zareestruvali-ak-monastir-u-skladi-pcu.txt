Свято-Успенська Києво-Печерська Лавра офіційно зареєстрована як монастир у складі Православної церкви України.

Як передає Укрінформ, про це архієрей ПЦУ, речник Священного Синоду Євстратій Зоря повідомив у Фейсбуці.
«1 грудня 2022 р. було зареєстровано статут Свято-Успенської Києво-Печерської Лаври (чоловічого монастиря) Української Православної Церкви (Православної Церкви України). Відомості про цю юридичну особу в складі Помісної Церкви внесені 2 грудня до Єдиного державного реєстру (45081205)», — зазначив він.

Як повідомляв Укрінформ, у травні Синод Православної церкви України утворив у своєму складі релігійну організацію "Свято-Успенська Києво-Печерська Лавра (чоловічий монастир)" та доручив митрополиту Епіфанію звернутися до уряду з проханням передати один із храмів Верхньої Лаври й окремі її приміщення в користування ПЦУ.