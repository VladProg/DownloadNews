Верховна Рада ухвалила в першому читанні законопроєкт №7481 «Про внесення змін до Закону України "Про мобілізаційну підготовку та мобілізацію» щодо розширення переліку осіб, які не підлягають призову під час мобілізації».

Як повідомляє Укрінформ із посиланням на сайт парламенту, проєкт закону підтримали 298 народних депутатів.
Документом передбачається внесення змін до статті 23 Закону України «Про мобілізаційну підготовку та мобілізацію» щодо розширення переліку осіб, які звільняються від призову на військову службу під час мобілізації.
Планується визначити, що до такого переліку потраплять особи, чиї близькі родичі загинули або зникли безвісти під час проведення антитерористичної операції, операції Об’єднаних сил, а також під час дії воєнного стану.
З 24 лютого 2022 року в Україні триває повномасштабна російська воєнна агресія, початок якої сягає 2014 року.