Каміння, ймовірно дорогоцінне, виявлено у пункті пропуску «Паланка-Маяки-Удобне» під час спільних дій представників українських та молдовських прикордонних і митних служб.

Про це повідомили в Держприкордонслужбі України, передає Укрінформ.
«Товар перевозив у особистих речах 46-річний громадянин Франції, який їхав в Україну. Всього було знайдено 290 різнокольорових каменів, можливо, дорогоцінних», - йдеться в повідомленні.

Прикордонники зазначили, що іноземець зізнався, що віз каміння з Європи, аби обробити та продати в Одесі.

Виявлене каміння вилучено та направлено на експертизу, за її результатами буде прийнято правове рішення.



Як повідомлялося, у поромному пункті пропуску «Орлівка» на Одещині на кордоні з Румунією прикордонники виявили пасажира, який приховав від контролю значну суму коштів, примотавши їх до тіла харчовою плівкою.