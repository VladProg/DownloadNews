В Україні внаслідок збройної агресії російської федерації повністю зруйновано 182 заклади освіти.

Як передає Укрінформ, про це йдеться в Телеграмі міністра освіти і науки Сергія Шкарлета.
Зазначається, що 99-ий день війська окупанта продовжують атакувати українські міста, здійснюють обстріли житлових будинків, лікарень, дитячих садків, шкіл, університетів.
“Станом на сьогодні, 2 червня 2022 року, пошкоджено 1756 закладів освіти, а 182 – повністю зруйновано”, - йдеться в повідомленні.
Наголошується, що “найстрашніше – втрата безневинних життів, найболючіше – дітей…”.

У відео, оприлюдненому в Телеграмі міністра, також повідомляється, що, за офіційними даними, з України від початку повномасштабного вторгнення росії виїхало майже 700 учнів та студентів та понад 25 тисяч учителів і викладачів.
24 лютого російська федерація розпочала новий етап війни проти України – повномасштабне вторгнення. На боротьбу із загарбниками піднявся весь народ України.