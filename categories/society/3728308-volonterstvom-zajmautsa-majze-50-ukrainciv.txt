Постійно волонтерством займаються 6% українців, а 43% - час від часу.

Про це під час презентації дослідження "Стійкість під час війни та у поствоєнний період: на що опираються українці" повідомив директор соціологічної групи "Рейтинг" Олексій Антипович, передає Укрінформ.
“6% українців займаються волонтерством постійно, 43% - час від часу, 44% - не займаються, 6% - не займаються, але планують займатися”, - йдеться в дослідженні.


Крім того, третина українців (31%) брали участь у заходах громадських організацій та рухів, спрямованих на вирішення важливих питань для громади, міста чи села. За результатами опитування, 82% українців готові у майбутньому долучитися до вирішення важливих питань громади, міста чи села.


Дослідження проводилось соціологічною групою "Рейтинг" на замовлення Національної платформи стійкості та згуртованості.
Опитування проводилося 6-11 червня 2023 року методом CATI (телефонні інтерв'ю) серед населення України віком від 18 років на всій території, за винятком тимчасово окупованих Криму та Донбасу, Опитано 1200 респондентів.
Як повідомляв Укрінформ, більшість громадян Польщі (65%) і надалі хочуть допомагати українцям.
Фото: freeradio.com.ua