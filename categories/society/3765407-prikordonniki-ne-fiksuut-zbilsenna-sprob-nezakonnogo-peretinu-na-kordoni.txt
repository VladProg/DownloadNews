Державна прикордонна служба України наразі не фіксує збільшення спроб незаконного перетину кордону.

Про це в ефірі телемарафону «Єдині новини» поінформував речник ДПСУ Андрій Демченко, передає Укрінформ.
«Порушників кордону ДПСУ, на жаль, щоденно продовжуємо затримувати на державному кордоні. Ми не фіксуємо якогось збільшення спроб незаконного перетину кордону, проте, на жаль, ці спроби продовжують мати місце», - зазначив він.
Демченко поінформував, що найбільше порушників кордону працівники Держприкордонслужби затримують по зеленій ділянці кордону, тобто, поза межами пунктів пропуску, коли чоловіки (які, як правило, є порушниками держкордону) намагаються незаконно залишити межі України – поодиноко чи групами.
За його словами, найбільше цих спроб фіксується на кордонах з Румунією і Молдовою.
Як повідомлялося, 22 вересня речник ДПСУ заявив, що ухилянти намагаються втекти з України через транзитну дорогу через Молдову.