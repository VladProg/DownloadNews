«Укрпошта» планує випустити поштову марку зі знаменитим чернігівським псом-сапером Патроном.

Про це в інтерв'ю Forbes розповів керівник «Укрпошти» Ігор Смілянський.
«Наступного тижня ми оголосимо голосування. Хтось хоче марку з Путіним, щоби збулося пророцтво за аналогією з маркою з кораблем», – розповів він.
Смілянський відзначив, що під час голосування можуть обрати й інші символи боротьби з російськими загарбниками.
«Наприклад, малюнок, присвячений Збройним силам України, малюнок із цуценям, яке проводить розмінування, малюнок, присвячений волонтерам, малюнок «Доброго вечора, ми з України». Насправді, є багато тем, які заслуговують на те, щоби з’явитися на марках «Укрпошти». Яку виберуть, таку й випустимо», – пояснив Ігор Смілянський.
Як повідомлялось, пес-рятувальник Патрон із Чернігова допоміг українським піротехнікам у Чернігівській області знешкодити понад 90 вибухонебезпечних предметів.