Вразливі категорії українських жінок, які опинилися у складних життєвих обставинах внаслідок російської агресії, можуть отримати цільову грошову допомогу від Міжнародного благодійного фонду Mama Мoya.

Як передає Укрінформ, про це повідомляє Міністерство з питань реінтеграції тимчасово окупованих територій України.
Як зауважили в міністерстві, подати запит на благодійну допомогу можуть жінки:
житло яких було пошкоджено або знищено через війну;
чоловіки та/або діти та/або батьки яких проходять службу в ЗСУ, силах територіальної оборони та добровільних угрупованнях у зоні проведення бойових дій;
чоловіки та/або діти яких загинули на території активних бойових дій;
чоловіки та/або діти та/або батьки яких оголошені померлими або визнані безвісти зниклими внаслідок війни.
Для участі у програмі учасникам необхідно зареєструватися за посиланням.
“В день укладення договору фонд надасть жінці платіжну картку, якою вона зможе розраховуватися при придбанні визначеного фондом переліку товарів”, - зазначили в Мінреінтеграції.
Переглянути умови участі детальніше можна тут.
Як повідомляв Укрінформ, міжнародні гуманітарні організації продовжують підтримувати народ України: протягом першого півріччя 2023 року вони надали допомогу майже 7,3 млн людей.