Президент Володимир Зеленський і перша леді Олена Зеленська у День Незалежності вшанували пам'ять захисників, які загинули під час російсько-української війни.

Про це повідомляє пресслужба глави держави, передає Укрінформ.
"Президентське подружжя поклало квіти до Стіни пам'яті поблизу Михайлівського Золотоверхого собору в Києві", - йдеться у повідомленні.




Зазначається, що була вишикувана рота почесної варти та пролунали звуки сурми.

Пам’ять українських героїв вшанували хвилиною мовчання.
Як повідомляв Укрінформ, Президент Володимир Зеленський і перша леді Олена Зеленська у День Незалежності України взяли участь у церемонії вшанування пам'яті Героїв Небесної сотні.