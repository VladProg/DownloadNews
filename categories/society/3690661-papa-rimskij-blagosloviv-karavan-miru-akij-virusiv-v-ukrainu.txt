Папа Римський Франциск привітав усіх присутніх та вірян усього світу на святкуванні Вербної неділі та попросив усіх об’єднатися у молитвах за мир, пам’ятаючи та про Україну.

Як передає Укрінформ, про це повідомляє Vatican News.
«Я дякую вам за вашу участь, а також за ваші молитви, які посилилися у ці дні. Дякую!», - сказав Папа Римський перед тим, як прочитав молитву «Ангел Господній».
Папа Франциск поблагословив Караван миру, який останніми днями вирушив з Італії до України з метою надання гуманітарної допомоги.
Він зазначив, що це «є знаком близькості народу Італії до постраждалого народу України».
«Приєднаймося до цього жесту нашою молитвою, яка буде більш інтенсивною у дні Страсного тижня», - сказав Папа Римський.
Як повідомлялося, наприкінці березня Папу Римського Франциска госпіталізували до римської лікарні через респіраторну інфекцію: напередодні він скаржився на труднощі з диханням, але про COVID-19 не йдеться.
У суботу, 1 квітня, Папа Римський Франциск був виписаний із лікарні ім. Аґостіно Джемеллі у Римі.