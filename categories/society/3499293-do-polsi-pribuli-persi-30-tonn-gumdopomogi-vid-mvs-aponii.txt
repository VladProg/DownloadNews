Перші 30 тонн гуманітарної допомоги від Міністерства внутрішніх справ і комунікацій Японії прибули до польського Жешува, звідки їх відправлять в Україну.

Про це повідомило посольство Японії в Україні у Фейсбуці, передає Укрінформ.
«Перші 30 тонн гумдопомоги (пожежно-рятувальне обладнання, засоби зв’язку тощо), наданої Міністерством внутрішніх справ і комунікацій Японії, що транспортується за рахунок екстреної грантової допомоги від Міністерства закордонних справ Японії через Управління ООН з обслуговування проєктів, вже прибули до м. Жешув у Польщі», - зазначило японське представництво.
Далі усі товари будуть відправлені в Україну.
Як повідомляв Укрінформ, Японія виділить грант обсягом близько 1,7 млн доларів на транспортування гуманітарної допомоги в Україну.