У четвер, 3 серпня, о 20.00 на Ютуб-каналі Ukrinform TV виходить чергова програма "Укрінформ: Вечірній стрім". Цього разу її тема - “Що буде з українським суспільством після війни?”.

Гостею студії буде директорка Інституту демографії та соціальних досліджень Елла Лібанова.
Ведучий програми - журналіст Василь Самохвалов.
Учасники програми обговорюватимуть, зокрема, суспільні настрої у разі затяжної війни; появу у зв’язку з війною нових категорій населення і можливу суспільну диференціацію через це: воює - не воює, залишився в Україні – виїхав тощо.
Також йтиметься про те, як і про що говорити з росіянами після перемоги України; як вимушена глобалізація впливає на світогляд українців та ставлення до Європи та європейців.
"Укрінформ: вечірній стрім" виходить в ефір на Ютуб-каналі Ukrinform TV. Це програма, де провідні експерти країни обговорюють актуальні події світу та України.