Упродовж 14-31 липня в місті Лодзь (Польща) пройдуть Європейські університетські ігри, на яких Україну представлятимуть 234 студенти, що змагатимуться в 16 видах спорту.

Про це повідомляє Міністерство освіти та науки, передає Укрінформ.
"Україну представлятимуть 234 студенти із 45 ЗВО, які будуть змагатися в 16 видах спорту: бадмінтон, баскетбол, баскетбол 3х3, водне поло, волейбол, волейбол пляжний, гандбол, дзюдо, карате, кікбоксинг, теніс настільний, тхеквондо, пляжний гандбол, футбол, футзал і шахи", - йдеться у повідомленні.

Міністр освіти і науки Сергій Шкарлет звернувся до української збірної команди та побажав гідно представити Україну, високих результатів і позитивних емоцій.
Загалом у змаганнях візьмуть участь 5 тис. студентів із 400 університетів 40 країн світу.