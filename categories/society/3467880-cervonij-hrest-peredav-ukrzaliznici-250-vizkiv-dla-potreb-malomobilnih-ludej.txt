Укрзалізниця отримала від Товариства Червоного Хреста України 250 візків для потреб маломобільних людей.

Як передає Укрінформ, про це повідомляє пресслужба УЗ.
«Товариство Червоного Хреста України передало Укрзалізниці 250 візків різних типів для потреб маломобільних людей», - йдеться в повідомленні.

Зазначається, що візки будуть розподілені між усіма залізничними вокзалами України та використовуватимуться співробітниками, які входять до складу груп допомоги.
Як повідомлялось, Міністерство соціальної політики і Товариство Червоного Хреста України підписали меморандум про взаєморозуміння щодо надання грошової допомоги громадянам, які постраждали внаслідок російської агресії.
У межах реалізації меморандуму право на виплату додаткової грошової допомоги матимуть окремі вразливі категорії населення, зокрема із числа внутрішньо переміщених осіб.
Фото: Телеграм Укрзалізниці