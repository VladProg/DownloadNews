Президент Володимир Зеленський створив ще один канал комунікації — у WhatsApp.

Про це він повідомив у Телеграмі, передає Укрінформ.
"Світ має бачити й чути Україну. Тому розповідаємо правду про події в нашій країні також і в месенджері WhatsApp. Долучайтеся до каналу за посиланням. Переможемо! Слава Україні!", - зазначив Зеленський.
Дружина Президента Олена Зеленська також поінформувала, що відтепер присутня і у WhatsApp.
"Використовуємо всі можливості, щоб говорити про Україну. Щоб увага світу до нашої держави не втрачалася ні на мить. Тому відтепер маю ще один майданчик, де спілкуватимусь з аудиторією, – у WhatsApp. Бо щоб перемогти ворога, маємо виграти й інформаційну війну", - розповіла перша леді.
Фото: ОП