В Україні з початку року на водоймах загинули 543 людини, 45 із них– діти.



Як передає Укрінформ, про це повідомляє Державна служба України з надзвичайних ситуацій у Телеграмі.
“З початку року на водоймах України загинули 543 людини, з яких 45 – діти. Тільки минулого тижня потонули 48 громадян”, - ідеться в повідомленні.
Рятувальники зазначили, що основною причиною трагічних випадків на воді є ігнорування правил безпеки і закликали особливо уважно слідкувати за дітьми, не дозволяти їм самостійно відвідувати навіть найменші водойми.
У ДСНС наголосили, що купатися треба у місцях, де є рятувальні пости, а також обирати сприятливі умови та погоду.
Як повідомляв Укрінформ, результати санітарно-мікробіологічних і санітарно-хімічних досліджень показали невідповідність води із шести київських пляжів вимогам гігієнічних нормативів якості.