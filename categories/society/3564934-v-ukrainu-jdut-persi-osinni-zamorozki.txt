В Україні вночі 6-8 вересня, крім Закарпаття та південної частини, очікуються заморозки.

Про це Укрінформу повідомили в Українському гідрометцентрі.
Так, 6 вересня невелика хмарність, без опадів. Вітер північно-західний, 5-10 м/с.
Температура вночі становитиме 2-7° тепла, в Україні, крім Закарпаття та південної частини, на поверхні ґрунту заморозки 0-5°, у північно-східних та східних областях місцями і в повітрі 0-3°, на узбережжі морів вночі 10-13° тепла; вдень в Україні 13-18°, на Закарпатті та крайньому півдні 20-23°.
У Києві та Київській області у вівторок без опадів. Температура у столиці вночі 5-7° тепла, вдень 15-17°; по області вночі 2-7° тепла, на поверхні ґрунту заморозки 0-5°, вдень 13-18° тепла.
Впродовж наступних двох днів, 7-8 вересня, в Україні ясно, без опадів. Вітер змінних напрямків, 3-8 м/с, вдень 8 вересня у південних та східних областях південно-західний, 7-12 м/с.
Температура вночі 1-6° тепла, заморозки на поверхні ґрунту 0-5°, у північно-східних та східних областях і в повітрі 0-3°, вдень 15-20° тепла (на північному сході країни 12-17°); на Закарпатті та у південній частині вночі 6-11° тепла, вдень 19-24°.
У столичному регіоні 7-8 вересня синоптики прогнозують суху і ясну погоду. Температура у Києві вночі 2-4° тепла, на поверхні ґрунту заморозки 0-2°, вдень 18-20° тепла. По області вночі 1-6° тепла, на поверхні ґрунту заморозки 0-5°, вдень 15-20° тепла.
Переважатиме суха погода в Україні 9-10 вересня. Лише у західних, північних, центральних, Одеській та Миколаївській областях можливі дощі. Температура вночі 8-14° (у східних та північно-східних областях 1-7° тепла); вдень 15-21°, на півдні країни до 26°.
У Києві 9-10 вересня дощ, лише вночі 9 вересня без опадів. Температура вночі 10-12°, вдень 17-19°.