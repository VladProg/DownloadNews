У Міністерстві охорони здоров'я України зазначили, що робити другу бустерну дозу вакцини проти COVID-19 наразі не рекомендовано, якщо людина не належить до групи ризику та не має 60 років.

Як передає Укрінформ, про це повідомляє Міністерство охорони здоров'я у Фейсбуці.
"Якщо людина не належить до групи ризику та не має 60 років – наразі робити другу бустерну дозу щеплення проти COVID-19 не рекомендовано", - йдеться у повідомленні
У МОЗ нагадують, що до груп ризику, яким рекомендований другий бустер, належать:

люди віком понад 60 років;
люди, які проживають у закладах догляду за літніми людьми;
люди з інвалідністю;
люди з імуносупресією;
люди віком 18-59 років із медичними станами, які підвищують ризик тяжкого перебігу COVID-19 (перелік станів – https://bit.ly/NTHEI_16_06_2022);
люди віком 18-59 років із численними хронічними захворюваннями.

Як повідомлялося, щепитися від COVID-19 в Україні можна в будь-якому пункті чи центрі вакцинації. Із переліком пунктів можна ознайомитися за посиланням або за телефоном 16-77.