У центрі столиці Чехії Праги активісти провели акцію на підтримку членства України у Євросоюзі.

Про це повідомляє у Твітері Радіо Свобода, оприлюднивши відео з події, передає Укрінформ.
"Активісти розгорнули 30-метровий прапор України та прапор ЄС. Таким чином вони хотіли висловити підтримку членства України в Європейському Союзі та надання Україні статусу кандидата в ЄС", - йдеться у дописі.


Акція на мосту в центрі Праги відбулася сьогодні за участі українців та чехів. Активісти розгорнули 30-метровий прапор України та прапор ЄС

Таким чином вони хотіли висловити підтримку членства України в Європейському Союзі та надання Україні статусу кандидата в ЄС. pic.twitter.com/je5LA8F4Ea
— Радіо Свобода (@radiosvoboda) May 28, 2022

Зазначається, що в акції на мосту взяли участь українці та чехи.
Як повідомляв Укрінформ, Президент Володимир Зеленський 18 квітня передав главі представництва Європейського Союзу Матті Маасікасу заповнену першу частину анкети-опитувальника для отримання Україною статусу кандидата на членство в ЄС. Цей опитувальник був переданий українській стороні особисто президентом Європейської комісії Урсулою фон дер Ляєн під час візиту до Києва 8 квітня.
9 травня Зеленський повідомив, що Україна заповнила другу частину анкети-опитувальника.
Президент підписав заявку на членство України в Європейському Союзі 28 лютого 2022 року.
Фото ілюстроване