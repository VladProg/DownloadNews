20 квітня о 14:00 відбудеться панельна дискусія на тему: "Жінки, мир, безпека – сектор оборони України".

Організатори: Медіацентр Україна — Укрінформ.
Учасники:

Катерина Левченко - Урядова уповноважена з питань ґендерної політики;
Оксана Григор’єва - радниця з ґендерних питань командувача Сухопутних військ ЗСУ;
Ольга Перунова - начальниця відділу з питань дотримання ґендерної рівності МВС України;
Юлія Малігонова - завідувачка Сектору ґендерної рівності Державної служби України з надзвичайних ситуацій;
Ірина Залялова - начальниця відділу моніторингу питань ґендерної рівності та координації протидії домашньому насильству Управління дотримання прав людини Національної поліції України;
Катерина Приймак - виконувачка обов’язків голови ГО «Жіночий ветеранський рух".

Теми для обговорення:

Чому порядок денний «Жінки, мир, безпека» є важливим для сектору безпеки та оборони України. В чому його зміст?
Що роблять органи влади, які представляють учасники та учасниці, для забезпечення рівних прав та можливостей жінок і чоловіків?
Які проблеми в цій сфері є найбільш серйозними, що вже зроблено та що робиться для їхнього вирішення?
Як тематика ґендерної рівності в СБО відображається та як має відображатися в планах відновлення України?

Чому це цікаво?
Під час заходу відбудеться обговорення реалізації установами сектору безпеки та оборони оновленого Національного плану дій з виконання резолюції Ради Безпеки ООН 1325 «Жінки, мир, безпека» на період до 2025 року.
Довідково. Резолюція Ради Безпеки ООН 1325 є однією з найбільш важливих резолюцій РБ ООН у сфері політики безпеки. Цей документ наголошує на важливій ролі жінок у запобіганні і врегулюванні конфліктів та в розбудові миру, а також закликає держави-члени забезпечити більш активну участь жінок на всіх рівнях прийняття рішень в національних, регіональних і міжнародних інститутах, у механізмах запобігання, управління та вирішення конфліктів. Резолюція стала інституційною рамкою для інтеграції жінок до безпекового сектору.
Формат заходу – офлайн (Зала 1).
Дивіться на YouTube-каналі Укрінформу.