10 березня об 11.00 - презентація дослідження на тему: “Галузь OSINT в суспільній та державній діяльності”.

Організатори: Медіацентр Україна — Укрінформ.
Спікери: Дмитро Золотухін - виконавчий директор “Інститут постінформаційного суспільства”; Агія Загребельська - очільниця напряму мінімізації корупційних ризиків в санкційній політиці НАЗК; Юлія Нікітіна - головна редакторка видання “Cultureversus”, координатор Енциклопедії громадського активіста; Георгій Шабаєв - журналіст “Радіо Свобода”.

Коротко. Під час презентації будуть обговорені ключові напрями імплементації OSINT в Україні:


OSINT в суспільному секторі - журналістика, активізм, бізнес;


OSINT в державному секторі - нацбезпека і оборона, правоохоронці, дипломатія, освіта та комунікації.


Довідково. Громадська організація “Інститут постінформаційного суспільства” (ІПС) з 2015 року навчає усіх бажаючих практикам Open Source Intelligence (OSINT). Близько 30 офлайнових тренінгів по OSINT проведено у 19 містах України, які загалом відвідало близько 1900 осіб, створено відео-курси OSINT Academy та OSINT.live, які пояснюють тактику та навички ведення розслідувань за допомогою відкритих джерел.
Зараз метою громадської організації є імплементація практик OSINT в державний сектор, в тому числі шляхом організації волонтерської діяльності для виявлення, документування та опису активів, юридичних та фізичних осіб, які можуть бути піддані санкціям, а також вивчення шляхів уникнення та обходу вже накладених санкцій.
Формат заходу – офлайн (Зала 1).
Дивіться на YouTube-каналі Укрінформу.