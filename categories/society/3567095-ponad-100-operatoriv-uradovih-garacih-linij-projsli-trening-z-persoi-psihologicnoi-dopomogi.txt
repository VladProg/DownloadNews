Майже 130 операторів урядових «гарячих ліній» пройшли тренінг з надання першої психологічної допомоги.

Про це повідомляє Міністерство охорони здоров'я, передає Укрінформ.
"Завершився цикл навчальних тренінгів із надання психологічної допомоги «Перша психологічна допомога та кризова інтервенція» для операторів урядових гарячих ліній. Загалом у 4 тренінгах взяли участь 126 спеціалістів, які працюють на двох урядових гарячих лініях", - йдеться у повідомленні.
Під час тренінгів учасники набували навичок надання першої психологічної допомоги, реагування на кризові ситуації під час консультування і спілкування зі складними абонентами. Учасників тренінгу також навчали підтримувати себе задля профілактики професійного вигорання.
Як повідомлялося, понад 20 000 освітян пройшли курси підвищення кваліфікації з першої психологічної допомоги.