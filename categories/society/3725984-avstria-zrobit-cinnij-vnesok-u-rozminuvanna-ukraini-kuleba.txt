Міністр закордонних справ України Дмитро Кулеба за підсумками переговорів у Лондоні з австрійським колегою Александром Шалленбергом заявив, що Австрія зробить цінний внесок у розмінування замінованих російськими військами українських територій.

Про це повідомило Міністерство закордонних справ України в Телеграмі, передає Укрінформ.
«Австрія зробить цінний внесок у розмінування. На переговорах у Лондоні міністри Дмитро Кулеба та Александер Шалленберг обговорили економічну співпрацю, торгівлю, страхування та збільшення гуманітарної підтримки», - зазначається в дописі.
Раніше глава української дипломатії провів у Лондоні перемовини з главами МЗС Франції і Данії.
Як повідомляв Укрінформ, у Лондоні 21-22 червня проходить міжнародна конференція з відбудови України (Ukraine Recovery Conference). Захід є продовженням щорічних конференцій щодо реформ в Україні, які відбувалися з 2017 року.
Фото: МЗС України