В Україні розпочав роботу освітній хаб «Google Знання».

Про це повідомляє Міністерство освіти та науки, передає Укрінформ.
"В Україні розпочав роботу освітній хаб «Google Знання». Головна мета – надати учням, учителям та батькам інструменти для пошуку інформації", - йдеться у повідомленні.
У розділі «Знання для школи» ресурси Google призначені для освітян, учнів та їхніх батьків:

Навчайте: де б ви не були – ресурс із інструментами й порадами для вчителів і батьків, що необхідні для навчання учнів.
Google Families — поради, щоб ваша сім’я могла навчитися впевнено користуватися технологіями.
Посібник з безпеки дітей в інтернеті – допоможе вчителям та батькам навчити дітей безпечно користуватись інтернетом.
Онлайн-платформа «Навчання» на ютуб – напрям з відеоуроками з різних дисциплін для учнів середніх та старших класів.

Розділ «Знання для роботи» містить ресурси, що стануть у пригоді людям, які шукають нову роботу або хочуть розвинути свій бізнес.
Тут ви знайдете:

нові цифрові можливості з Google – сайт з навчальними ресурсами Google задля швидкого розвитку та стійкого відновлення економіки;
Digital Workshop – платформа для тих, хто хоче удосконалити навички роботи в інтернеті, які потрібні для розвитку бізнесу, кар’єрного зростання чи впевненості у власних силах;
професійні сертифікати – тут знайдете гнучкі навчальні онлайн-програми, які допоможуть набути важливих практичних навичок, а також отримати сертифікат про здобуття освіти у професіях, що мають попит;
розвивайте кар’єру з Google Cloud – програма допоможе ІТ-розробникам і студентам набути практичні та затребувані навички з основ роботи із хмарними технологіями, необхідними для розвитку кар’єри або пошуку нової роботи;
Google для малого та середнього бізнесу – ресурси й поради, які можуть стати в пригоді для українського бізнесу в скрутний час;
Market Finder – безкоштовний сервіс, який допомагає компаніям виходити на нові ринки, шукати нових клієнтів та партнерів, збільшувати експортний продаж онлайн тощо.

У розділі «Знання для життя» зібрані всі ресурси Google, що допоможуть розвиватися:

Пошук – знаходьте потрібну інформацію і навіть більше;
YouTube – дивіться корисні відео на різні теми;
Google Перекладач – перекладайте різними мовами;
Планета Земля – відкривайте для себе світ за допомогою сервісу;
Google Об'єктив – шукайте те, що бачите;
Google Книги – знаходьте потрібну книжку через сервіс пошуку;
Google Академія – шукайте наукову літературу на будь-яку тему;
Центр безпеки – дізнайтеся більше про захист вашої безпеки в інтернеті.

Інформаційним партнером хабу є Міністерство цифрової трансформації України та національний проєкт «Дія.Цифрова освіта». Інформаційним партнером розділу «Знання для школи» є Міністерство освіти та науки України. Також запуск Google Знання підтримує Київська міська державна адміністрація.