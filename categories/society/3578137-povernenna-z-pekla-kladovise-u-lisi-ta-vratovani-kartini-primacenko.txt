Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: Павло Багмут

Міністр внутрішніх справ України Денис Монастирський, т.в.о. голови Служби безпеки України Василь Малюк, начальник Головного управління розвідки Міністерства оборони України Кирило Буданов та керівник Офісу Президента України Андрій Єрмак (зліва направо) під час брифінгу щодо повернення захисників України з російського полону, Київ, 22 вересня 2022 року.

Фото: В’ячеслав Мадієвський

Наслідки обстрілів російськими військами житлової багатоповерхівки в одному з районів міста, Харків, 21 вересня 2022 року.

Фото: В’ячеслав Мадієвський

Військовослужбовці у вирві, що утворилася внаслідок обстрілів російськими військами залізничної інфраструктури, Харків, 21 вересня 2022 року.

Фото: Дмитро Смольєнко

Зруйнована внаслідок російського ракетного обстрілу будівля у Запоріжжі, 22 вересня 2022 року.

Фото: Дмитро Смольєнко

Чоловік із собакою стоїть неподалік зруйнованого внаслідок ракетного обстрілу російськими військами будинку, Запорізька область, 19 вересня 2022 року.

Фото: В’ячеслав Мадієвський

Хрести на могилах вбитих російськими загарбниками жителів Ізюма на місці масового поховання, виявленого після звільнення міста від російської армії, Ізюм, Харківська область, 19 вересня 2022 року.

Фото: В’ячеслав Мадієвський

Чоловік проїжджає на велосипеді повз понівечену будівлю у звільненій від російських загарбників Козачій Лопані, Харківська область, 16 вересня 2022 року.

Фото: В’ячеслав Мадієвський

Українські військовослужбовці їдуть у звільненому від окупації місті Ізюм, Харківська область, 19 вересня 2022 року.

Фото: Дмитро Смольєнко

Танкова бригада Збройних сил України, яка звільняла Чернігів від російських окупантів, виконує бойові завдання на запорізькому напрямку, 16 вересня 2022 року.

Фото: Микола М’якшиков

Військовослужбовці сидять у кузові вантажівки підвищеної прохідності, яку Збройним силам України передали від міста Дніпра. Машини придбали коштом міського бюджету та приватних жертводавців на військових базах Франції, Дніпро, 20 вересня 2022 року.

Фото: В’ячеслав Мадієвський

Представники військового гуманітарного підрозділу ЗСУ "На щиті", що займається розшуком загиблих під час війни, виявили тіло українського воїна, який загинув під час наступу російських військ, поблизу селища Козача Лопань, Харківська область, 16 вересня 2022 року.

Фото: Руслан Канюка

Портрети заслуженого артиста України, соліста балету Національної опери Олександра Шаповала, який загинув у бою проти російських окупантів, під час церемонії прощання у фойє Національної опери України імені Тараса Шевченка, Київ, 17 вересня 2022 року.

Фото: Геннадій Мінченко

Військовий прощається із загиблим військовослужбовцем Романом Косенком (позивний Яшка-циган), тіло якого було знайдено у нещодавно звільненому Ізюмі, на Майдані Незалежності, Київ, 18 вересня 2022 року.

Фото: Геннадій Мінченко

Експонат виставки "Потенційно (не)прийнятний контент" художника Стаса Жалобнюка, на якій представлено серію робіт, створених під час російсько-української війни, у Галереї протестного мистецтва, Київ, 22 вересня 2022 року.

Фото: Руслан Канюка

Новопризначений суддя Конституційного Суду України Олександр Петришин одягає мантію під час урочистої церемонії складання присяги, Київ, 21 вересня 2022 року.

Фото: Юлій Зозуля

Балкер IKARIA ANGEL з 30 тисячами тонн пшениці, який в межах "зернового коридору" вирушив до Ефіопії з порту Чорноморська, Одеська область, 17 вересня 2022 року.

Фото: Руслан Канюка

Кінолог Володимир Крижанівський зі службовим собакою під час першої церемонії нагородження "Чотирилапі захисники", Київ, 22 вересня 2022 року.

Фото: Євген Котенко

Кур'єри забирають замовлення у вікні ресторану швидкого харчування McDonald's, розташованого на проспекті Гагаріна, 2а. Заклад відновив роботу після тривалої перерви, пов'язаної з повномасштабним вторгнення росії в Україну. Київ, 20 вересня 2022 року.

Фото: Володимир Тарасов

Благодійна гонка Black Trophy 2022 на підтримку військових, організована клубом OFFROADMANIACS, благодійним фондом @cf_independent_future "Незалежне Майбутнє" та клубом "ТТ", Київська область, 17 вересня 2022 року.

Фото: Ніна Ляшонок

Учасники акції з нагоди Дня міста Херсон, що тимчасово перебуває під російською окупацією, Одеса, 17 вересня 2022 року.

Фото: Микола М’якшиков

Учасниця майстер-класу "Розмалюй пряник для захисника" демонструє солодощі, Дніпро, 17 вересня 2022 року.

Фото: Олександр Лапін

Майстер-клас для дітей-переселенців зі створення ляльок та театру анімації "Лялька-герой з паперу" в межах проєкту "Торба ляльок на колесах", що фінансується програмою ЄС "#ПрямуємоРазом", Вінниця, 18 вересня 2022 року.

Фото: Павло Багмут

У столичній книгарні "Сяйво книги" триває збір книжок, надрукованих російською мовою, які будуть відправлені на переробку, а отримані кошти спрямують на підтримку Збройних сил України, Київ, 22 вересня 2022 року.

Фото: В’ячеслав Мадієвський

На території Національного літературно-меморіального музею ім. Г. С. Сковороди за участю міністра культури та інформаційної політики України Олександра Ткаченка відбулося урочисте погашення пам’ятної поштової марки та конверта, присвячених 300-річчю від дня народження видатного українського філософа та поета Григорія Сковороди, село Сковородинівка, Богодухівський район, Харківська область, 20 вересня 2022 року.

Фото: Олександр Лапін

Експонат благодійної виставки-продажу на користь зооволонтерів "Наші хвостики. Варта добра" у Вінницькому обласному краєзнавчому музеї, Вінниця, 22 вересня 2022 року.

Фото: Ніна Ляшонок

Військовослужбовці під час урочистого відкриття VII Міжнародного фестивалю мистецтв "Оксамитовий сезон в Одеській опері. Thе Art of Victory", в межах якого відбулася прем’єра опери українського композитора Олександра Родіна "Катерина", в Одеському національному академічному театрі опери та балету, Одеса, 17 вересня 2022 року.

Фото: Павло Багмут

Експонат виставки кураторського артпроєкту художника Антона Логова INSIGHT на території галереї мистецтв "Лавра", Київ, 22 вересня 2022 року.

Фото: Геннадій Мінченко

Відвідувачі виставки "Марія Примаченко. Врятоване" в Українському домі, Київ, 21 вересня 2022 року.

Фото: Євген Котенко

У столичному музеї історичного костюму та стилю Victoria Museum відбулося урочисте відкриття виставки "Загартована шляхетність" до 150-річчя української оперної співачки Соломії Крушельницької: експозиція складається з понад 10 аутентичних суконь та аксесуарів 18-19 століть, які відтворюють відомі образи з фотографій української оперної діви, Київ, 20 вересня 2022 року.

Фото: Павло Багмут

Спортсменка Ольга Івженко під час тренування в межах зустрічі з жіночою олімпійською збірною України з важкої атлетики, Київ, 16 вересня 2022 року.

Фото: Олександр Лапін

Хореограф Гліб Зельгін (ліворуч) під час майстер-класу фізичного напрямку в межах курсу "Турбота про себе – це…", Вінниця, 22 вересня 2022 року.

Фото: В’ячеслав Мадієвський

Коза біля коробок з гуманітарною допомогою для жителів села Нова Гусарівка, звільненого від російських окупантів, Балаклійський район, Харківська область, 17 вересня 2022 року.

Фото: Юрій Рильчук

Дендрарій лісонасіннєвого селекційного центру в Клубівецькому лісництві ДП "Івано-Франківський лісгосп", Клубівці, Івано-Франківська область, 17 вересня 2022 року.