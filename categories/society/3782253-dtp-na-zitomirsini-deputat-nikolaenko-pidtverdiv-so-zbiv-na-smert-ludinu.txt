Народний депутат від партії «Батьківщина» Андрій Ніколаєнко підтвердив, що скоїв ДТП, в якій загинула людина.

Як передає Укрінформ, про це Ніколаєнко повідомив у Фейсбуці.
«На жаль, це правда. Сьогодні зі мною сталося найстрашніше, що може трапитися із водієм – під колесами автомобіля, яким я керував, загинула людина», – написав Ніколаєнко.
Народний депутат зазначив, що сприятиме слідчим діям, які проводить ДБР, та добровільно пройде всі необхідні експертизи.
«Я був тверезим, я не порушував правил, але трагедії уникнути не вдалося», – додав Ніколаєнко.
Як повідомляв Укрінформ, на Житомирщині, на трасі Київ–Чоп, у ДТП за участю народного депутата загинула 18-річна дівчина.