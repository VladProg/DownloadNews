Педагоги та дитячі психологи телеграм-каналу "Підтримай дитину" продовжують надавати поради для тат, які перебувають далеко від дитини.

Про це повідомляє пресслужба Міністерства освіти і науки, передає Укрінформ.
"Виховувати дитину дистанційно дуже важко, але велику роль відіграє якість спілкування та емоції, які отримує дитина від батьків. Дуже важливо, щоб вона відчувала вашу підтримку і знала, що залишаєтесь поряд навіть на відстані. Дитина має відчувати, що ви цікавитеся нею, знати, що вона може на вас покластися у будь-якій ситуації", - йдеться в повідомленні.

Інфографіка: МОН

Фахівці рекомендуть татам запитувати у дитини, що цікавого відбулося у неї протягом дня, звертати увагу на її вподобання - визначити, які предмети вона полюбляє в школі й поділитися власним досвідом з їхнього вичення. Така позиція допоможе вибудувати спільні інтереси. А зміцнити їх, на думку експертів, допоможе певна сумісна справа, наприклад, віртуальна командна гра, де тато міг би взяти участь разом із дитиною. Водночас зауважується, що можна створити власну гру за своїми правилами.
Ініціатива "Підтримай дитину" реалізується в межах "Національної програми психічного здоров’я та психосоціальної підтримки" за підтримки першої леді України Олени Зеленської.
МОН спільно з Фондом "Східна Європа" запустили новий безкоштовний онлайн-курс для освітян "Психологічна безпека дорослих та дітей під час повітряної тривоги у школі".