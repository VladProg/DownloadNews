Піротехніки Державної служби з надзвичайних ситуацій за останню добу знешкодили 409 вибухонебезпечних предметів, зокрема три авіабомби.

Як передає Укрінформ, про це повідомляє ДСНС.
"Протягом доби піротехнічні підрозділи ДСНС залучалися 149 разів, виявлено, вилучено і знешкоджено 409 вибухонебезпечних предметів, у тому числі три авіаційні бомби, обстежено територію площею 107 гектарів", - йдеться у повідомленні.
Найчастіше піротехнічні підрозділи працювали у Харківській області - 17 230 разів, Київській – 7 484, Донецькій – 4 866, Миколаївській – 4 571, Чернігівській – 4 522, Херсонській – 4 365, Сумській – 1 863, Черкаський – 1 085.
Всього з початку широкомасштабного вторгнення російської федерації на території України знешкоджено 349 тис. 897 вибухонебезпечних предметів та 2 891 кг вибухової речовини, у тому числі 2 212 авіаційних бомб. Обстежено територію площею близько 83 тис. 237 гектарів.
Як повідомляв Укрінформ, Фонд Говарда Баффета передав для потреб піротехнічних підрозділів Державної служби з надзвичайних ситуацій ще дві машини механізованого розмінування.
Фото: ДСНС