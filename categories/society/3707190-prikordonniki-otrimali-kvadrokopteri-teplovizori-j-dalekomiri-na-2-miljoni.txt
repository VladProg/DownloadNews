Військовослужбовці одного мз прикордонних загонів Державної прикордонної служби отримали від благодійників квадрокоптери, тепловізори та далекоміри на суму близько ₴2 мільйони.

Як передає Укрінформ, про це повідомляє Держприкордонслужба.

“Благодійна організація “Благодійний фонд “24”, яка є ініціативою 24 телеканалу, акумулює добровільні внески своєї аудиторії на підтримку українського війська та здійснює закупівлю найнеобхіднішого для бойових підрозділів на передовій. Зокрема за зібрані кошти було придбано сучасні квадрокоптери, тепловізійні прилади та далекоміри на суму близько 2 млн гривень”, - ідеться у повідомленні.

Як повідомляв Укрінформ, у травні латвійські благодійники передали транспортні засоби, тактичне та інженерне захисне спорядження українським прикордонникам, які захищають країну від російської агресії.