Україна на міжнародній математичній олімпіаді у Норвегії цьогоріч отримала шість медалей - золоту, срібну і чотири бронзових.

Про це поінформувала пресслужба Міністерства освіти і науки України, передає Укрінформ.
«Команда України у складі шести школярів успішно виступила на 63-й Міжнародній математичній олімпіаді, що проходила з 6 до 16 липня 2022 в місті Осло, Норвегія. Усі хлопці вибороли медалі: 1 золоту, 1 срібну та 4 бронзових. Представники близько 100 країн-учасниць змагань вітали нашу збірну стоячи», - уточнюється у повідомленні.




У МОН висловили вдячність усім, хто допоміг команді України взяти участь у міжнародних змаганнях і привітали переможців.

Як повідомлялося, торік українські школярі посіли шосте місце на Міжнародній математичній олімпіаді.


Фото: mon.gov.ua