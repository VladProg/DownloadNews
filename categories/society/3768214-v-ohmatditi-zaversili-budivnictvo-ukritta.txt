Військовослужбовці Державної спеціальної служби транспорту завершили роботи з будівництва та облаштування укриття у Національній дитячій спеціалізованій лікарні НДСЛ «Охматдит».

Про це повідомляє Державна спеціальна служба транспорту, передає Укрінформ.
Підземне укриття облаштоване вентиляцією, інженерними мережами, санвузлами і кімнатами для відпочинку, а також — всім необхідним для безперервного процесу лікування.

Відео: Державна спеціальна служба транспорту / UA State Special Transport Service


Як повідомлялося, в рамках спільного проєкту Міністерства охорони здоров’я України та Світового банку «Зміцнення системи охорони здоровʼя та збереження життя» 200 медзакладів «первинки» будуть обладнані сонячними панелями та акумуляторами. З початку повномасштабної війни вже 32 українські медзаклади були обладнані сонячними панелями з інверторами та акумуляторами, які можуть накопичувати енергію та забезпечувати аварійним електроживленням у разі аварійних відключень електроенергії або блекаутів.