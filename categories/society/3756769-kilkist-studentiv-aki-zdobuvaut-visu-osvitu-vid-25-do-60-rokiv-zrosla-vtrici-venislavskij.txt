У 2022 році після повномасштабного вторгнення кількість студентів від 25 до 60 років, які здобувають другу, третю вищі освіти, зросла втричі.

Про це заявив член парламентського комітету з питань національної безпеки, оборони та розвідки, представник Президента у Верховній Раді Федір Веніславський в ефірі телемарафону «Єдині новини», передає Укрінформ.
“У 2022 році після повномасштабного вторгнення кількість студентів від 25 до 60 років, які здобувають другу, третю вищі освіти, зросла втричі. Це точно зловживання. Наскільки воно масове, можна судити з цифр. Ймовірність того, що після досягнення 30 річного віку хтось вирішив здобути ще одну вищу освіту, є, але не носить настільки масового характеру”, - сказав Веніславський.

Джерело: телемарафон «Єдині новини»
Він додав, що оскільки законопроєкт щодо скасування відтермінування від мобілізації для деяких студентів, які здобувають другу вищу освіту, викликав багато суперечок, то над ним треба буде попрацювати.
Як повідомляв Укрінформ, близько 60 тис. чоловіків використали навчання для ухилення від призову. У Верховній Раді зареєстрований законопроєкт, який дозволить перекрити таку схему ухилення.