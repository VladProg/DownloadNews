Службовці, які мають бажання внести зміни у декларації за 2021 та 2022 роки, відсьогодні протягом 14 днів можуть звернутися з відповідною заявою до Національного агентства з питань запобігання корупції.

Про це повідомив заступник голови НАЗК Артем Ситник на брифінгу в Медіацентрі Україна – Укрінформ.
“Закон (про відновлення е-декларування - ред.) дає можливість внести зміни у декларації. Така можливість буде доступна протягом 14 діб з моменту набрання чинності законом. Тобто, всі особи, які добровільно подавали декларації за 2021 та 2022 роки, будуть мати можливість звернутися до НАЗК із відповідною заявою про надання можливості внести зміни... Через 14 днів така опція вже не буде доступна”, - сказав Ситник.

Він наголосив, що така опція буде доступна лише раз і повторно внести зміни вже буде неможливо.
Зі свого боку, очільниця управління проведення повних перевірок НАЗК Юлія Кулікова зауважила, що звернення має бути лише у письмовій формі, не в електронній: “Щоб ми могли побачити такі повідомлення, оскільки строк дуже обмежений. Починається він відсьогодні і завершується 25 жовтня. Це має бути письмове повідомлення із зазначенням дати декларації”.

Водночас вона наголосила, що декларації, подані до початку повномасштабного вторгнення, тобто до 24 лютого 2022 року, не можуть бути виправлені: "Тільки ті, які подані після 24 лютого".
Загалом є три кампанії декларування: за 2021, 2022 та 2023 роки. Надати дані про свої статки за 2021 та 2022 роки необхідно до 31 січня 2023 року, за цей рік — до 31 березня 2024-го. “Це дві дуже важливі дати, які є відправними точками для того, щоб зрозуміти, коли виникає обов'язок подати декларації та за який період”, - підкреслила заступниця голови НАЗК.
За його даними, вже близько 700 тисяч службовців подали декларації за 2021 та 2022 рік. “На нашу думку, це свідчить про доброчесність та бажання все ж таки здійснювати державну службу Prozorro”, - зауважив Ситник.
Як повідомляв Укрінформ, Президент Володимир Зеленський 10 жовтня підписав закон про відновлення е-декларування під час воєнного стану, повторно ухвалений Верховною Радою з його пропозиціями.