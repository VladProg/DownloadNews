У Полтаві у п'ятницю, 1 вересня, відбувається прощання з пілотами та техніками гелікоптерів Мі-8, які загинули поблизу села Новоявленка на Донеччині.

Про це повідомляє кореспондент Укрінформу.






Прощання з пілотами та техніками гелікоптерів Мі-8, які загинули на Донеччині / Фото: В`ячеслав Мадієвський. Укрінформ















































































Рідні, друзі, побратими проводжають в останню путь командира вертольота Віктора Опанасюка, командира ланки льотної ескадрильї Владислава Римаря, штурмана ланки Івана Ярового, льотчика-штурмана Валентина Воробця, старшого бортового авіаційного техніка Юрія Анісімова, старшого бортового авіатехніка Євгена Кисіля. Всі вони служили у 18-й авіабригаді ім. Сікорського.
За інформацією військової частини, всі загиблі мають значний досвід і бойові нагороди.





Як повідомлялося, 29 серпня у Краматорському районі Донецької області під час виконання бойового завдання впали два військові гелікоптери Мі-8. Загинули четверо пілотів і два авіатехніки.
ДБР попередньо кваліфікувало подію за ст. 416 Кримінального кодексу України – порушення правил польотів або підготовки до них. Однак розглядаються й інші можливі причини катастрофи: технічна несправність, диверсія або ураження вертольотів ворогом.
Фото: В'ячеслава Мадієвського