Дистанційна школа "Оптіма" розробила інноваційну навчальну платформу для підготовки дошкільнят.

Про це повідомляє Міністерство освіти та науки, передає Укрінформ.
"Додаток можна встановити на гаджет із будь-якою операційною системою. Інтерактивні вправи відповідають віковим особливостям малюків, утримують їхню увагу, формують пізнавальні процеси (пам'ять, моторику, уважність до деталей, мислення, сприйняття навколишнього світу). Навчання безоплатне", – йдеться у повідомленні.
Окрім цікавих пізнавальних завдань, додаток містить розвивальні відео, анімовані вправи та мультики, ігротеку для розвитку уваги, пам'яті, логічного мислення. Малеча опанує основи читання, математики та письма, познайомиться з навколишнім світом, цікаво й весело проведе час.
Розпочати навчання на демоверсії можна тут: game.optima.school/home.
Як повідомлялся, спеціалізована онлайн-школа MATHEMA запрошує на безкоштовний курс із математики.