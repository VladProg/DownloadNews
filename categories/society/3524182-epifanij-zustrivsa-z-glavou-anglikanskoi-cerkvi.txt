Предстоятель Православної церкви України, митрополит Київський і всієї України Епіфаній зустрівся в Лондоні з архієпископом Кентерберійським Джастіном Уелбі.

Як передає Укрінформ, про це речник ПЦУ, архієпископ Чернігівський та Ніжинський Євстратій Зоря повідомив у Фейсбуці.
"Джастін Уелбі, архієпископ Кентерберійський, очільник Церкви Англії та лідер англіканської спільноти світу, тепло прийняв у своїй резиденції, Ламбетському палаці в Лондоні, Предстоятеля Православної Церкви України Митрополита Епіфанія", – написав він.

Як повідомляв Укрінформ, у червні митрополит ПЦУ Епіфаній провів онлайн-зустріч із міністром закордонних справ Тайваню Джозефом У. Сторони обговорили програму допомоги з відновлення зруйнованих українських храмів.