У середу, 10 серпня, завершується другий етап підтвердження участі в додатковій сесії національного мультипредметного тесту.

Як передає Укрінформ, про це Український центр оцінювання якості освіти повідомляє у Телеграмі.
“Станом на 9 серпня спеціальну форму, розміщену на інформаційній сторінці у вкладці “Підтвердження участі в НМТ”, заповнили 24 456 учасників”, - зазначають в УЦОЯО.

Як повідомляв Укрінформ, в основній сесії Національного мультипредметного тесту, яка тривала з 23 липня до 4 серпня, взяли участь понад 187 тисяч учасників.
Додаткова сесія відбудеться 16-20 серпня, спеціальна - з 12 до 16 вересня.