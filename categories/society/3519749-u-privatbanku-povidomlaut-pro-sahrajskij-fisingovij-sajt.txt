У ПриватБанку попереджають клієнтів про новий шахрайський фішинговий сайт і закликають у жодному разі не переходити за посиланням.

Про це повідомляє ПриватБанк у Телеграмі, передає Укрінформ.
"Новий шахрайський фішинговий сайт. Така фейкова інформація зараз шириться телеграм-каналами. Ні в якому разі не можна переходити за посиланнями на фальшиві сайти, які вигадують подібні до ПриватБанку назви, це небезпечно та може призвести до втрати грошей!" - застерігають у фінустанові.
Цього разу шахраї повідомляють про виплати постраждалим від Благодійного фонду Ріната Ахметова і закликають для отримання виплати переходити "на офіційний бот".
Як повідомлялось, раніше шахраї вже створювали фейкові сторінки сайту “Допомагати просто” від ПриватБанку, через який пропонували отримати грошову допомогу від ООН.