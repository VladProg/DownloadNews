Національний музей народної архітектури та побуту України у Пирогово відновив свою роботу.

Про це повідомив міністр культури та інформаційної політики Олександр Ткаченко в Фейсбуці, передає Укрінформ.
"Відвідав музей у Пирогово.Тут зустрівся із працівниками музею і привітав їх із вчорашнім професійним святом Дня музеїв та сьогоднішнім Днем вишиванки. Весь колектив сьогодні - у своїх кращих вишиванках. Бути у вишиванці тут – так природньо. Скрізь наші українські хатинки зі стріхою та в‘язаним плотом. Послухав навіть чудові українські співи. Прекрасне місце, де можна поринути в українську історію та культуру. Музей просто неба тільки-но вчора відкрив свої двері для відвідувачів. Тому запрошує всіх навідатися в гості", - написав Ткаченко.

Як повідомлялося, сьогодні, у третій четвер травня, українці вже традиційно святкують День вишиванки. Цей День не є офіційним, але відзначають його не тільки в Україні, але й за її межами – українці та всі прихильні до нас та до нашої культури люди.
Цьогоріч День вишиванки відзначають 19 травня. Він був започаткований 2006 року студенткою Чернівецького національного університету Лесею Воронюк.