Головнокомандувач Збройних сил України Валерій Залужний привітав українців з Великоднем і наголосив, що разом, у єдності, ворог буде подоланий.

Як передає Укрінформ, про це він написав у Телеграмі.
"Вітаю всіх, хто в цей день тримає оборону в окопах. Перебуває в бліндажах. Веде розвідку. Несе бойове чергування. Допомагає армії", - наголосив Залужний.
Головнокомандувач ЗСУ привітав всіх, хто наближає перемогу. "Вітаю весь український народ з Величним святом - Воскресіння Христового Великдень - це свято великої надії. Надії, яка принесе нам мир. Вірю, що разом, у єдності, ми подолаємо ворога", - заявив він та побажав усім сили і натхнення у боротьбі за правду і свободу.
Як повідомлялося, цьогоріч 16 квітня християни східного обряду відзначають найвеличніше свято – Світле Христове Воскресіння або Великдень.