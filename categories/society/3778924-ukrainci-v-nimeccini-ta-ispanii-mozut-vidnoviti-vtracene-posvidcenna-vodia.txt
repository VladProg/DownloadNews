Громадяни України в Німеччині та Іспанії можуть відновити втрачене або викрадене посвідчення водія в центрах обслуговування «Паспортний сервіс».

Як передає Укрінформ, про це Міністерство внутрішніх справ повідомляє у Фейсбуці.
Для обміну посвідчення водія необхідно надати такі документи: паспорт громадянина України з обов’язковим місцем реєстрації; довідку (оригінал або копія) про присвоєння реєстраційного номера облікової картки платника податків (у разі його відсутності на ID-картці, штампу в паспорті або в базах даних МВС); документ, що підтверджує зміну прізвища, ім'я (у разі зміни особистих даних).

Також у МВС повідомили адреси підрозділів ДП «Документ».
У Німеччині:

Кельн, Вроцлавська площа, 50668;
Берлін, Am Treptower Park 14 (2 поверх).

В Іспанії:

Валенсія, ст. метро Xàtiva (парковка напроти головного входу у вокзал Estació del Nord);
Мадрид, C. Adolfo Bioy Casares, 2, 28051 (Парковка комерційного центру LA GAVIA).

Як повідомляв Укрінформ, громадяни України в Польщі отримали можливість відновити втрачене або викрадене посвідчення водія.