Цієї ночі провокацій поблизу церков вдалося уникнути.

Про це радник міністра внутрішніх справ України Вадим Денисенко сказав в ефірі телемарафону, передає Укрінформ.
«Сьогодні працювало понад 13 тисяч поліцейських по всій країні. Станом на зараз можемо говорити про те, що в цілому, на щастя, ніяких провокацій не було. Цього вдалося уникнути. Пасхальна ніч, я маю на увазі з точки зору безпеки храмів, безпеки людей, які приходили чи то увечері, чи то зранку вже почали проходити, в цілому ситуація більш-менш спокійна», - сказав Денисенко.
Як відомо, у неділю, 24 квітня, у християн східного обряду - свято Воскресіння Христового. Багато релігійних громад з благословіння своїх очільників ухвалили рішення про перенесення Великодніх богослужінь на вечірній, ранковий або денний час.