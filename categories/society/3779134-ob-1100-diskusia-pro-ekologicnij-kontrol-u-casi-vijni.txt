27 жовтня об 11:00 - обговорення на тему: "Реформа екологічного контролю у часи війни: важливість та перспективи".

Організатори: Медіацентр Україна – Укрінформ.
Спікери: Олена Крамаренко - заступниця міністра захисту довкілля та природних ресурсів України; Олег Бондаренко - голова Комітету з питань екологічної політики та природокористування ВРУ (онлайн); Дмитро Заруба - перший заступник голови Державної екологічної інспекції; Олена Кравченко - виконавча директорка Міжнародної благодійної організації «Екологія-Право-Людина»; Олег Листопад - експерт Мережі захисту національних інтересів “АНТС” Save Dnipro.

Питання до обговорення:


Зараз Державна екоінспекція (ДЕІ) крім контролю виконання екологічного законодавства суб’єктами господарювання ще й фіксує шкоду довкіллю від російської агресії та обраховує збитки. Але чи має вона достатньо повноважень та спроможностей як для першої, так і для другої функцій?


Чи потрібно об’єднати контрольні зусилля рибного патруля, Держспоживслужби та інших контролерів у одну структуру?


На яких засадах мають працювати лабораторії і скільки та у кого вони є?


Коли буде ухвалено законопроєкт «Про державний екологічний контроль 3091, який вже багато років «вариться» у Верховній Раді?


Формат заходу – офлайн (Зала 1) + онлайн.
Дивіться на YouTube-каналі Укрінформу.


Чому це цікаво?
Україна зіткнулася із серйозними викликами, пов'язаними із російською агресією та воєнними подіями. Часи війни підносять питання щодо ефективності екологічного контролю та потреби в його реформі.
Кожен факт впливу воєнних дій на довкілля має бути зібраним, задукоментованим належним чином, обраховані збитки за сучасними релевантними методиками. І першу “скрипку” у зборі і обробці такої інформації належить екоінспекції. Саме від неї залежить належність, допустимість доказів у майбутніх справах проти агресора з вимогою компенсації за знищене довкілля і його відновлення до природного стану. Фіксація шкоди – це нова довготривала функція екоіспекції.