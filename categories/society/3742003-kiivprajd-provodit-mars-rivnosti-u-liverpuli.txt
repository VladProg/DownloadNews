Тисячі людей зібралися в британському місті Ліверпуль, де цьогоріч проводить Марш рівності українська громадська організація «КиївПрайд».

Як передає Укрінформ, про це повідомляє Sky News.
«Ми йдемо разом за Україну, за свободу, щоб нагадати світу та Великій Британії, що війна не закінчилася», – сказав речник організації Едвард Різ, який прибув до Ліверпуля з нагоди проведення заходу.

За його словами, боротьба за права ЛГБТ+ спільноти у Сполученому Королівстві, США, Європі та інших частинах світу ще не завершена.
У заході беруть участь представники ЛГБТ+ спільноти України та Британії.

Організатор Маршу рівності та директор громадської організації «КиївПрайд» Ленні Емсон дуже високо оцінив співпрацю між Києвом та Ліверпулем.
Як повідомляв Укрінформ, 22 липня у столиці Німеччини пройшов 45-й щорічний ЛГБТ-парад під назвою Christopher Street Day, участь в якому взяла колона українців.
Фото: Sky News