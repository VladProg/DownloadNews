Міністерство закордонних справ України верифікувало 13 загиблих українців в Ізраїлі та шістьох зниклих безвісти.

Про це Укрінформу повідомив речник речник МЗС Олег Ніколенко, коментуючи інформацію про 23 загиблих українців в Ізраїлі.
«Це дані МВС Ізраїлю. Але прошу звернути увагу, що там вказується, що це приблизна статистика. Ми оперуємо інформацією, яку верифікувало МЗС України: 13 загиблих та шість зниклих безвісти», – зазначив речник зовнішньополітичного відомства.
Як повідомлялося, раніше в середу посол Держави Ізраїль в Україні Михайло Бродський інформував, що згідно з оновленим звітом ізраїльської сторони, кількість загиблих українців зросла до 23 громадян.
Фото: АА