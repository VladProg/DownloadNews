Низка поїздів через транспортну подію з вантажним поїздом у Київській області найближчим часом прибуватимуть до Києва зміненим маршрутом, із затримкою до 1,5 годин.

Як передає Укрінформ, про це акціонерне товариство «Укрзалізниця» повідомляє у Телеграмі.
В компанії підкреслили, що у зворотному напрямку поїзди так само прямуватимуть із затримкою.
Це стосуватиметься поїздів №729 Черкаси - Київ (і зворотний рейс), №733 Дніпро - Київ (і зворотний рейс), №131 Дніпро - Львів, №43 Черкаси - Івано-Франківськ (і зворотний рейс), №731 Запоріжжя - Київ (і зворотний рейс), а також №790 Київ - Кременчук, №102 Краматорськ - Херсон, №38 Киів - Запоріжжя, №80 Київ - Дніпро.
Зміна маршруту для цих поїздів може спричинити також затримки інших рейсів, в тому числі приміських, що прямують через Фастів та Білу Церкву, зазначили в УЗ.
Укрзалізниця максимально оперативно організувала обʼїзд ділянки, щоб скоротити затримки для поїздів. «Приносимо вибачення за ситуацію та працюємо над якнайшвидшим вирішенням проблеми», - ідеться в повідомленні.
Як повідомляв Укрінформ, Укрзалізниця на серпень та вересень 2023 року призначила шість додаткових поїздів на окремі дати в сполученні між Києвом та Кривим Рогом, Львовом і Ворохтою, а також Одесою, Ізюмом, Харковом, Дніпром та Львовом.
Фото: Укрзалізниця