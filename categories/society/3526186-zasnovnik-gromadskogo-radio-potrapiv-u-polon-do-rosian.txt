Правозахисник, журналіст і співзасновник та член ГО «Громадське радіо» Максим Буткевич у полоні.

Про це повідомляє Громадське радіо, передає Укрінформ.
Зазначається, що з початком повномасштабної війни Максим Буткевич поставив на паузу свою діяльність із допомоги біженцям, журналістську, гуманітарну, просвітницьку і правозахисну активність і пішов служити в ЗСУ.
Відео з ним опублікували російські пропагандисти. Вони пишуть, що військові, а серед них і Максим Буткевич, опинилися у полоні під Гірським, що на Луганщині. 24 червня російські загарбники захопили Гірську громаду Луганської області.
Від весни 2014 року Максим Буткевич допомагав переселенцям і переселенкам, а також займався захистом біженців та протидією дискримінації. Загалом правозахистом він займається упродовж останніх 20 років.
До команди Громадського радіо Максим Буткевич приєднався восени 2013 року. Під час Майдану був репортером і ведучим програм Громадського радіо на волонтерських засадах. Є активним членом ГО «Громадське радіо».



Фото: ФБ