Допомогу Україні у подоланні наслідків підриву російською армією греблі Каховської ГЕС надають уже 13 країн.

Про це Прем'єр-міністр Денис Шмигаль повідомив на засіданні уряду у вівторок, передає Укрінформ.
«Допомогу Україні у подоланні наслідків теракту надають уже 13 країн. Мова йде про десятки й сотні човнів, плотів, мотопомп, генераторів, контейнерів, резервуарів», - сказав Шмигаль.
За його словами, нині спостерігається зниження рівня води у Дніпрі, проте підтопленими залишаються 30 населених пунктів у Херсонській області та 31 у Миколаївській. Вже евакуйовано понад 3700 осіб.
Як повідомляв Укрінформ, війська РФ вночі 6 червня підірвали греблю Каховської ГЕС. Станція відновленню не підлягає. На Херсонщині тривають рятувальні роботи та евакуація населення з місць затоплення.
Фото: Денис Шмигаль/Телеграм