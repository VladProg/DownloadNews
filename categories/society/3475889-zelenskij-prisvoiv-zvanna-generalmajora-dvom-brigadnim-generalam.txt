Президент Володимир Зеленський присвоїв звання генерал-майора заступнику начальника Генерального штабу Збройних сил України та начальнику Головного управління Генштабу.

Відповідний указ №309/2022 опублікований на сайті глави держави, передає Укрінформ.
Президент, зокрема, присвоїв військове звання генерал-майора заступнику начальника Генштабу ЗСУ бригадному генералу Олександру Кириленку та начальнику Головного оперативного управління Генштабу бригадному генералу Віктору Кучеренку.
24 лютого російські війська розпочали новий етап восьмирічної війни росії проти України - повномасштабне вторгнення. Ворог обстрілює та руйнує ключові об'єкти інфраструктури, здійснює масовані обстріли житлових районів українських міст і сіл з використанням артилерії, реактивних систем залпового вогню, балістичних ракет, авіабомб.
Фото: ОП