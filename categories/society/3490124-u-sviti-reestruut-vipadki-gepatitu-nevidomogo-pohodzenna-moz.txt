У світі на середину травня виявлено 522 випадки захворювань на гострий гепатит невідомого походження.

Про це в Телеграмі повідомляє Міністерство охорони здоров'я, передає Укрінформ.
"У світі зареєстрована хвороба, причини виникнення якої до кінця не вивчені, — гепатити невідомого походження... Станом на 17 травня у світі було зареєстровано 522 випадки захворювань на гострий гепатит невідомого походження", - йдеться у повідомленні.
У МОЗ зазначають, що наразі причини захворювання до кінця не вивчені. Втім, у міністерстві закликають не панікувати, адже гепатити піддаються лікуванню.
У міністерстві також закликають батьків звернутися за допомогою до лікаря, якщо в дитини з'явилися ознаки ураження печінки.
Як повідомляв Укрінформ, в Україні випадків захворювання на віспу мавп не зафіксовано. Якщо буде нова інформація про хворобу, то про неї повідомлять додатково, запевняють у МОЗ.