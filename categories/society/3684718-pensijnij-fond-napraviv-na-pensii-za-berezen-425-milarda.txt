Пенсійний фонд України станом на 19 березня направив на соціальні виплати за поточний місяць 49,64 млрд грн, із них на виплати пенсій - 42,5 млрд грн.

Про це повідомляє пресслужба ПФУ в Фейсбуці, передає Укрінформ.
«Станом на 19 березня профінансовано 42,5 млрд грн на пенсійні виплати, в тому числі 8,9 млрд грн – на виплату пенсій через АТ “Укрпошта”, 33,6 млрд грн – через уповноважені банки», - йдеться в повідомленні.
Крім того, на житлові субсидії та пільги у березні направлено 5,4 млрд грн, на страхові виплати – 1 740,7 млн грн, в тому числі 866,5 млн грн – на оплату лікарняних.
Як повідомлялося, на соціальні виплати у січні-лютому 2023 року з державного бюджету спрямовано 76,5 млрд грн, із них 45,3 млрд грн – на виплати пенсій.