Прибічники Української православної церкви (московського патріархату) перешкоджають діяльності комісії Міністерства культури та інформаційної політики, яка мала проводити інвентаризацію майна Києво-Печерської лаври.

Про це повідомляє кореспондент Укрінформу.
Представники комісії підтвердили агентству інформацію щодо перешкоджання їхній діяльності.
Водночас представники УПЦ (МП) відмовилися коментувати ситуацію.

Вони разом зі своїми прихильниками також перешкоджають роботі журналістів, зокрема погрожують пошкодженням техніки.






Прибічники УПЦ МП у Києво-Печерській лаврі / Фото: Павло Багмут, Укрінформ














































За словами поліцейських, які перебувають на території монастирського комплексу, сутичок не зафіксовано.
На території Києво-Печерської лаври зараз перебувають понад сотню вірян, проходить молебень.
Як повідомляв Укрінформ, Національний заповідник "Києво-Печерська лавра" оголосив про розрив договору про оренду з УПЦ (МП) з 29 березня.
Предстоятель Православної церкви України митрополит Епіфаній визначив архімандрита Авраамія (Лотиша) виконувачем обов’язків намісника Свято-Успенської Києво-Печерської лаври у складі ПЦУ.
Водночас намісник Києво-Печерської лаври митрополит Павло (УПЦ (МП)) заявив, що ченці цієї церкви не збираються виселятися з Лаври.
30 березня комісія Міністерства культури та інформаційної політики мала розпочати інвентарізацію майна Києво-Печерської лаври.