На платформі електронних закупівель Prozorro завершилися торги на постачання їжі для Збройних сил України, визначення переможців триває.

Як передає Укрінформ, про це Міністерство оборони повідомило у Фейсбуці.
За даними відомства, усього проторговані 30 лотів на суму майже 11 мільярдів гривень.
Результати торгів Міноборони оголосить на своїх інформаційних ресурсах після завершення процедури закупівель.
Переможці будуть забезпечувати ЗСУ їжею у період з 1 січня до 31 березня 2024 року.
Як повідомляв Укрінформ, у червні поточного року Міноборони почало укладати договори на постачання продуктів харчування для ЗСУ за новою процедурою.