Ватажок так званої "днр" денис пушилін зник - його місцеперебування наразі невідоме.

Про це повідомив у своєму Телеграмі радник мера Маріуполя Андрющенко, передає Укрінформ.
"Наші джерела підтверджують, що місцеперебування пушиліна невідоме. Він мав бути в Маріуполі на концерті на кістках. Потім разом з Іващенко їхати в бік узбережжя (знаємо куди). Але щось пішло не так. А де пушилін не знає ніхто. Як цікаво складається", - зазначив він.
При цьому Андрющенко додав, що колаборант Костянтин Іващенко, призначений очільником окупаційної адміністрації Маріуполя, "теж нагострив лижі в бік Новоазовська, але його власна охорона прозоро натякнула, що в Новоазовськ за теперішніх умов він поїде лише в труні".
"То, маріупольці, Костянтина пару днів не побачите. Запой", - підсумував Андющенко.
Раніше радник голови Міністерства внутрішніх справ України Антон Геращенко повідомляв, що пушилін був поранений у Лимані на Донеччині.