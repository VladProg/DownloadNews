Понад 17 тисяч українців пройшли національний тест з медіаграмотності.

Як передає Укрінформ, про це Міністерство культури та інформаційної політики України повідомляє у Телеграмі.
“32 586 учасників спробували свої сили, а 17 555 українців повністю пройшли національний тест з медіаграмотності від “Фільтру”, - ідеться в повідомленні.
Кожен з учасників отримає сертифікат про проходження тесту із кількістю набраних балів (максимально 34 бали) на електронну пошту наступного тижня (31 жовтня-4 листопада).
Ознайомитися із правильними відповідями тесту можна на сайті “Фільтру”.
Як повідомляв Укрінформ, 27 жовтня відбувся перший Всеукраїнський національний тест з медіаграмотності, під час якого кожен бажаючий зміг перевірити, чи вміє боротися з фейками та відрізняти ворожу пропаганду.