Вселенський Патріарх Варфоломій заявив, що російська православна церква розчарувала православних християн через її підтримку російського повномасштабного вторгнення в Україну.

Як передає Укрінформ, про це повідомляє Ekathimerini.
«Для усіх церков було неможливо не засудити насильство й війну (рф проти України – ред). російська церква нас розчарувала. Я не хотів, щоб російська церква і патріарх кирил були цим трагічними винятками. Я не знаю, як він може це виправдовувати в своїй совісті», - сказав Вселенський Патріарх Варфоломій в інтерв’ю грецькому телеканалу TV ERT.
Він також очікував, що патріарх кирил витримає цей «вирішальний й історичний момент».
«Якщо було б потрібно, пожертвувати своїм троном і сказати путіну: «пане президенте, я не можу з вами погодитися, і я подаю у відставку»», - додав Вселенський Патріарх.
Як повідомлялося, глава рпц патріарх кирил підтримав дії рф проти України.