Цифровий проєкт «Автоматизація соціального захисту внутрішньо переміщених осіб в Україні» здобув нагороду на European Social Services Awards 2023 в категорії Digital Transformation як найкращий інноваційний проєкт у сфері соціальних послуг в Європі.

Про це повідомило Міністерство соціальної політики у Фейсбуці, передає Укрінформ.
"Війна поставила нові виклики перед державою, й комплексна послуга для внутрішньо переміщених осіб в певний момент стала найбільш актуальною в Україні. Виборовши перемогу у цій номінації, ми отримали надзвичайну мотивацію і готові продовжувати свій розвиток та удосконалювати цифрові людино-орієнтовані сервіси", - зазначили у пресслужбі міністерства.






Українську електронну систему соцзахисту ВПО визнали в Європі / Фото: medirent.ua































Проєкт реалізований у співпраці з Міністерством цифрової трансформації, ДП "ІОЦ Мінсоцполітики України" та IT-компанією "Медирент" за підтримки World Food Programme in Ukraine.
Оголошення та нагородження переможців відбулося у Загребі (Хорватія). Серед номінантів премії були 44 проєкти з 20 країн.
Як повідомлялося, станом на 1 вересня в Україні зареєстровано 4,965 млн внутрішньо переміщених осіб (ВПО), з яких 300 тис. додалися за останній рік, тобто з 1 вересня 2022-го.
На виплати переселенцям у листопаді спрямували понад 5,8 млрд грн.