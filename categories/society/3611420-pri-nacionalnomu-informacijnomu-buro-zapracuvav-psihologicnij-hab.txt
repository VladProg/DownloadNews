При Національному інформаційному бюро (НІБ) почав роботу психологічний хаб.

Про це повідомляє Укрінформ із посиланням на сайт Міністерства з питань реінтеграції тимчасово окупованих територій.
«Війна загострила всі наші емоції, в тому числі й негативний спектр. Ми все переживаємо глибоко й гостро. Злимося, відчуваємо провину, розгубленість, лють… Хтось – безпорадність. Це нормально. Важливо емоціям давати правильні назви (відповідно до почуттів «тут і зараз»), проговорювати й звільняти себе від них, залишаючись психічно здоровою особистістю. Ми всі разом вчимося підтримувати одне одного. Іноді людині просто важливо розуміти: вона не сама. Саме для цього ми й відкрили при Національному інформаційному бюро психологічний хаб», – зазначив керівник НІБ Олександр Смирнов.
Як повідомляється, у цей хаб можуть звернутися всі, хто потребує психологічної допомоги під час війни. Для цього достатньо зателефонувати на цілодобову гарячу лінію НІБ: 16-48 і залишити заявку на особисту психологічну підтримку.