В Україні стартує 12-й курс для охочих перейти на українську мову, амбасадором якого став український актор театру, кіно та дубляжу Дмитро Лінартович.

Про це у Телеграмі повідомляє пресслужба Київської міської державної адміністрації, передає Укрінформ.
«Стартує 12-й курс для охочих перейти на українську мову, амбасадором якого став український актор театру, кіно та дубляжу, а нині військовий ЗСУ Дмитро Лінартович», - йдеться в повідомленні.
Зазначається, що курс стартує 3 квітня. Приєднатися може кожен охочий із будь-якої точки світу. Участь – абсолютно безкоштовна.
Як повідомлялося, проєкт «Єдині» передбачає 28 днів підтримки переходу на українську мову. Організатори сподіваються допомогти 1 мільйону людей перейти на українську до кінця 2024 року.