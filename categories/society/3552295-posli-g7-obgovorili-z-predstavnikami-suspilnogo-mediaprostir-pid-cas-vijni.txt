Посли країни Групи семи обговорили медіапростір під час війни з представниками Суспільного мовника України.

Про це дипломати повідомили у Твітері, передає Укрінформ.

«Вільні та різноманітні ЗМІ є ключовою опорою демократії. Суспільний мовник України відіграє важливу роль. Посли G7 зустрілися з Суспільним, щоб обговорити медіапростір під час війни», - зазначається у дописі.


Як повідомлялося, голова парламентського Комітету з питань гуманітарної та інформаційної політики Микита Потураєв, його перша заступниця Ірина Констанкевич і голова підкомітету з питань інформаційної політики Євгенія Кравчук внесли пропозиції до законопроєкту “Про медіа”. Вони спрямовані на вдосконалення проєкту закону про медіа (№ 2693-д), який Комітет з питань гуманітарної та інформаційної політики у липні 2020 року рекомендував Верховній Раді ухвалити за основу.
Україна направить нову редакцію законопроєкту щодо медіа у Європейську комісію, яка має оцінити, чи імплементує документ рекомендації ЄС щодо реформи медіа.