Представництво Європейського Союзу в Україні опублікувало відео, де дипломати країн ЄС розповідають, що для них означає вишиванка.

Відео Представництво розмістило у Твіттері, передає Укрінформ
Розпочинає відео посол Євросоюзу Матті Маасікас, який зазначив, що для нього вишиванка – це наснага.
Посол Німеччини в Україні Анка Фельдгузен сказала, що для неї це - краса України; посол Франції Етьєн де Понсен – це символ і традиції; посол Естонії Каймо Кууск – Перемога.
Посол Ірландії в Україні Тереза Хілі заявила, що для неї вишиванка символізує любов українців до природи та чітке відчуття місця та культури, а посол Литви Вальдемарас Сарапінас також відзначив, що це для нього - дух Перемоги.

Відео: Твіттер Представництва ЄС в Україні
У записі відео взяли участь більш як два десятки дипломатів і співробітників представництв країн Європейського Союзу. Усі вони були вдягнені у вишиванки.
Як повідомлялося, щороку в третій четвер травня відзначається День вишиванки.
18 травня в України встановлено також День пам’яті жертв геноциду кримськотатарського народу.