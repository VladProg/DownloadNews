Посттравматичний стресовий розлад (ПТСР) розвивається лише у 20-30% людей, які пережили травматичні події.

Як передає Укрінформ, про це дружина Президента Олена Зеленська написала у Телеграмі.
«Усі ми матимемо ПТСР» – некоректне узагальнення, яке ми часто чуємо після повномасштабного вторгнення росії. Посттравматичний стресовий розлад прогнозують чи не кожному українцю. Насправді ПТСР розвивається лише у 20-30% людей, які пережили травматичні події. Про це свідчить статистика, яку наводить Міністерство охорони здоров'я України», - зазначила вона.
Перша леді України нагадала, що ПТСР — це порушення психічного стану, що може розвинутися після психологічної травми, яка завжди пов‘язана з надзвичайно загрозливою або катастрофічною ситуацією. І встановити цей діагноз може лише фахівець.
Однак, за словами Зеленської, щоб вчасно звернутися за допомогою, не завадить знати про симптоми ПТСР. Детальніше про це можна дізнатись за посиланням.
Як повідомляв Укрінформ, раніше Зеленська повідомила, що відтепер до психотерапевта або ж клінічного психолога можна буде звернутися у державних лікарнях.
Фото: ОП