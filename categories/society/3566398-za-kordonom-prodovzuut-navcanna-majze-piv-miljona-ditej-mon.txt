В Україні зараз функціонує 12 906 шкіл, а навчатиметься в цьому році 3 мільйони 900 тисяч дітей. Разом із тим, за кордоном продовжують перебувати 492 077 дітей і 16 449 вчителів.

Про це повідомив начальник головного управління загальної середньої та дошкільної освіти МОН Юрій Кононенко під час брифінгу в Медіацентрі Україна - Укрінформ.
"В Україні зараз функціонує 12 906 шкіл. З них 3 539 розпочали свою роботу в очному режимі, 3 867 - в змішаному і 5 497 - в дистанційному. При цьому звичайно враховувались побажання батьків і вони визначали форму навчання своїх дітей. Загалом в цьому навчальному році навчатиметься 3 млн 900 тис дітей. Зараз до очного навчання приступило близько 800 тис., 1 млн 300 тис. навчаються в змішаному форматі і 1 млн 800 тис. - в дистанційному режимі", - сказав Кононенко.
Він зазначив, що 4688 закладів дошкільної освіти працюють в очному режимі, 4558 працюють з використанням елементів дистанційного навчання, а 885 працюють в змішаному режимі.
За його словами, за кордоном продовжують перебувати 492 077 дітей і 16 449 вчителів. Кононенко зауважив, що нині немає статистики щодо того, скільки дітей за кордоном продовжують навчатися онлайн в українських школах.
Як повідомлялося, міністр світи і науки Сергій Шкарлет заявляв, що до 15 вересня 71% українських шкіл будуть готові до відновлення повноформатного навчання.