За програмою «єПідтримка», яку уряд запустив у березні за ініціативою Президента, виплати отримали майже 5 млн українців.

Про це на засіданні уряду повідомив Прем’єр-міністр України Денис Шмигаль, передає кореспондент Укрінформу.
За його словами, загальна сума всіх виплат склала майже 40 мільярдів гривень. Проте програма не закривається.
«Уряд після початку повномасштабної війни максимально допомагає і регіонам, і громадам, і громадянам. Програма "єПідтримка", яку ми запустили ще в березні повністю реалізована. Всі, хто подавався на виплату в розмірі 6500 грн, її отримали. Це майже 5 млн громадян. Фінальна сума всіх виплат склала 30 млрд 900 млн грн. Сьогодні уряд прийме постанову, яка дозволяє отримувати дохід від військових облігацій завдяки цим карткам "єПідтримка», - наголосив Прем’єр-міністр.
Як повідомляв Укрінформ, міністерство фінансів залучило до державного бюджету близько 128 мільйонів гривень від продажу військових облігацій.