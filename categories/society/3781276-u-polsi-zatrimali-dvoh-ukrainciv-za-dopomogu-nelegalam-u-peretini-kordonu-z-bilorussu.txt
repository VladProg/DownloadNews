Польські прикордонники за минулу добу, 31 жовтня, виявили 140 нелегалів, які намагалися потрапити в країну з території Білорусі, а також затримали двох громадян України за допомогу їм.

Про це повідомляє Прикордонна служба Польщі, передає Укрінформ.
“31 жовтня з Білорусі до Польщі намагалися нелегально потрапити 140 іноземців, зокрема громадяни Ефіопії та Ірану… За допомогу затримано двох громадян України”,- йдеться в повідомленні.
Зазначається, що 24 нелегали намагалися потрапити до РП через річку Переволока, з них 19 осіб повернулися на територію Білорусі, коли побачили польські патрулі.
На кордоні із Словаччиною прикордонники затримали 17 громадян Сирії, які нелегально перетнули рубіж.
Як повідомлялося, польські прикордонники затримали 26-річного громадянина України, який займався переправленням нелегальних мігрантів і погрожував охоронцям кордону ножем.
Фото: @Straz_Graniczna