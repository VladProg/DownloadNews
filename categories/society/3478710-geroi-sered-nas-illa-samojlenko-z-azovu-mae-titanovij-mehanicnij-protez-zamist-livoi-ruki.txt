Український захисник Ілля Самойленко з полку «Азову», який став відомий через прямі включення з захопленого Маріуполя, втратив у бойових діях ліву руку та наразі має титановий механічний протез.

Як передає Укрінформ, про це в Телеграмі повідомляє Оперативний ЗСУ.
«Іллю Самойленка з «Азову» за останній час впізнає чи не кожен. Та не усі знають: він втратив у бойових діях ліву руку. Зараз у нього титановий механічний протез; також Ілля втратив праве око. Тепер око штучне», - йдеться в повідомленні.

Як зазначається, до війни Ілля навчався на історичному факультеті Київського університету, тож мріє завершити навчання після перемоги.
Як повідомляв Укрінформ, Збройні сили України з 24 лютого по 9 травня ліквідували близько 25 тисяч 650 (+150) російських військових.
Також знищено танків 1145 (+15) одиниць, бойових броньованих машин ‒ 2764 (+23), артилерійських систем – 513 (+4), РСЗВ - 185 (+6), засобів ППО - 87 (+1), літаків – 199 (+0), гелікоптерів – 158 (+2), автомобільної техніки та автоцистерн - 1970 (+9), кораблів / катерів - 12 (+0), БПЛА оперативно-тактичного рівня - 377 (+17), спеціальної техніки - 41 (+2), крилатих ракет - 94 (+2). Найбільші втрати росіян минулої доби спостерігалися на Авдіївському напрямку.
Фото: Телеграм Оперативний ЗСУ