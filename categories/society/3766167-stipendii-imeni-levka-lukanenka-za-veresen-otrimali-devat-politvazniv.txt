Державні стипендії імені Левка Лук’яненка за вересень отримали дев'ять українських громадян.

Як передає Укрінформ, про це Міністерство з питань реінтеграції тимчасово окупованих територій повідомляє в Телеграмі.
“Стипендія призначається указом Президента громадянам України, незаконно утримуваним Російською Федерацією чи окупаційною адміністрацією РФ у зв’язку з їхньою громадською або політичною діяльністю”, - йдеться в повідомленні.
Виплати здійснюються у період незаконного затримання, утримання та протягом одного року після звільнення.
Як повідомляв Укрінформ, стипендія імені Левка Лук’яненка призначається у розмірі трьох прожиткових мінімумів щомісячно для українських громадян, що незаконно утримуються в РФ чи на тимчасово захоплених територіях Донецької та Луганської областей, а також у Криму у зв’язку з громадською або політичною діяльністю цих осіб.
Стипендії призначаються указом Президента України, а розгляд клопотань про призначення стипендій і поданих документів та/або відомостей здійснює Мінреінтеграції.