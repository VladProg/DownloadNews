На початку широкомасштабної збройної агресії росії в Україні налічувалося майже 500 тисяч ветеранів, які мали статус учасника бойових дій, і їхня кількість зростатиме.

Про це під час марафону національних телеканалів заявила міністр у справах ветеранів Юлія Лапутіна, передає Укрінформ із посиланням на пресслужбу Мінветеранів.
Урядовець нагадала, що на законодавчому рівні право отримати статус учасника бойових дій (УБД) надано всім добровольцям, які пішли захищати Україну у лавах Сил територіальної оборони і добровольчих формувань територіальних громад.
«Сили територіальної оброни – це окремий вид Збройних сил України, і статус УБД таким бійцям надаватиме саме Міністерство оборони, як це відбувається з іншими видами і родами військ. Те, що стосується добровольців, які не встигли оформитися офіційно, то тут підключатиметься Мінветеранів», - зауважила Лапутіна.
Міністр підкреслила, що відповідно до Женевської і Гаазької конвенцій учасниками бойових дій (комбатантами) потенційно можуть вважатися ті захисники і захисниці, які увійшли до складу регулярних формувань, а також ті, хто взяв зброю до рук та надавав відсіч ворогові. Порядок надання статусу УБД буде відпрацьований таким чином, що його отримають саме ті люди, які брали безпосередню участь у бойових діях.
«У суспільства великий запит на справедливість. Ми пам’ятаємо, як з 2014 року у нас почали з’являлитися так звані військові туристи. Такого більше не буде! Зараз ми працюємо над створенням максимально прозорого механізму надання статусу УБД. Статус має надаватися відповідно до бойових розпоряджень. Однак наразі виникатимуть питання по тих добровольцях, які не встигли оформитися офіційно. Рішення по них буде прийматися комісійно на рівні нашого міністерства», - заявила очільниця Мінветеранів.
За її словами, до складу комісії, яка розглядає питання надання статусу УБД добровольцям, входять представники ветеранських громадських організацій та всіх силових відомств. "Є чіткий пакет документів, який має надати захисник. Окрім цього, мають бути покази свідків, які також брали участь у тих заходах/боях, свідчення військовослужбовців ЗСУ, ТрО, які можуть підтвердили участь людини у бойових діях", - пояснила міні