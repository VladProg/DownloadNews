При зміні персональних даних посвідчення водія потрібно замінити впродовж 10 днів.

Про це у Телеграмі поінформувала пресслужба Головного сервісного центру Міністерства внутрішніх справ, передає Укрінформ.
“Це можна зробити у зручному сервісному центрі МВС, або ж онлайн в електронному кабінеті водія чи застосунку Дія”, - зазначили у ГСЦ.
Для отримання послуги потрібні:

документ, що посвідчує особу;
ідентифікаційний номер;
наявне посвідчення водія;
документ, що підтверджує зміну персональних даних.

У відомстві поінформували, що під час дії воєнного стану медична довідка не обов’язкова. Орієнтовна вартість обміну посвідчення водія - 270 гривень.
Як повідомлялося, у ГСЦ поінформували, що для перереєстрації авто не потрібна довідка з військкомату.