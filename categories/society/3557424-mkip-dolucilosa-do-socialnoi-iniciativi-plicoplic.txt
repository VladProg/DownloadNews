Міністерство культури та інформаційної політики долучилося до надважливої соціальної ініціативи за підтримки USAID та обласних державних адміністрацій.

Про це повідомляють на сайті МКІП, передає Укрінформ.
"Сьогодні особливо важливо бути єдними, приймати унікальність нашої країни та спільними зусиллями йти до перемоги. «Пліч-о-пліч» — про єдність та взаємодопомогу переселенців і жителів заходу України під час війни. На сторінках проєкту розміщені 42 незламні історії про тих, хто втрачав і створював нове, ризикував і поширював правду", - йдеться у повідомленні.
Свої історії про єдність та взаємодопомогу під час війни можна розповідати у соцмережах під хештегом #стоюплічопліч, відмітивши сторінку соціальної кампанії.
Як повідомлялося, Міністр культури та інформаційної політики Олександр Ткаченко закликав всіх долучатися до збору коштів для відновлення зруйнованої російськими загарбниками культурної спадщини України.
Фото: МКІП