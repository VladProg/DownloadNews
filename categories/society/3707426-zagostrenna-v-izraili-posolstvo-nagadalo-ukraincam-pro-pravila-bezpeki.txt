Громадянам України, які наразі перебувають в Ізраїлі, у зв’язку із загостренням безпекової ситуації у даній країні слід дотримуватись інструкцій місцевої влади.

Як передає Укрінформ, про це Посольство України в Державі Ізраїль повідомляє у Фейсбуці.
“У зв’язку із ескалацією ізраїльсько-палестинського протистояння та масованими ракетно-мінометними обстрілами Ізраїлю громадянам України рекомендується зберігати пильність і уважно відслідковувати повідомленням місцевих компетентних органів Ізраїлю для підвищення рівня обізнаності щодо власної безпеки. У випадку обстрілів може бути активована сирена попередження. Посольство закликає громадян України уважно ставитись до всіх таких попереджень та дотримуватись інструкцій місцевої влади”, - йдеться у повідомленні.
У разі перебування у населених пунктах країни, які перебувають у безпосередній близькості від Сектору Газа під час включення сигналу повітряної тривоги громадянам рекомендується невідкладно скористатися бомбосховищами.
Для отримання додаткової інформації слід слідкувати за веб-сайтом Командування внутрішнього фронту армії оборони Ізраїлю.
У разі потрапляння у надзвичайні ситуації громадянам України необхідно звертатися до Посольства України в Державі Ізраїль за телефоном екстреного зв’язку: +972-546-676-782 чи української дипустанови в місті Рамалла за номером: +972-59-823-93-99.
Як повідомляв Укрінформ, у Ізраїлі Тель-Авів потрапив під ракетний обстріл із Сектора Гази.