Лікар може виписати лікарняний під час онлайн-прийому, без особистого візиту пацієнта до медичного закладу.

Про це повідомляється на офіційному Телеграм-каналі медичної інформаційної системи Helsi, передає Укрінформ.
Зазначається, що потрібно записатися на онлайн-прийом до потрібного лікаря через додаток Helsi, причому декларація з лікарем не потрібна.
"Лікарняний відкривається на 5 днів. Якщо за цей час ви не одужали, то повідомте лікаря, і він зможе продовжити лікарняний", - ідеться в повідомленні.
Після одужання можна перевірити закритий лікарняний в Електронному реєстрі листків непрацездатності.
Якщо ж людина хворіла на COVID-19, то після одужання і закриття лікарняного буде доступний сертифікат про одужання в Дії.
Як повідомляв Укрінформ, працівники, чиї роботодавці не змогли опрацювати листки тимчасової непрацездатності та подати за ними заяву-розрахунок у зв’язку із бойовими діями за місцем їх розташування, можуть самостійно звернутись до Фонду соціального страхування України для отримання лікарняних і декретних допомог.