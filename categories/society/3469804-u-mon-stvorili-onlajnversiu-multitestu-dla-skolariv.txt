МОН створило онлайн-версію демонстраційного варіанту національного мультипредметного тесту (НМТ).

Про це міністр освіти і науки Сергій Шкарлет повідомив у Телеграмі, передає Укрінформ.
«Відсьогодні на базі Львівського регіонального центру оцінювання якості освіти можна пройти онлайн-версію демонстраційного варіанту національного мультипредметного тесту. Інтерфейс демонстраційного тестувальника відрізняється від реального НМТ, однак за структурою, типами завдань, тривалістю їхнього виконання цей варіант аналогічний до вступного тесту», - йдеться в повідомленні.
Міністр пояснив, що тривалість пробного тестування становить 90 хвилин. Упродовж цього часу потрібно виконати 60 завдань з трьох предметів: української мови (завдання 1–20), математики (завдання 21–40) й історії України (завдання 41–60).
Як повідомляв Укрінформ, шість українських наукових установ увійшли до списку кращих у світі.
Демонстраційний варіант національного мультипредметного тесту (НМТ) вже є на сайті Українського центру оцінювання якості освіти.