В Україні процес боротьби з наслідками русифікації необхідно узаконити.

Про це заявив міністр культури та інформаційної політики Олександр Ткаченко у Херсоні, відповідаючи на запитання кореспондента Укрінформу.
«У нас розпочався процес боротьби з наслідками русифікації, і він триває по всій країні», - зазначив міністр.
За його словами, підходи будуть опрацьовані, зокрема, у законі. У цьому зв'язку глава МКІП зауважив, що в Україні є закон про дерадянізацію, але немає - про боротьбу з наслідками русифікації. Він висловив сподівання, що найближчим часом цей процес буде узаконений також.
Ткаченко також сказав, що не шкодує, що російські загарбники, тікаючи з Херсона, забрали з собою пам’ятники Ушакову, Суворову та Потьомкіну.
Як повідомлялося, 11 листопада ЗСУ повернули під контроль України місто Херсон.