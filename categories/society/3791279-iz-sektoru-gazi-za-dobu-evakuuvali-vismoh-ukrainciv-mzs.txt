Протягом доби із сектору Гази до Єгипту виведено 8 громадян України, а 26 українців доставлено з Єгипту до Молдови.

Про це Укрінформу повідомив речник МЗС Олег Ніколенко.
"Протягом цієї доби із Гази до Єгипту виведено 8 громадян України, а 26 громадян сьогодні доставлені чартерним рейсом з Єгипту до Молдови. Наші дипломати надали їм сприяння в переїзді до України", - зазначив він.
Речник МЗС поінформував, що загалом протягом першого етапу евакуації Україні вдалося вивести з Гази 259 людей.
Ніколенко подякував Єгипту, Ізраїлю, Катару та іншим партнерам за підтримку і запевнив, що зусилля МЗС України з допомоги громадянам у секторі Гази перебувають на особливому контролі міністра закордонних справ Дмитра Кулеби.
Як повідомлялося, 24 листопада о сьомій годині набуло чинності чотириденне перемир'я, укладене між Ізраїлем та угрупованням ХАМАС за посередництва Катару.
Фото: Mustafa Hassona/Anadolu/Getty Images