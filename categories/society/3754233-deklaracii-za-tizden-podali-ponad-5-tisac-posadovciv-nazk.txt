За минулий тиждень понад 5,7 тис. посадовців подали декларації.

Як передає Укрінформ, про це Національне агентство з питань запобігання корупції повідомило в Телеграмі.
«Всього станом на 28 серпня декларації за 2021 рік подали вже 399,2 тис. публічних службовців», - ідеться в повідомленні.
Серед них: 48 народних депутатів (+ 3 за тиждень); 5 міністрів; 3 заступники керівника Офісу Президента; 35 428 посадовців категорій «А» та «Б» (держслужбовці на керівних посадах, +213 за тиждень); 2 570 суддів (+ 39 за тиждень); 9 975 прокурорів, слідчих, дізнавачів (+ 67 за тиждень); 7 голів ОДА та ОВА.
За 2022 рік подали декларації понад 277 тис. осіб. Зокрема, 31 народний депутат (+1 за тиждень), один заступник керівника Офісу Президента (+1), 4 члени Уряду та 3 голови ОДА/ОВА.
Як повідомляв Укрінформ, НАЗК планує на початку вересня запустити портал для викривачів корупції.