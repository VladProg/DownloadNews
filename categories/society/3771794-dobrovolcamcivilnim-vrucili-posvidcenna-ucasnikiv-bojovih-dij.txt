У Міністерстві у справах ветеранів добровольцям-цивільним вручили посвідчення учасників бойових дій.

Про це повідомляє пресслужба Мінветеранів, передає Укрінформ.
Як зазначається, посвідчення вручили добровольцям-цивільним, які в перший місяць повномасштабного російського вторгнення самостійно або у складі добровольчих формувань стали на захист України, проте не були оформлені до складу будь-яких військових формувань, або правоохоронних органів.






Добровольцям-цивільним вручили посвідчення учасників бойових дій / Фото: mva.gov.ua











































“В перші дні повномасштабного вторгнення російських військ тисячі цивільних осіб добровільно, без вагань стали на захист нашої держави. Їхній внесок у спротив ворогу дуже важливий, і вони беззаперечно заслуговують на статус учасника бойових дій та відповідні соціальні гарантії від держави. Мінветеранів зробило все можливе, щоб наші цивільні захисники, як дійсно боронили країну, отримали офіційний статус, визнання і державну підтримку”, - сказав директор Департаменту соціальної роботи Мінветеранів Руслан Приходько.
Як повідомлялося, уряд вніс зміни до Порядку надання та позбавлення статусу учасника бойових дій, зменшивши кількість необхідних документів до однієї довідки.