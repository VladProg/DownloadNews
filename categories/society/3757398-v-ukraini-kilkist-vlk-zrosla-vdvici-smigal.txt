Стара бюрократична система військово-лікарських комісій відходить у минуле.

Про це Прем'єр-міністр Денис Шмигаль сказав на засіданні уряду, передає Укрінформ.
«Одна з 10 пріоритетних реформ нашого уряду називається «Гідність та повага». Мова йде про нову ветеранську політику. У межах цієї концепції стара бюрократична система військово-лікарських комісій відходить у минуле. Реформа ще не завершена, але вже є перші результати», - сказав Шмигаль.

Джерело: КМУ
За його словами, ВЛК стало вдвічі більше. До оглядів залучені майже 820 цивільних лікарень. Запрацювала електронна черга, якою вже скористалися 45 тис. воїнів.
«Довідки ходять за військовими». Понад 80% військових частин підключені до електронного документообігу. Також значно спрощений процес оформлення довідки про обставини поранення захисника. Паралельно зі змінами у ВЛК триває реформа МСЕК. Це впровадження міжнародної класифікації стану та потреб людини», - додав Шмигаль.
Як повідомляв Укрінформ, раніше глава уряду заявляв про те, що в Україні нині формують нову ветеранську політику, у межах якої буде створено гідні умови для адаптації, реабілітації та самореалізації захисників.