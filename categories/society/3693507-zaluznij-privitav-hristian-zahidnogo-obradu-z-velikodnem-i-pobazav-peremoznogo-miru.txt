Головнокомандувач Збройних сил України Валерій Залужний привітав християн західного обряду з Воскресінням Христовим.

Як передає Укрінформ, про це Залужний написав у Фейсбуці.
«Християни західного обряду сьогодні святкують Великдень. Свято, що втілює перемогу життя над смертю, прихід весни на зміну темній зимі. Вітаю українців, які відзначають цей великий день, а також наших партнерів по всьому світу, котрі щодня допомагають нам наближати перемогу і торжество справедливості», - заявив Залужний.

«Нехай свято Христового Воскресіння дарує нам нескореність духу і переможний мир. Щоб якнайшвидше настав той довгоочікуваний день, коли всі родини об’єднаються за спільним столом, вітаючи один одного з Воскресінням Христовим!», - побажав головнокомандувач ЗСУ.

Як повідомляв Укрінформ, християни західного обряду цього року святкують Великдень 9 квітня, за григоріанським календарем.