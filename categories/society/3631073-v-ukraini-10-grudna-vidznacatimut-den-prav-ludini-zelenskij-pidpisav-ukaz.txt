Президент Володимир Зеленський установив щорічно 10 грудня відзначати в Україні День прав людини.

Відповідний указ №854/2022 опублікований на сайті глави держави, передає Укрінформ.
"Установити в Україні День прав людини, який відзначати щороку 10 грудня", - ідеться в документі.
Зазначається, що рішення ухвалене "з метою утвердження і забезпечення прав і свобод людини, що є головним обов'язком держави, посилення консолідації українського суспільства, підтримуючи рішення Генеральної Асамблеї ООН про відзначення 10 грудня на честь ухвалення Загальної декларації прав людини Дня прав людини".
Як відомо, День прав людини — міжнародне свято, що відзначається 10 грудня за пропозицією Генасамблеї ООН, знаменуючи річницю ухвалення Асамблеєю Загальної декларації прав людини в 1948 році.