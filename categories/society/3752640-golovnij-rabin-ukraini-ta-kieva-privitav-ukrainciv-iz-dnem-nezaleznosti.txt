Головний рабин України та Києва Яаков Дов Блайх привітав усіх українців з Днем Незалежності.

Про це Укрінформу повідомили у пресслужбі Блайха.
Як зазначається, під час зустрічі з Президентом Володимиром Зеленським у центрі Києва 24 серпня головний рабин запевнив главу держави у всебічній підтримці єврейської громади задля перемоги над російським агресором і звільнення усіх українських територій.

Фото: ОП
"Вітаю усіх наших громадян – як в Україні, так і змушених бути за її межами – з Днем нашої Незалежності! Де б ми, українці, не були, Україна – завжди у нашому серці, і наше серце – з Україною! Сильна, прогресивна, нескорена країна мужніх людей. Віримо, що вже незабаром увесь світ святкуватиме разом з нами Велику Перемогу. Слава Україні!" – наголосив Блайх.
Як повідомлялося, у четвер, 24 серпня, Україна відзначає 32-у річницю своєї Незалежності. Урочистості за участю Президента Зеленського відбулися на Софійській площі у Києві. Його супроводжували, у тому числі, представники духовенства, релігійні та громадські діячі.
Перше фото: Yaakov Bleich / Facebook