Держбюро розслідувань наразі перевіряє на причетність до державної зради і колабораційної діяльності 1734 громадян.

Про це на брифінгу поінформувала радниця з комунікацій ДБР Тетяна Сапьян, передає кореспондент Укрінформу.
“Зараз ДБР перевіряє на причетність до державної зради і колабораційної діяльності 1734 особи”, - сказала вона.

Зі свого боку речник Служби безпеки України Артем Дехтяренко уточнив, що якщо говорити про 2022 рік, то загалом слідчі СБУ розслідували понад 70 тисяч кримінальних проваджень, тією чи іншою мірою пов'язаних із війною.

“Що стосується безпосередньо статті 111 — державна зрада, то у нас є 700 осіб, які вже отримали підозру за матеріалами СБУ”, - зазначив він.
Як повідомлялося, 4 квітня у ДБР заявили, що Державне бюро розслідувань розслідує понад 1 400 кримінальних проваджень щодо злочинів проти національної безпеки.