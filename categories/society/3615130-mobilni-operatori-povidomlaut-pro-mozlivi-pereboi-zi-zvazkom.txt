Мобільні оператори повідомляють про можливі перебої зі зв'язком через масовану російську ракетну атаку по Україні.

Про це в Твітері повідомили оператори мобільного зв'язку Vodafone Ukraine та Kyivstar, передає Укрінформ.
"Друзі, через обстріли і нестачу живлення можуть виникати тимчасові обмеження в роботі наших послуг. Ми працюємо. Тримайтеся там", - поінформували у Vodafone Ukraine.
У Київстар закликали користуватися національним роумінгом на час відновлення мобільного зв'язку.
"Подекуди може зникати зв’язок унаслідок обстрілів і вимкнення електроенергії. Знаємо. Будемо лагодити. Користуйтесь національним роумінгом", - йдеться у повідомленні Київстару.
За повідомленням мера Львова Андрія Садового, мобільні оператори у Львові обмежили роботу частини своїх сервісів, щоб заощадити електроенергію та дати змогу здійснювати дзвінки.
Як повідомляв Укрінформ, 15 листопада кілька годин тривала масована ракетна атака рф, на території України уражені кілька об'єктів енергетичної інфраструктури, у деяких містах частково відсутнє світло, запроваджено екстрені відключення електроенергії.