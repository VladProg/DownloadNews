2 серпня о 14:00 - брифінг на тему: «Мобільні медичні бригади Українського Червоного Хреста. Цифрові технології у первинній ланці медицини».

Організатори: Ukraine Media Center — Ukrinform.
Учасники: Микола Поліщук - президент Товариства Червоного Хреста України (ТЧХУ), міністр охорони здоров'я України (2005 р.); Олександр Бабенко - керівник департаменту охорони здоров'я ТЧХУ; Станіслав Бородін - координатор напряму мобільних медичних бригад (ММБ) ТЧХУ; Антон Сак - головний фахівець напрямку мобільних медичних бригад (ММБ) ТЧХУ.

Формат заходу – офлайн (Зала 1).
Дивіться на YouTube-каналі Укрінформу.


Чому це цікаво?
Мобільні бригади Українського Червоного Хреста - ефективний інструмент забезпечення базових потреб населення у первинній медичній допомозі. Нині 118 мобільних медичних бригад Товариства Червоного Хреста України діють на території нашої держави та доїжджають у найвіддаленіші куточки 22 областей. З початку повномасштабного вторгнення ММБ надали понад 360 тисяч консультацій населенню. У складі ММБ працюють фахівці, які надають послуги первинної медицини хворим там, де відсутня можливість фізично відвідати свого сімейного лікаря через пошкоджену інфраструктуру.