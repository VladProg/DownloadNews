В Україні проходить акція «Дзвіночки» із вшанування памʼяті загиблих дітей

Як передає Укрінформ, про це повідомляє в Телеграмі Міністерство з питань реінтеграції тимчасово окупованих територій України.
Як зауважили в міністерстві, перша леді закликала вішати на дерева дзвіночки, щоб вшанувати пам’ять загиблих українських дітей.
Щодня Росія вчиняє злочини проти найменшого населення України. Кількість загиблих від війни дітей уже переважає кількість днів, протягом яких триває повномасштабна війна.
“Усі воєнні злочини, скоєні рф проти українських дітей, будуть розслідуватися як злочин геноциду”, - наголосили в Мінрентеграції й додали: “Ми покараємо кожного росіянина, через якого було зруйноване життя української дитини. Ми не пробачимо”.
Як повідомлялось, Верховна Рада 1 червня 2021 року ухвалила постанову № 5343 "Про вшанування пам’яті дітей, які загинули внаслідок збройної агресії Російської Федерації проти України". В такий спосіб Україна офіційно доєдналася до відзначення Міжнародного дня безневинних дітей - жертв агресії, запровадженого Генеральною асамблею ООН 19 серпня 1982 року.