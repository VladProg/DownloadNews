Команда цифрової трансформації України розробила застосунок «Мрія», що надаватиме освітні та безпекові послуги для дітей і батьків.

Про це поінформував Президент України Володимир Зеленський під час виступу у Верховній Раді з нагоди Дня Конституції.
«Ми створимо ще одну систему - українську «Мрію». Це спеціальний застосунок, який буде підтримувати все, що стосується батьків та дитини. Послуги, які потрібні батькам, які потрібні дитині, - це розвиток та освіта, безпека та контакт із державою... Команда цифрової трансформації України представить нашу «Мрію» восени », - сказав Президент.
За його словами, «Мрія» допоможе отримати доступ до знань з будь-якого куточка світу. Використання штучного інтелекту допоможе дитині збудувати власну унікальну освітню траєкторію.
Зеленський додав, що чинна українська «Дія» стала глобальним прикладом соціального прогресу, об'єднавши понад 19 млн користувачів. Він підкреслив, що зараз застосунок є експортним продуктом, завдяки якому Україна навчає цифровізації інші країни.
Як повідомляв Укрінформ, з часу широкомасштабного вторгнення кількість користувачів "Дії" зросла з 15,5 -16 млн осіб до 18,6 млн осіб станом на кінець січня 2023 року.